
    
      
        WAt breng ik U, ontfermend' WESEN!
        Die myne krankheid hebt geneesen,
        Jae Die my uyt der hellen-magt
        Hebt tot Uw saelig licht gebragt!
      
      
        Daar ik in sonden lag verstorven,
        Van binnen door en door verdorven,
        En d' aangeboorne kwaede lust,
        Myn' Ziel hield buyten alle rust;
      
      
        Sag my Uw Oog, met meededogen!
        En 't wierdt toen over my bewogen;
        My! die door Zatans snood geweldt
        Soo droevig lag ter neêr gevelt!
      
      
        Des kwaamt Gy dese macht verstooren,
        Gy deed my uwe stemme hooren;
        Gy gingt my met ontferming na,
        En kwaamt my met uw hulp' te staê!
      
      
        Tot eind'lyk door Uw alvermogen,
        Myn' Ziele wierd' als uytgetogen
        Uyt Zatans list, en sonden-lust
        En dat ik smaakt' een' stille rust!
      
      
        Die rust, die eenig wordt gevonden
        In JESUS, en syn' bloed'ge wonden:
        Die vrede door dat dierbaar Bloed,
        Dat voor de sonden heeft geboet.
      
      
        Hoe wenscht myn' Ziele nu te buygen,
        En dankbaar, voor U te betuygen,
        Dat Gy met hulp haar syt genaakt,
        En door Uw heyl hebt vry gemaakt!
      
      
        ô Heyland doe my aan uw Voeten,
        Met diepe eerbied U ontmoeten,
        Gedenkend' steeds met thraanen aan
        Al, 't geen GY hebt aan my gedaan.
      
      
        Laet my door all' myn levens-jaaren,
        U de geswooren' trouw bewaaren;
        Uw bloed alleen, blyv' voor en na,
        De een'ge grond, waar in ik staa!
      
      
        Heb' dan, ô KONING, lyf, en leeven
        Ten uwen dienste heen gegeeven!
        Verstoor self die gemak'lykheid,
        Die nog komt uyt de eigenheid!
      
      
        Soo word' ik, volgens myne beden,
        Volendigt voor all' d' Eeuwigheden;
        Soo leef ik steeds ten eygendom,
        Voor U! ô Zielen-Bruydegom!
      
    
  