
    
      
        Hij, die de Menschheid aen zich nam,
        Toen Hij, als Midd'laer, tot ons kwam,
        Komt eens, als Richter, weder:
        Reeds naekt die tijd, met snelle schreên: -
        Ja, heerlijk, groot in mogendheên,
        Daelt jesus dan weêr neder. -
        De weereld beef: - de zondaer zwicht': -
        Voor 't naed'rend, vreeslijk, strafgericht! -
      
      
        Gij, die met Dood en Oordeel spot,
        Vraeg vrij: waer blijft een wrekend God? -
        Hoor, zondaer! hoor 't, met beven,
        Hij toeft, om u, die Hem weêrstreeft,
        En, in uw boosheid zorgloos leeft,
        Tot beet'ring tijd te geven. -
        Maer, beef! - straks is het uur vervuld,
        Dat gij Zijn wraek aenschouwen zult.
      
      
        Straks treft, voor eeuwig, u Zijn straf; -
        Reeds opent zich het vratig graf,
        En dreigt u te verslinden. -
        De stem van Gods gehoonden Zoon,
        Uw Richter, daegt u voor Zijn throon: -
        Waer zult gij schuilplaets vinden? -
        Straks wreekt Hij Zijn geschondene eer; -
        Straks is 'er geen genade meer.
      
      
        Ja dan, wanneer 't bazuingeschal,
        Eens vreeslijk, dond'rend, klinken zal:
        Staet op, staet op, gij doden! -
        Wen de aerde op hare pijlers beeft,
        Het graf zijn doden wedergeeft,
        Waerheên dan toch gevloden? -
        De spotter zegg' dan vrij: 'k Geloof! -
        Maer, dan is 't oor des Richters doof.
      
      
        Dan komt het naberouw te laet; -
        Barmhartigheid, te lang versmaed,
        Wordt dan niet meer gevonden. -
        ô Zondaer! daer 't nog heden is,
        Heb met uw zelven derenis,
        Gevoel den last der zonden! -
        Gewis, straks is de tijd vervuld,
        Dat ge eens uw zelf vervloeken zult. -
      
      
        ô God! mijn hart, het trilt van schrik,
        Bij 't denken aen dat oogenblik. -
        ô Ja; 'k heb zwaer misdreven! -
        Wen Gij mij richt, naer 't strengste recht,
        Dan is mij alle hoop ontzegd,
        Gij kunt mij niet vergeven; -
        Neen; - mij is 't ijslijkst lot bereid,
        Straft Gij mij naer rechtveerdigheid. -
      
      
        Dan, welk een strael van troostrijk licht
        Schiet, van Uw vriend'lijk aengezicht,
        Op mij, rampzael'ge, neder! -
        ô God! - 'k val bevende U te voet'; -
        Gij toond mij jesus dierbaer bloed; -
        Gij roept mij toe: Keer weder! -
        ô! - 'k Neem dat bloed gelovig aen; -
        Ja; jesus heeft voor mij voldaen. -
      
      
        Breek aen dan dag der eeuwigheid! -
        Mij is het zaligst lot bereid; -
        Neen; 'k vrees niet meer voor 't sterven. -
        Kom, Sterfling! sla Gods liefde gaê; -
        Nog kunt ge, om jesus bloed, genaê,
        Nog kunt gij troost verwerven. -
        Ach! - schriklijk zal des Zondaers pijn,
        Maer, zalig zal mijn vreugde zijn! -
      
    
  