
    
      
        Ik heb zooveel geleerd in deze maanden,
        ik heb zoo veel gekregen bovendien
        en kan daardoor het leven en de menschen,
        nu met meer zin en zoo heel anders zien.
      
      
        Ik heb het diep beleefd en nu begrepen,
        in ‘Einzelhaft’ van alles schier beroofd,
        wat 't zeggen wil en hoe het kracht kan geven,
        wanneer je diep en vast in God gelooft.
      
      
        Dan vallen alle aardsche muizenissen
        vèr van je, daar je zooveel dieper ziet,
        en kan ik, ondanks alles toch nog dichten,
        ja, zing van tijd tot tijd zelfs nog een lied.
      
      
        En dat geeft kracht en moed als nooit te voren
        voor alles, wat nog verder komen gaat
        en ik aanvaard het met een groot vertrouwen
        ondanks mijn ‘vroeger’ ben ik niet te laat!
      
      
        O God, heb dank voor wat Gij hebt gegeven,
        blijf mij nabij en schenk mij ook die kracht,
        tot 'k, wat van mij gevraagd wordt in dit leven,
        met Uw hulp goed ten einde heb gebracht.
      
    
  