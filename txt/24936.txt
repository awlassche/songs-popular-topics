
    
      
        Ich clage dir, zure winter calt,
        Das mir ein wijf doyt grois gewalt;
        Ich werde in cortzin ziden alt,
        Helpes mer nicht wenden.
        Ich bidde uch, wilde vogelin,
        Das ir laest uwer(r) singen zin,
        So wer vro daz hertze min,
        Mucht ich ir vrude penden.
      
      
        Tze winde zets ich minen zin,
        Of daz he veye in ir anschin,
        Daz beyde ir wengelin und kin
        Van verwen gar verzwinden,
        Bas an iren roeter mont,
        Die ye so vrintlichen stont
        Midden in mins hertzin gront,
        Ich diende yr ye van kinde.
      
      
        O du zomergroene plain,
        Du salt van mire vrouwen staen;
        Se hait mer alzo mesdaen,
        Das ich ir scade wil meeren.
        Orlof, vrou min, ho geboren!
        Goet dienst blijft an uch verloren,
        Des moist ir, winter, uren tzorn
        Tze mire vrouwen keren.
      
    
  