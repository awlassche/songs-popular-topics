
    
      
        Te wapen, ja te wapen,
        Met ouderlijken moed!
        Of zou de Tuinleeuw slapen
        In 't om hem stromend bloed?
        Neen, vaderlandsche Helden,
        Verweert, verweert uw velden,
        De vijand wrokt en woedt.
      
      
        De Fransche donders knallen
        Om Hollands stillen boord:
        Verweert, verweert uw wallen
        Voor plondering en moord!
        Neen, vaderlandsche braven,
        Betoont u weÃªr Bataven
        Door d' ouden moed gespoord!
      
      
        Ja, eer en vrijheid roepen;
        Het Hollandsch harte zwelt.
        Vliegt henen, Heldentroepen,
        En fnuikt het Fransch geweld!
        Het dierbaarste in het leven,
        Den vijand prijs gegeven,
        Dit vordert u in 't veld.
      
    
  