
    
      
        Der wechter der bließ an den dach
        vp hoger zynnen dair hy lach
        waile up geselle dat is dach
        wae tzwey gelieffgen by  eyn anderen lygen
        sy scheyden neyt balde
        idt daget vur dem grunen walde
      
      
        Vrauwe nachtegale syngt yern thone
        vnd als sy vurmails plaich zu doyne
        de by spuyr ich des dages schyn
        waile vp idt en mach nyet ander syn
        dat daget vast
        ich en lais dyr hylt geyne reuwe noch rast
      
      
        Der jongelinck der lach und slieff
        der wechter der vermelt so dieff
        hy hoyrt des wechters groisse klage
        yn hertzen lienen aemen
        dair hy lach vmbfangen schoyne
        schones lieff wie sall idt vns ergaene
      
      
        Den dach ich an deme wechter spuer
        schones lieff dat sage ich dyr vurwair
        darvmb is myr eyn harde boisz
        dat ich mich van dir scheyden moysz
        den hertzen myn
        der dach brengt vns eyne swere pyne
      
      
        Nu huere geselle wat ich dir sage
        idt en is sich noch noyt heller dach
        der maent schynet durch den woulcken schyne
        der wechter der bedruege vns beyden gerne
        dat sage ich dyr
        die mydder nacht en ist sich noch neyt hie
      
      
        Hy druckt sy fruntlich an syne brust
        sy leeffden beyde nae yres hertzen lust
        myt wyssen armen vmbfangen schone
        schones lieff wie sall idt dye ergaen
        aller lieffsye myn
        der dach brenget vns so swaere pyne
      
      
        Hy sprang sich noch vrauwe  erentrich
        Ic siet den dach so doyne ouch ich
        darvmb ist myr eyne hande boeß
        dat ich mich van dir scheyden moeß
        sprang sich der kraue
        geyn lieuers lieff vp enden ich en haue
      
    
  