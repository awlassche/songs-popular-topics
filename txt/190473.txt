
    
      
        Waarom zoude wy niet zingen,
        Als wy by malkander zyn?
        Schoon vergifte Aaterlingen,
        Op ons spuwen haar fenyn:
        Lieve Schoppen acht het niet!
        Als de Weegluis u bespiet,
        Want wy schoppen de Weegluis,
        Uit ons zindelyk Schoppen huis.
      
      
        Schoppen zyn van groote waarden,
        En van 't allergrootste nut,
        Want zy spitten vuil uit d'aarde,
        Op een mesthoop of een put,
        Schoppen trekt u dog niets aan,
        Zonder Schop kan niets bestaan,
        Schoppen zyn 't behoud van 't Land:
        Waar men zaait en ploegt en plant.
      
      
        Vader Adam was geschaapen,
        Om te werken met zyn Schop,
        Zou hy vrugt van 't aardryk raapen,
        Of genieten 't druiven sop,
        Zoo was dan voor zyn behoud,
        Aan zyn vlyt den Schop betrouwt.
        Want zyn Schop, zyn Spae en Ploeg,
        Gaf hem brood en drank genoeg.
      
      
        Moeder Eva zat te spinnen,
        Aan het Spinwiel vroeg en laat.
        Hier moest zy de kost mee winnen,
        In haar Schop en Spinsters staat,
        Daarom Spinstertje en Schop,
        Vreest niet voor een slange kop,
        Want door Schop en Spinsters wet,
        Word de Slang wel haast verplet.
      
      
        Want van Schoppen moeten leeven,
        Heer en Boer en Werkman,
        En de Spinster daar beneeven,
        Brengen ons het deksel an,
        Daar men Schoppen dan verjaagt,
        Werd het Vaderland geplaagt,
        Waar men Spinsters ooit veracht,
        Word Stads welvaart niet betracht.
      
      
        Laat ons Schoppen dan niet vreezen,
        Dat wy Schoppen zyn gedoopt,
        Want een Schop word dog gepreezen,
        Daar het Land op Schoppen hoopt.
        Komt dan Schoppen met malkaar,
        Houd uw Schop en Spinrok klaar,
        Als is de Weegluis maar begint,
        Stryd dan voor de Schoppen Vrind.
      
      
        Komt dan Schoppen laat ons drinken,
        't Welzyn van de Schoppen Heer!
        Schoppen Vrouw moet mede klinken,
        Schoppen Aas die triumfeer,
        Schoppen Boer ons toe gedaan,
        Nel en tien zal meede slaan,
        Zulk een zesde in de hand,
        Moet de Weegluis uit het Land.
      
      
        Komt dan Schoppen nog een glaasje,
        Uit ons Edele Schoppen fles,
        Ieder Schop zy nu een Baasje,
        Met zyn Spinstertjes Matres,
        Vader Adam en zyn Vrouw
        Bleeven aan den Schop getrouw,
        Zoo leef de Schop bevryd van kwaad,
        Voor de Prins en vrye Staat.
      
    
  