
    
      
        ô Zalig heilig Bethlehem!
        Van duizend' steden uitverkooren;
        Vereerd meer dan Jerusalem,
        Want Jesus is in u gebooren.
      
      
        ô Bethlehem! wel kleine stad,
        Klein van begrip, maar groot van waarde:
        Gy zyt dat allereêlste vat,
        En de allerrykste stad der aarde.
      
      
        Verheugt u dan, ô Israël!
        Hoe mogte u meerder heil omringen?
        Tot u treedtin Emmanuël,
        Wilt uit den zondenslaap opspringen.
      
      
        ô Vorst Messias, wondergroot!
        Hoe wordt gy hier aldus gevonden
        Op hooi en stroo, in zulk een' nood,
        In arme doekjes teêr gewonden?
      
      
        Gy hebt het Firmament gemaakt,
        Alwaar u looven 's Hemels Geesten;
        Maar hier, in armoê en schier naakt,
        Ligt Ge onder d'adem van twee beesten.
      
      
        Gy wordt gebooren in een' stal,
        Geen' mensch bekend, by nagt, in 't stille;
        Maar de Englen zingen met geschal:
        Vrede aan den mensch' van goeden wille!
      
      
        ô Magtig God, ons opperst' Goed!
        Wat liefde heeft u dus getrokken,
        Dat gy aanneemt ons vleesch en bloed?
        't Is om den mensch tot u te lokken.
      
      
        Kom dan tot hem, gy, Adams kind:
        Hoe kunt gy nog de waereld minnen?
        Daar Jesus zig aan u verbindt,
        Draag aan hem op, hart, ziel en zinnen.
      
    
  