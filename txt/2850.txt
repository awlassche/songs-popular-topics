
    
      
        Te nacht seer sacht lach (ik) In fantoesij
        genuecht en vruecht begonst mijn geest te bestridden
        Den heemel ront sach Ick terstont
        verfult met groet lust aen allen sijden
      
      
        Doen Ick soe dick docht om die goddinne
        Mijn hert van smert verlichte seer van binnen
        Dat doer aensien van schoene lien
        Die daer voergaedert waeren konstich van sinnen
      
      
        Met macht geslacht der goden waer daer tsaemen
        Den wijn seer fin schonk men naert betaemen
        men schanck men dranck men sanck men spranck
        Elck brocht voir hem goddelicke naemen
      
      
        Zeer hooch int oech sat Iupijter Inden troen
        Sijn wif aent lif was Junoes tros en schoene
        beneffens haer sadt aldaer venes klaer
        verdeelt met haer soen Kuibydi, Idoen.
      
      
        Van daer aen roeren die Instrumenten  ;
        Tgeklanck dat spranck doort tseemels fiermaementen
        pallaen die maecht sanck onversaecht
        Jo Jo Jo tot een present
      
      
        Een hoet seer soet wart daer op gehangen
        wie int lest liet blicken sin sangen
        reyn hermeny vroelick en blij
        liet elck persoen daer klincken eer Iet lanck.
      
      
        Die vloer vant koer daer Ickse op (sach) dansen
        die was seer ras bestroeit met roese kranse
        elck hielt een tret seer konstich en net
        ter weerelt noeit meerder plasansy
      
      
        Den pris prins wis raet wie heeft gekregen
        mijn lief tgerief ten dient hier niet gesweegen
        Want sij begost dat niemant en kost
        te singen en sij voleindet fraey te deegen.
      
    
  