
    
      
        Foei! stoute bij!
        Wat steek-je mij!
        Ik deed u toch geen kwaad:
        Ik keek maar even hoe het gaat
        En hoe het met uw korfje staat,
        En of ge voor de winterdagen
        Al menig vette honigraat
        Hebt zaâmgedragen.
      
      
        - Ja, kind! ik gaâr
        Het halve jaar
        Mijn' honig en mijn was;
        Ik zwerf en vlieg langs beemd en plas,
        En zoek de bloempjes in het gras
        En op de hoogste heuveltoppen,
        En zuig mijn' honig en mijn was
        Uit alle knoppen.
      
      
        En als ik dan,
        Mijn kleine man!
        Vermoeid naar huis toe dril,
        En 'k zie daar sluipen, zacht en stil,
        Een' knaap, die heimlijk snoepen wil,
        Dan ben ik 't steken niet vergeten....
        Want 'k meen, dat wie niet werken wil,
        Ook niet mag eten. -
      
    
  