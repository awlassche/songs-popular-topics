
    
      
        Onzen lieven Heer klimt naer d'hoogste Zaelen
        JESUS vaert ten Hemel op vol heerlykheyd
        Komt, ô Sterren, komt, uwen Heer inhaelen
        En dat d'helder Zon als fakkel Hem geleyd
        Die op Dood en Hel komt te zegenpraelen
        T'wyl dat g'heel den Al syn hoogen Lof verbreyd.
      
      
        Maer wie zal een strael van die Feest ontleden
        Als den Opper-Koning synen intré doet?
        'K zien het Engeldom al by Benden treden
        Die met spel en zang hem komen te gemoet
        D'oude Vaders-Schaer mild in dankbaerheden
        Volgt dien Heyland naer, en sluyt dien blyden stoet.
      
      
        David zong den Lof van Gods wonder daeden
        Uyt de diepten van syn nederig gemoed
        ô Messias! gy zyt ryk in genaeden
        De Verlossing is by u in overvloed
        T'wyl gy Israël van syn snoo misdaeden
        Nu verlost hebt door uw overdierbaer Bloed.
      
      
        Men riep t'allen kant laet ons t'zaem verkonden
        'S Alderhoogstens Lof nu tot in d'eeuwigheyd
        Die zulk een Verlosser heeft toegezonden
        Sedert zoo veel honderd Jaer van ons verbeyd
        Looft en pryst het Lam, die des Werelds zonden
        Wegnam door een loutere bermhertigheyd.
      
      
        'T Seraphynen Heyr al de Hemelingen
        Riepen, ô Messias! U zy Lof en Eer
        Nog en zullen oyt houden op van zingen
        Heylig! Heylig, Heylig, is den Hoogsten Heer!
        Trooster, Middelaer, Schepper aller dingen
        Die het Menschdom kwam verlossen uyt 't verzeer.
      
      
        Uyt den blyden Rey dezer Engelschaeren
        Zynder twee verschenen aen 't Apostel-Tal
        In het Wit gekleed die aen hun verklaeren
        Galileysche Mannen merkt op dit geval
        Zoo gelyk gy JESUS hebt op zien vaeren
        Zal hy komen weêr als Rechter van 'theel-Al.
      
      
        Deze tweede Komst zal tot schande strekken
        Der Verdoemde die gaen roepen met getraen
        Bergen valt op ons, en wilt ons bedekken
        Ach! wy gaen ons straf in 't openbaer ontfaen
        Liever zouden wy naer de Hel vertrekken
        Maer ons boosheyd moet voor elk ten toone staen.
      
      
        Maer dit zal een Dag vol van blydschap wezen
        Voor die hier geleeft heeft in Godtvruchtigheyd
        Die d'Oodmoedigheyd heeft omhelst voor dezen
        Zal verheven zyn vol roem en heerlykheyd
        En van d'Opper-Heer zelve zyn geprezen
        In het eeuwig Ryk dat hem is toebereyd.
      
    
  