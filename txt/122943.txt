
    
      
        Herindert ge u, o Zilver Echtgenooten!
        Den eersten stond toen gij elkander zaagt?
        De liefdepijl toen op u afgeschoten,
        Door Cupido u in het hart gejaagd?
        Herinnert ge u den tijd van uw verkeeren?
        Die dagen aan de liefde toegewijd?
        Niets mogt er toen aan uw geluk ontbeeren!
        Dat was voor u een nieuwe levenstijd.
      
      
        Herinnert ge u den dag, toen gij te zamen
        Vereenigd werd voor 't heilig echtaltaar?
        Toen bloedverwant en vrienden bij u kwamen,
        Wat vreugde werd ge toen in 't hart gewaar?
        Herinnert ge u het schoone van die dagen,
        Herinnert ge u dien opgeruimden geest?
        Dat was voor u een dag van welbehagen,
        Dat was voor u het schoonste vriendenfeest.
      
      
        Herinnert ge u de voor en tegenheden;
        Die gij te zaâm in 't huwlijk ondervond?
        Doch altijd wél en met uw deel te vreden,
        Was uw geluk steeds in uw echtverbond,
        Herinnert ge u die eerste huwlijksdagen,
        De vreugd door u in liefde steeds gesmaakt?
        Het levenslot geduldig zaâm gedragen,
        Altijd door Hem, die 't al bestiert, bewaakt.
      
      
        Herinnert ge u, hoe steeds het Opperwezen
        U gadesloeg en nooit uw zij verliet?
        Waar Hij regeert behoeft men niet te vreezen;
        Hij is het, die op alle menschen ziet;
        Herinnert ge u dat al? o echtgenooten!
        Dankt dan, verrukt, met opgetogen geest,
        Den Hemel, die uw huwlijk heeft gesloten,
        En viert met vreugd uw Zilver Bruiloftsfeest.
      
    
  