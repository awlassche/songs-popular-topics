
    
      
        O Heer, waarom staat gy van verre, en ziet
        Ons lijden aan, in dees benauden tijd?
        Waarom verbergtge uwe oogen voor 't verdriet
        Dat ons zoo drukt ? De goddelooze strijdt
        In hoogmoet, en toont dag en nacht zijn vlijt
        Om brandende den vroomen te vervolgen:
        Laat hunne raad en aanslag zijn verzwolgen.
      
      
        Want hy, die steeds in goddeloosheit leeft,
        Roemt gansch verwaant dat hy den wensch bekoomt
        Van zyne ziel: gelyk hy zegen geeft
        Aan gierigaarts; ja lastert onbeschroomt
        Den Heere; niets dat zynen trots betoomt.
        Hy steekt zyn neuze op zonder t'onderzoeken,
        En loochent Godt in 't hart met lastervloeken.
      
      
        Zijn wegen maken t'allen tyden smart:
        Uw oordeel is een hoogte van hem af:
        't Schijnt dat hy u in 't Goddlyk aanschyn sart;
        Hy blaast op zyn partyen, fier en straf,
        En zegt in 't hart, (beschroomt voor dood noch graf,)
        Dat zynen staat nooit wanklen zal, maar blyven
        Eeuw in eeuw uit in zegening beklyven.
      
      
        Zyn mond is vol van vloeken en bedrog,
        Krakkeel en list zit onder zyne tong,
        Het onrecht zwelgt hy in gelyk zyn spog,
        Hy zet zich in de hoeven op een' sprong,
        En gluurt, zoo eens zyn snoode raad doordrong,
        Alleen om stout d'onschuldigen te dooden:
        Hy sluit zyn oog voor d'armen in hun nooden.
      
      
        Zijn laagen leit hy in 't verborgen aan,
        Op 't vroom geslacht, gelijk een leeuw, verwoedt,
        Loert in zyn hol en poogt zich te verzaân
        Met zynen roof: hy rooft des armen goed,
        Als hy hem in zyn net trekt, heet op bloet.
        Hy duikt om laag, en houd zich dicht gesloten,
        Tot d'arme hoop valt in zijn sterke pooten.
      
      
        Hy zeit in 't hart: Godt heeft dit altemaal
        Vergeeten, en verbergt zyn aangezicht;
        In eeuwigheit ziet hy 't niet, is zijn taal;
        Nooit brengt hy onzen raadslag in 't licht.
        Sta op, ô Heer, Godt die de wereld richt,
        Hef uwe hand om hooge en wil gedenken
        D'elendigen, dien haat en boosheit krenken.
      
      
        Hoe ! waarom braakt de booze lastring uit
        Op Godt ? en zegt, in zyn verwaten hart:
        Gy zult ons quaad nooit zoeken: wie dan stuit
        Ons in ons doen? daar hy uw hoogheit tart.
        Gy ziet het; want ge aanschouwt de moeite en smart;
        Opdat men 't in uw hand zou overgeeven:
        Den armen en den weezen schut gy 't leven.
      
      
        Verbreek den arm des boozen en zyn kracht,
        Zoek zyn misdrijf, en straf het, tot gy 't niet
        Meer vinden kont; opdat men niet veracht'
        Uw Majesteit. Godts hooge rijksgebiedt
        Duurt eeuwig; daar de vroome heene vliedt.
        De Heidens zyn vergaan uit zynen lande,
        Hoe trots van moed, vol vreeze, smaad en schande.
      
      
        O Heer, gy hebt de zucht en wensch gehoort
        Van allen tot zagtmoedigheit gezint:
        Gy zult hun hart versterken door uw woord,
        Als zich uw oore opmerkend voor hun vindt;
        Den weezen en verdrukten, dien gy mint,
        Doet gy hier recht: opdat een mensch van d'aarde
        Niet voortvaare in 't gewelt, dat niemant spaarde.
      
    
  