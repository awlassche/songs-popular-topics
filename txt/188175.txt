
    
      
        ‘Herders, ik boodschap, blij van stem,
        Dat heden uw Messias kwam in Bethlehem;
        Haast u naar den stal,
        Haast u naar den stal,
        Haast u naar den stal, daar ligt de God van al.
      
      
        Van de Profeten werd voorzeîd
        Hij die er in een kribbe ligt en bitter schreit;
        Sus, sus, Jesu zoet,
        Sus, sus, Jesu zoet,
        Sus, sus, Jesu zoet, wij vallen U te voet.’
      
      
        Ik zie al waar het Kindtjen ligt,
        In dezen armen stalle leît het zoete wicht.
        'k Geef al wat ik kan,
        'k Geef al wat ik kan,
        Lieve Moeder, neem toch deze doekjens ân.
      
      
        Al onze giften zijn wel klein,
        Maar 't beste dat wij geven is ons harte rein:
        Neem het toch in dank,
        Neem het toch in dank,
        Laat het voor U branden al ons leven lank.
      
      
        O groote God, o kleine Kind!
        Het vuur van uwer liefden onze koû verwint.
        Wees van ons gegroet,
        Wees van ons gegroet,
        Jesu, God en mensch, Verlosser door uw bloed!
      
    
  