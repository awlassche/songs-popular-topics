
    
      
        Also lange, als ir dunkt goyt,
        Die crone dreyt der eren;
        Min hertz ist iegen ir gemoyt,
        Das ist mer leyde meren.
        In hain el ghene deren,
        Dan min hoephen zi gedaen,
        Und ich so selden come ze ere,
        Die min hertz hout gevaen.
      
      
        Dats ein wijf van goeder arde
        Und vryes modes rijch;
        Of mer god so lange sparde,
        Dat ich verwonne iren crijch,
        So word ich van vruden rijch.
        God onne mer das besten,
        Si is zuver und minnentlich,
        Derzu mins hertz vesten.
      
      
        Ende vergete ze nemmermeer,
        Tis an mins levens ende:
        Si is mins hertz hoechste ger,
        Ich nemmer von ir gewende.
        God behude zo vor scende
        Ende vor der nider nijt;
        Si is die scoenste, die ich kenne,
        Si mach mir sorgen machen quijt.
      
      
        Wil zi, boven alle wijf
        Mach si mer vrude geven,
        Ende halden mer in mode stijf.
        Och neyn, si nomt mer das leven!
        Des moes ich in anxte leven,
        Ond alre sorgen sin vervaert.
        Sal min hoeffin sus sin verdreven?
        Das clagen ich die vrou zart!
      
      
        In wat steden dat ich si,
        Ghi sijt mins hertz toverlaet;
        Vrou min, hebt mins genade,
        Want ich leve in cranken staet.
        Mins is leyder gheinen raet,
        Gi ne troest mir met uren monde;
        So war min troren al gezaet
        Nu und t'alre stonde.
      
      
        He mach billich wesen blide,
        Die troest van lieven hebben mach,
        Ende zi ne ontfaet in armen wide;
        Och, das wer ein milder dach,
        Den liefsten, dien ich ye gesach!
        Dem das gevallen were -
        Ich laes't liggen, dar't lach,
        Nochtan wer't al min ghere.
      
    
  