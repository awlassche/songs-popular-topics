
    
      
        Als de Hoop mij verliet,
        Och! dan stierf ik gewis;
        'k Denk: bij al mijn verdriet,
        Dat de Hoop er nog is!
        Wat ik duld', wat ik lij',
        Vriendlijk troostend blijft Zij,
        Als een Engel, mij bij!
      
      
        Of mijn eenzame weg
        Door geen ster word' bestraald...
        Als mijn voet in de heg
        En de struiken verdwaalt...
        Wàt ik duld', wàt ik lij',
        Vriendlijk troostend blijft Zij,
        Als een Engel mij bij!
      
      
        Zie! Haar liefdrijke hand
        Voert, door 's Levens woestijn,
        Mij naar 't eeuwige land,
        Waar geen leed meer zal zijn.
        Dáar ook blijft Ze mij bij;
        Smeekt, geknield aan mijn z,
        Om genade voor mij.
      
    
  