
    
      
        Jesus' gedachtnis naamloos zoet,
        Stort ware vreugde in ons gemoed,
        Maar zijn nabijheid spreidt een goed
        Als nergends iets ter wereld doet.
      
      
        Zoo lieflijk klinkt op aard geen lied,
        Zoo vrolijk schallen klanken niet,
        Geen zoeter woord de ziel geniet,
        Als Jesus' Naam, Gods Zoon, ons biedt.
      
      
        O hoop van wie in tranen zit!
        Hoe goed zijt Gij voor wie daar bidt,
        Hoe goed voor wie U zoekt als wit:
        Maar die U vindt - wat heilbezit!
      
      
        Geen taal der aard getuigt het luid,
        Geen letterschrift drukt ooit het uit,
        Slechts wie U mint weet wat beduidt
        Te minnen Jesus als zijn bruid.
      
      
        Blijf Heere, blijf ons eeuwig bij,
        Maak met uw licht ons rein en vrij,
        Dat uwe glans den nacht verblij',
        Dat de aarde vol van zoetheid zij!
      
      
        Gij, Hemelburgers, snelt thans aan!
        Der Heemlen poort Hem opgedaan!
        Spreekt vrij den overwinnaar aan:
        U, Koning Jesu, lof voortaan!
      
    
  