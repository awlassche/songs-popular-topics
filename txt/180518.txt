
    
      
        DE prins van Latiums poëten
        Draaf hoog in dicht, belust
        De daden heerlyk uit te meten
        En glori van August:
        My lust den koning te verheffen,
        Die, noch een teder kint,
        Augustus magt komt overtreffen,
        En aan zyn wetten bint.
      
      
        Dit kint, der zielen aartsbehoeder,
        Dient strax by zyn geboort,
        Ja zelf in 't lichaam van zyn moeder,
        Augustus wille en woort.
        Eischt hy de maagt, op 't uiterst zwanger,
        Beschreven met zyn stem,
        Zy toeft te Nazareth niet langer,
        Reist voort naar Bethlehem.
      
      
        Maar Cesar, schoon hy 't minst bevroede,
        Al drukt de verre reis
        Die maagt uit koninklyken bloede,
        Dient haar, dient 's hemels eisch,
        Dient haren zoon; hierop geboren,
        Als koning Davids zoon,
        In zyn geboortstadt, hem beschoren,
        Als vorst op Davids troon.
      
      
        Zo strekt August een roeper Gode
        Door 't aardtryk wydt en breedt,
        Met al zyn boôn Godts Zone een bode,
        Een knecht van Godts profeet.
        Zyn juk, van Jakobs zaat geleden,
        Recht Jakobs zaat weêr op;
        Schynt Davids huis op 't hart te treden,
        Maar heft het hoogst in top.
      
      
        Herodes, Cesar mag wel beven
        Voor 't kint: een kint ter eer
        Wort al de werelt opgeschreven.
        Wat kint? der vorsten Heer,
        Door lant noch grens, door lucht noch wolken,
        Waar 't licht des hemels straalt,
        Noch zee, noch 's afgronts jammerkolken
        In zyn gebiedt bepaalt:
      
      
        Regeerder ook van menschenzielen,
        Van Cesars trots gemoet;
        Van Englen, die, hem dienstbaar, knielen,
        In Bethlems stal begroet
        Met bly muzyk: geen stof tot klagen
        Ooit gevende, als August;
        Nooit heerschende, om zyn volk te plagen,
        Maar elk tot heil en rust:
      
      
        Een Heer, die, dienstbaar hier gerekent,
        Van helsche slaverny
        Verlost, in 't boek des levens tekent,
        Verheft ter heerschappy;
        Ter hoogste vreugt verheft hier boven
        Door tranen en verdriet,
        Door armoê, in een' stal verschoven,
        Tot endeloos gebiedt.
      
      
        Augustus magt sluit Janus poorte:
        Maar dees ontsluit het slot
        Van 't hemelsch hof door zyn geboorte,
        Verzoent den mensch met Godt.
        Augustus zwaart heeft lang moortdadig
        Te lande, op zee gewoedt:
        Maar Jesus vrede, alsins genadig,
        Kost hem zyn dierbaar bloet.
      
    
  