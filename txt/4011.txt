
    
      
        GOd men verwacht v ende louet
        Ende v betaemt geloeft te sijn
        Want ghi tghebet verhooren moghet
        Want ghi tghebet verhooren moghet
        Coempt alle vleesch voer v gheloefte doen
      
      
        Te groot is ons misdaet gheworden.
        Nochtans onse ouertredinge vergeeft
        Wij sijn in groot verdriet ghetorden
        Wij sijn in groot verdriet ghetorden
        Doer v ghenade onse siele leeft.
      
      
        Wel dien die ghi verkiest te wonen
        Ende toelaet in v houen ontfaen
        Die wort met goetheyt wer thronen
        Die wort met goetheyt wer thronen
        Versaedt / want het sal int huys ws tempels staen
      
      
        Ghi sult ons wonderlijc antwoerden
        Ende vercoren met gherechticheyt
        God die van den westen totten noerden
        God die van den westen totten noerden
        Sijt toeuerlaet ende onse salicheyt.
      
      
        Ghi die bergen cont verwecken
        Ende tot stride bereet tot uwer cracht
        Ghi cont haer lenden ouertrecken
        Ghi cont haer lenden ouertrecken
        Om gorden met ghewelt / ende alder macht
      
      
        Ghi die dat bruysen ende misbaren
        Cont stillen ende blusschen inder zee
        Ende dat brullen haerder baren
        Ende dat brullen haerder baren
        Ende dat grimmen des volcx / twist / ende wee.
      
      
        So dat wel vreesen voer v teeken
        Aent eynde der werelt lieden ghenoech
        Ghi maect vrolijc clerc en leecken
        Ghi maect vrolijc clerc en leecken
        Beyde die daer wtgaen spade en vroech
      
      
        Ghi visiteert / bewaert / maec rijcke
        Dlant / den stroom / god is vol waters reyn
        Met dien bereyt ghi troostelike
        Met dien bereyt ghi troostelike
        Haer coren / want so bereydy dat certeyn
      
      
        Ghi drenct ende vochticht sijn voren
        Al sijn gheploechde ouerghiet
        Met drupen maect ghi weec dat koren
        Met drupen maect ghi weec dat koren
        Ontsegent sijn ghewassen in groot bediet
      
      
        Ghi croont dat iaer met uwen goede
        Van vette druypen v voetstappen ront
        De woestinen druypen te vloede
        De woestinen druypen te vloede
        Lustich sijn die houen der dalen gront.
      
      
        Die ackeren die sijn vol scapen
        Die dalen staen dic met sade groen
        Si iuechden songen sonder slapen
        Si iuechden songen sonder slapen
        Dits van Hierusalem ende Syon
      
    
  