
    
      
        Ic weet soe gay, soe frayen dier,
        Tis soe soeten coxken net,
        Sy sluyt ghelijc een mossel by tvier
        En troest goe ruyters al te met;
        Mer het moet sijn ghestolen.
        Om dat haer buyxken sou bliven plat,
        Ende haer secreet verhoelen,
        Seversaet en venkel at
        Sy gherne, seversaet!
        Het smaect soe wel ghestolen!
        By nachte sy meest frinkefroyt
        Om heymelick te folen,
        Want sy soe gherne rinkelroyt
        En loopt in doncker dolen.
        Het smaeckt soe wel ghestolen!
      
    
  