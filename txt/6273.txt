
    
      
        OOrzaak van mijn vreugde,
        Is mijn brand te blussen,
        Spiegel aller deugden,
        Weygert gy te kussen?
        Mach ik ondertussen,
        Mijn straffe Galathe,
        Met pronkjes // van lonkjes,
        Niet kijken // jou prijken?
        Wat doeje dan mee?
      
      
        Waar toe zo af-keerig?
        Kan 't u niet vermaaken?
        Daar ik zo begeerig,
        Uw gebloosde kaaken,
        Gaarne eens zou raaken,
        Mijn straffe Galathe,
        Wat lijkt het // j' ontwijkt 'et,
        Met muylen // en pruylen,
        Wat doeye doch mee?
      
      
        Kijkt eens uyt u oogen,
        Die gy met u sluyer,
        Dicht hebt overtogen,
        Nu ik met u kuyer;
        En hoe langer hoe luyer,
        Mijn straffe Galathe,
        Wat bedrijfje // wel kijfje?
        Om lusjes // van kusjes?
        Wat doeje dan mee?
      
      
        Tyter zit doch stille,
        Wat beduyt dit quellen?
        Deze malle grille,
        Die jou 't hooft ontstellen;
        Waar toe al dit lellen?
        Gaat weg, laat my met vree.
        Nou Troosje // een poosje,
        Weest groentjes / geeft zoentjes,
        Zo zelje weer mee.
      
      
        Hemelsche Banketjes.
        Zuyker zoete vleysje;
        Hey! noch even netjes,
        Zoete lieve Meysje;
        Troosje noch een reysje,
        Zo laat ik jou met vree;
        Wat zo ziet // die noo vlied;
        Voor lusjes // van kusjes,
        Die zel dan weer mee.
      
    
  