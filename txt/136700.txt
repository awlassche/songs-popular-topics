
    
      
        De trom is geroerd, de poort is digt,
        De wapens blinken in 't avendlicht,
        Tot strijd op dood en leven:
        'Gedenk aan Woerden: aan Vrouw en Kind!’ -
        Ai! wat er harten beven....
        Daar kwam de Kozak - als Vrind!
      
      
        'In Naarden zij nog het nest niet leêg,
        Langs Wesep dan maar! en roep ter deeg
        Hoerah! naar Amstels beemden:
        Dáár ducht elk man nog voor vrouw en kind...
        We zijn geen wilde-vreemden:
        Hoerah! de Kozak is Vrind.’
      
      
        Kozakje kom hier! zet weg je lans,
        Maak vuur: Wij schaften een flinke schrans,
        En wijn - al was 't Champanje!
        En als je dan alles kostlijk vindt,
        Roep dan: Hoezee Oranje!
        In plaats van Hoerah - mijn Vrind.
      
    
  