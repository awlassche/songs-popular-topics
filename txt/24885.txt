
    
      
        Egidius waer bestu bleven
        Mi lanct na di gheselle mijn
        Du coors die doot du liets mi tleven
        Dat was gheselscap goet ende fijn
        Het sceen teen moeste ghestorven sijn
        Nu bestu in den troon verheven
        Claerre dan der zonnen scijn
        Alle vruecht es di ghegheven
      
      
        Egidius waer bestu bleven
        Mi lanct na di gheselle mijn
        Du coors die doot du liets mi tleven
        Nu bidt vor mi ic moet noch sneven
        Ende in de weerelt liden pijn
        Verware mijn stede di beneven
        Ic moet noch zinghen een liedekijn
        Nochtan moet emmer ghestorven sijn
      
    
  