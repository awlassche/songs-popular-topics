
    
      
        Hy die het blinkend geld,
        Eerst in de wereld bragt,
        Kreeg teffens met geweldt,
        De wereld in zyn magt.
        Hy heeft de Min verward.
        In strikken van rood goud.
        Een teer beminnend hart,
        Wordt met de nek aenschouwt.
      
      
        Een Minnaer die ontbloot
        Van Schatten, klaegt zyn smart,
        Klaegt ydel zynen noot.
        Nooit dringt hy in een hart.
        Zyn Schoone, fier van zeên,
        Veracht hem, schoon hy klaegt,
        Om dat hy aen zyn leên,
        Geen goud of Zilver draegt.
      
      
        Doch 's werelds rykdom geeft
        Het waer genoegen niet.
        Een hart dat trouwheid heeft,
        U meerder wellust biedt.
        Haet Juffers, al den schat,
        Voor een oprechte Ziel,
        Die trouwheid in zich vat,
        Waer aen uw Schoon beviel.
      
    
  