
    
      
        O wijf dine wivelike ader
        Es so vul der reinicheit
        Dat ic di bliven moet ghestader
        Dan een pael die eewich steit
        Es mi dijn jonst dan ongereit
        Dat dinct mi zeker onghelijch
        Dijn zien es mi een hemelrijch
      
      
        Voughen wi onsen zin
        So es mi allen rauwe ontzeit
        Mijn god mijn moeder ende mijn vader
        Bestu allein vor waer gheseit
        Du best doch al dats woort besceit
        Hoe saltu mi dan doen bezwijch
        Dijn zien es mi een hemelrijch
      
      
        Hoe mochtic emmer wesen quader
        Dan ic di dade ontrauwicheit
        Neen minlic herte was nie verrader
        Ic blive dijn eighin hoe dat gheit
        Du muechs mi gheven lief ende leit
        Doet mi doch aen eens vruechts ghecrijch
        Dijn zien es mi een hemelrijch
      
    
  