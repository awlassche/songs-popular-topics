
    
      
        Of gij al buigt op beide uw kniên,
        En of uw lippen zich bewegen,
        Daar wordt geen zegen door verkregen;
        De Heer wil 't hart gebogen zien!
      
      
        Een stille zucht, een stille traan,
        Is méer dan offers en gebeden;
        Hebt gij geleden en gestreden,
        De Heer zal 't zuchtend hart verstaan.
      
      
        Buig dus, ô God! ons Harte neêr,
        Leer onze Ziele tot U smeeken;
        Wat dan ons spréken moge ontbreken,
        Dat geve ons Uw genade, ô Heer!
      
    
  