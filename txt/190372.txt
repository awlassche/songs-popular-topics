
    
      
        Wijfjes, die uw radde tong
        Wel wat al te scherp doet snijden!
        Ziet eens, hoe, in oude tijden,
        Men dat booze lid bedwong;
        Hoe, tot schande van de buurt,
        De achterklap werd rondgestuurd.
      
      
        Sedert hebt gij 't vast verleerd,
        Dat ik zulke vogelkooijen
        Nooit nog onze stad zag tooijen: -
        Of misschien is 't omgekeerd!
        Mist men ligt voor elke vrouw,
        Zoo als 't moest, eene ijzren kouw?
      
      
        'k Bid je, help mij uit den dut! -
        Is 't gebrek aan kooi en koordje?
        'k Doe gewillig een goed woordje
        Bij het Hoofdbestuur van 't Nut,
        Dat dan elk Departement
        Vast een paar stel kevies zendt.
      
    
  