
    
      
        Bottermark gy zijt vermaert,
        En voor al wel prijsens waert,
        U Lof dat moet ik roemen,
        Al wat in Amsterdam is,
        Siet men tot u komen.
      
      
        Smaendags isser voor gewis,
        Altijd oft er kermis is,
        Duysende van Menschen,
        Ook soo vinjer met pleyzier,
        Wat jou Hart kan wenschen.
      
      
        Voor eerst soo stater fray ten toon,
        Een Tyater groot en schoon,
        Daer met soet gerugten,
        Tweemael daegs word op gespeelt,
        Alderhande klugten.
      
      
        Rontom dit Tyater staen,
        Veel Wagens die zijn gelaen,
        Met veelderlye prullen,
        Daer gy kunt tot tijd verdrijf,
        Jou buykje mee vullen.
      
      
        Drayborden en Ryfelaers
        De stapel van Botter en Kaes,
        Neuten en Karstanje,
        Lecker soete melks Tee,
        Appels van Oranjen.
      
      
        Quaksalvers bol en sat,
        Soete Meysjes scheelje wat,
        Gy hoeft niet te vresen,
        Hebt gy Scheurbuyk, Tantpijn, Koorts,
        Gy word hier genesen.
      
      
        Bent gy Kreupel Lam of Doof,
        Hebt gy maer een goet geloof,
        Dan selt heel wel lucken,
        Al was gy soo Lam mijn vriend,
        Dat gy sprong op krucken.
      
      
        Ook so hebjer kleyne Jan,
        Daer gy Liedjes koopen kan,
        Liedjes en Liedeboeken,
        't Geen u hertje maer begeert,
        Sal hy u strakjes soeken.
      
      
        Duyvemelkers Vogelaers,
        Soete Meysjes ligt van naers,
        Siet men daer met hopen,
        Al om haer profijt te doen,
        Over de Mark loopen.
      
      
        Rolders Tolders en sulk goet,
        Wagje voor dat snoo gebroed,
        't Kijken kan niet schaden,
        Elk bewaert zijn beursje wel,
        Laet u van mijn raden.
      
      
        Bollebuysjes groot en heet,
        Staender tot u dienst gereet,
        Ook soo kunt gy krijgen,
        Alykruyken en Garnael,
        Soete Koek en vijgen.
      
      
        Krijgt gy ondertusschen dorst,
        Gaet en smeert eens braef de borst,
        Neemt een maendags trantje,
        By Petegriet in de Post,
        Of in 't Olijfantje.
      
      
        Speelt daer braef in 't Tiktakbort,
        En komt gy van gelt te kort,
        Wat hoeft gy te sorgen,
        Men hangt niemand op om schuld,
        De waerd die mag borgen.
      
      
        Vrienden word hier door geleert,
        Terwijl gy in 't bort verkeert,
        Verkeeren u zaeken,
        Gy kunt tegen wil en dank,
        Wel na Injen raeken.
      
      
        Oorlof vollegt mijnen raet,
        Eer gy 't u beklaegt te laet,
        En seg poep Oostinje,
        Laet zy saemen seg met mijn,
        Amsterdam ik minje.
      
    
  