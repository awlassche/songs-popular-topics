
    
      
        Die coutste nacht die oit gewaert
        O virgo Maria
        Dat was doen jhesus geboren was
        Domine fulgencia ave plena gracia
      
      
        Hij waert geleit in einre cribben
        O virgo Maria
        Ein luttel hoys dat was sijn bedde
        Domine fulgencia ave plena gracia
      
      
        Jhesus is een suete kernne
        O virgo Maria
        Daer omme craken wi dese noetkens geern
        Domine fulgencia ave plena gracia
      
      
        Jhesus is eine suete mosschaet
        O virgo Maria
        Daer omme sullen wij die sunden laten
        Domine fulgencia ave plena gracia
      
      
        Maria sette Jhesus op haeren scoet
        O virgo Maria
        Sij gaff hem einen appel roet
        Domine fulgencia ave plena gracia
      
      
        Maria soude jhesus ein papke maken
        O virgo Maria
        Her joseph ginck die stexkens rapen
        Domine fulgencia ave plena gracia
      
      
        Maria nayde en sij span
        O virgo Maria
        Daer sij her jhesus sbroet mede wan
        Domine fulgencia ave plena gracia
      
      
        Maeria naeyde einen naet
        O virgo Maria
        Her jhesus draeide haer den draet
        Domine fulgencia ave plena gracia
      
      
        Maeria roecte einen rock
        O virgo Maria
        Her jhesus voer zo hemel op
        Domine fulgencia ave plena gracia
      
    
  