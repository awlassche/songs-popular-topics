
    
      
        Godts dienaer weest gedachtich
        dat ghij sijt affgewasschen
        Opt vont doer doepsel crachtich
        vernieut doer saluing rasche
      
      
        Maeckt dat wanneer den tijt is
        dat ghij v geest tot rusten
        op voorhoeft met borst geris
        slaet cruijs tegen quade lusten
      
      
        Het cruijs veriaecht alle quaet
        die duijsterheijt van t'cruijs vlijt
        thert dat hem opt cruijs verlaet
        en scroemt niet des viandts strijt
      
      
        Der moeten sijn vuijl dromen
        oeck ghij lijfijgen quelgeest
        ghij die v pleecht beromen
        van quaet, loept wech ras aldereest
      
      
        O ghij gedraeijt serpent crom
        die door duijsent omwegen
        en strijcken pestilent stom
        quelt thert tot doecht genegen
      
      
        Viandt bedrieger scenlick
        gaet wech want christus is hier
        het teecken v wel kenlick
        verdoempt al v gesoert fier
      
      
        Al ist dat ons lichaem moet
        hem geeft wenich tot slapen
        ons siel gedenck christum soet
        ghij sult haer niet bedrapen
      
      
        Glorij sij v ewich vaer
        Christe Coninck warachtich
        met geest een heijlich godt claer
        in ewicheijt almachtich
      
    
  