
    
      
        U, waarde nieuwelingen,
        Der Orde toegewijd,
        Die onzen broederkringen
        Tot sterkte en luister zijt:
        U zingen we, in een Broederlied,
        Wat de Vrij-Metslarij gebiedt,
        Vrij-Metslarij gebiedt.
      
      
        Haar wet is die der reden.
        Hebt eerbied voor die wet:
        Zij blijv', waar gij uw treden,
        Op roos of doornen, zett',
        Altijd het merk, dat u bepaalt;
        Het licht, dat uwen geest bestraalt,
        Dat uwen geest bestraalt.
      
      
        Wilt nooit die wet verkrachten,
        Uw evenbeeld als doel,
        Geenzins als middel te achten:
        Een zuiver harts-gevoel
        VerÃ«ere, onder handgeklap,
        Den mensch in deeze Broederschap,
        In deeze Broederschap.
      
      
        Een maatschappijlijk leven,
        Der menschheid toegewijd,
        Alwaar de geest blijft streeven
        Naar meer volkomenheid,
        Baane ons, gestrengeld hand in hand,
        Den weg naar beter vaderland,
        Naar beter vaderland!
      
    
  