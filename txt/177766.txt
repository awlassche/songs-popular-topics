
    
      
        Daal haastig ter verlossing neêr,
        O God! en red mij uit gevaaren,
        Uit angsten, die mijn ziel bezwaaren.
        Spoed U ter mijner hulp, o HEER!
        Laat allen, die mijn ziel belaagen,
        Beschaamd en schaamrood van mij vliên;
        Laat, die met vreugd mijn rampen zien,
        In hunne wenschen nimmer slaagen.
      
      
        Laat allen, die, met schampren spot,
        Mij hoonen, tergen en onteeren,
        Hunn' schimp ten loon, te rugge keeren;
        Vergaan op uw geducht gebod.
        Laat hen, die zich tot U begeeven,
        Hen, die uw heil beminnen, Heer,
        Geduurig juichen tot uw eer,
        En zingen: “God zij hoog verheven!”
      
    
  