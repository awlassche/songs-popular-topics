
    
      
        Gy, Heer, doorgrondt en kent myn hart,
        (In blyschap en in lydens smart.)
        Gelyk gy ook myn zitten weet,
        Myn opstaan en myn gangen meet:
        Van verre kent gy myn gedachten,
        Eer ik ze doe in 't hart vernachten.
      
      
        Gy, Heer, omringt my in myn gaan,
        Ook in myn leggen en myn staan:
        Zoodat gy, die het alles kent,
        Al myne wegen zyt gewent.
        Voordat myn tong begint te spreeken,
        Is alles reeds aan u gebleken.
      
      
        Van achteren bezet gy my,
        Van vooren, en ook op de zy:
        Ik wordt gehoedt van uwe handt.
        Dit oversteigert myn verstant;
        Hoe zeer ik op uwe almagt ooge,
        De kennis is my veel te hooge.
      
      
        Waar zoude ik gaan voor uwen Geest ?
        Waar vloodt ik veilig; onbevreest
        Voor 't blaaken van uw aangezicht ?
        Voere ik ten hemel, in het licht,
        Gy zyt daar: daale ik in de helle,
        Daar zyt gy zelf, als 's levens welle.
      
      
        Name ik, bevreest voor straffe en quaadt,
        De vleuglen van den dageraat;
        En woonde ik aan het endt der zee,
        Of aan de verstgelege ree:
        Ook daar zoude uwe handt my leiden,
        Uw rechte handt niet van my scheiden.
      
      
        Indien ik zei: de duisternis
        Zal my bedekken; dan zoo is
        De nacht om my gelyk een licht.
        Ook sluit de duisternis 't gezicht
        Niet van uw aldoorstraalende oogen,
        Maar 't blaakt als 't licht der hemelboogen.
      
      
        Want gy, de Heer van dag en nacht,
        Hebt myne nieren in uw magt:
        Gy hebt u over my gestrekt,
        En my in 's moeders buik bedekt.
        Dies loove ik u, want uwe werken
        Zyn groot, en waardt om op te merken.
      
      
        Toen was ook myn gebeente niet
        Voor u bedekt, die alles ziet,
        Wanneer ik sierlyk ben gewrocht
        Gelyk een stikwerk, uitgezocht
        In kunst, beneden op deeze aarde,
        Voordat my myne moeder baarde.
      
      
        Uwe oogen zagen mynen klomp,
        Als eenen ongevormden romp:
        Dit alles, waardig 't onderzoek,
        Hadt gy geschreven in uw boek:
        Gy konde voor den tyt bedieden
        Wanneer het zeker zou geschieden.
      
      
        Hoe kostelyk, ô Godt, hoe eêl
        Zyn uw gedachten ! magtig veel
        Zyn haare sommen ! nimmer zal
        'k Haar tellen, wegens 't groot getal;
        't Is meer dan 't zandt der zee te schatten,
        Waarvan men geene som kan vatten.
      
      
        Worde ik dan wakker, zoo ben ik
        Noch by u, in dat oogenblik.
        O Godt, dat eens 't godtloos geslacht
        Door uwe wraak wierde omgebragt !
        En gy, bloetdorstige tyrannen,
        Wykt van my, als van Godt verbannen.
      
      
        Die van u schendlyk spreeken, Heer,
        En uw bestryders, vol oneer,
        Verheffen: zoude ik dien geen' haat
        Toedraagen, tot hun schande en smaat ?
        Hen, die verwaant uw wet verlaaten,
        En uwen naam uit boosheit haaten ?
      
      
        Ik haatze, in groote afkeerigheit,
        Als vyanden, om hun beleit.
        Doorgrondt my, Heer, en myn gemoedt,
        Of daar wordt eenig quaat gevoedt:
        En leidt my op den weg naar boven,
        Om u in eeuwigheit te looven.
      
    
  