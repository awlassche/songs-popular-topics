
    
      
        God! zegen Neêrlands Vorst,
        Die 's Lands belangen torscht!
        God! zegen hem!
        Dat hy ons lang regeer',
        Den vyand van ons keer',
        En ons geluk vermeer'!
        God! zegen hem!
      
      
        Op dien doorluchten Stam,
        Die 't hoog bewind bekwam,
        Stort zegen uit!
        Dat hy steeds groei' en bloei'
        En ons door liefde boei';
        Dat ieders harte gloei'
        En niets dit stuit'!
      
      
        Euroop' was heel verneêrd;
        Ons Vaderland verheerd,
        Door loos verraad.
        Een trotsche Dwingeland,
        Verbrekende orde en band,
        Heerschte over ons, ô schand'!
        Met wrev'len haat.
      
      
        De Rus, de Brit, de Zweed,
        De Duitscher hief een' kreet
        Van felle wraak.
        God en der volken regt
        Verwonnen in 't gevecht;
        Thans is de twist beslecht,
        Met felle wraak!
      
      
        Ook Neêrlands moed herleeft,
        En 't fransche rot reeds beeft
        Voor 't wrekend staal.
        De vlaggen wapp'ren weêr,
        Zoo lustig als weleer,
        Voor Neêrlands Vorst en Heer,
        In zegepraal.
      
      
        Niets blyve in 's vyands hand
        Van 't lieve Vaderland.
        Op, op ten stryd!
        God zelf treedt voor ons uit;
        Niets is er dat ons stuit.
        Roep wyd en zyd en luid:
        Op, op ten stryd.
      
      
        Verdryf des Dwinglands magt,
        Beroof hem van zyn kracht.
        Ten stryd - op! op!
        Verdelg hem van deze aard,
        Die 't bloed niet heeft gespaard,
        Ofschoon uw wraat onwaard.
        Verplet zyn' kop.
      
      
        Ontvang myn hulde en groet;
        Uit grooten willems bloed,
        Gy, die ontsproot,
        U zy dit lied gewyd;
        God zelf heeft U geleid,
        God zelf heeft ons bevryd
        Uit onzen nood.
      
      
        Dank, lof en prys ontvang'
        Gy, die ons van den dwang
        Verloste, Heer!
        Geef ons een dankbaar hart;
        O Heer! verligt de smart,
        Die velen nog benart,
        O God! o Heer!
      
      
        Behoed steeds Nederland
        Voor een hernieuwde schand',
        Nooit bukk' het weêr.
        Gy zelf hebt ons bevryd
        En heel het land verblyd.
        Op, Neêrlands jeugd! ten stryd!
        Nooitbukk' men weêr.
      
    
  