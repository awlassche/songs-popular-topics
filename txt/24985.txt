
    
      
        God hat nach alle wensche gezat
        Yr wijplich ghebere,
        Sy duncket mich wesen ane dat,
        Dey buzen mach mijn zwere;
        Des willich yr zu dienste stan
        Huer unde alle stonde,
        Der ich moyt wesen ondertan
        Van rechtes hertzen gronde.
      
      
        Vreude mach zi mich geben vyl,
        Mer dan alle die leben,
        Zi yst mijns hertzen vreuden spyl,
        Yr gute yst gar erheben
        In minen hertzen also ho,
        Das nyeman kan geloben.
        Wer ich in yrme hertzen zo,
        In vrueden zulde ich hoben.
      
      
        Ich wil yr besceydenheyt
        Ganzlich al betruwen,
        Das yst tzarte wijplijcheyt
        Miin vreude sal ernuwen
        Vurbas alle taghe mer.
        Hulf god zu dem gewinne,
        Das ich erwerbe, das ich ger,
        Van miner meesterynnen!
      
    
  