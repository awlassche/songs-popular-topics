
    
      
        O! Min hoe wonder is u kracht,
        Die dach en nacht
        U vierken weet te stoken,
        Dat Cupidoken
        Hem te bersten lacht:
        Sal my u vier noch selver komen Wonden?
        Mijn hert is schier in uwen brandt verslonden:
        Ick mach met recht wel klaghen
        Van mijn lentsche jeucht,
        Ten sijn al slechts maer plaghen
        En voor my gheen vreucht,
        Dat uwen schicht
        Van't minnen
        O! dertel wicht
        Van binnen,
        My is gheraeckt in't hert,
        Nu ick ghevoel de smert.
      
      
        Ick sien den Hemel droevich aen
        De bleecke Maen,
        En al de clare sterren,
        Mijn sinnen werren
        En ick ben belaen:
        Ken weet niet wat ick doen wil, ofte laten
        Om te verkiesen 'tbest, een van twee staten
        Van my gaen te begheven
        In een Cloosterken
        Oft wel in trouw te leven:
        Waer toe dat ick ben
        Noch meerder?  naer
        gheneghen,
        Maer ick sien daer:
        Weer teghen
        Veel sorgh in dien staet,
        Ick bid u heer om raet.
      
    
  