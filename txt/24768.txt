
    
      
        Vrient no vrient ne es so goet
        Bi dat ic mi bevinde
        Wil elc niet wachten anders moet
        Ghelijc den jonghen kinde
        De jonst en neimt zaen inde
        Daer deen vrient duer den andren doet
        Up dat elc wel verzinde
        Sone heift daer vreemtheit ghenen spoet
      
      
        Vrient no vrient ne es so goet
        Bi dat ic mi bevinde
        Wil elc niet wachten anders moet
        Steidich ende onsteidich bloet
        Staet vaste als riet in winde
        Als nu eist ebbe als nu eist vloet
        Die onstede eerst beghinde
        Ic wane hi noit ne minde.
      
    
  