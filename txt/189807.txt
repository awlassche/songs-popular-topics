
    
      
        Komt! lieve Schaapjes! hier is 't goed.
        Hier steekt geen heete zonnegloed;
        Een beekje vloeit dit veldjen in.
        Hier kunt gij drinken naar uw' zin.
      
      
        Ai zie! 't is of zij mij verstaan!
        Zij komen, op mijn roepen, aan,
        Bewust, zoo wel als ik haar ken,
        Dat ik haar trouwe Herder ben!
      
      
        Ach! lieve Jesus! Gij zijt mij
        Gelijk een trouwe Herder. Gij,
        Die voor mijn ziel Uw leeven liet.
        Ben ik dan ook Uw Schaapje niet?
      
      
        Ach! hoorde ik naar Uw stemme meer!
        Dan leefde ik tot Uw lust en eer,
        Dan leefde ik zonder zorg; en blij,
        Geiijk dit lieve vee bij mij!
      
    
  