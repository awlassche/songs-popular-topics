
    
      
        God sprak (men stell' op berg en rots
        Zijn woord in eeuwig schrift;
        En ieder, die dat schrift aanschouwt,
        Die leze, wat Hij sprak:)
      
      
        'Eens wordt de sterkste rots vergruisd,
        En 't hoogst gebergt stort in;
        Maar mijn genaverbond met u,
        Opregten! wankelt niet.
      
      
        Treedt heen door gloeijend vuur en vlam,
        Door waterstroom en zee;
        En 't vuur verzengt u zelfs geen hair,
        En 't water schaadt u niet.
      
      
        Treedt stout door 't ijslijk schrikdal heen
        Der schaduw des doods;
        Vreest daar geen kwaad, ik ken die pa√¢n,
        Ik zal daar bij u zijn.
      
      
        Schoon 't alles 't onderst boven raak',
        't Gebergte in zee verzink',
        En d'aard zich uit haar plaats verzett',
        Ik zal uw toevlugt zijn!'
      
      
        Elk leez' dit als het woord van God,
        En neem 't geloovig aan:
        Want eeuwig en onwankelbaar
        Is, wat Jehova spreekt.
      
      
        Ja, zijn verbond staat eeuwig vast,
        Zoo staat geen berg, geen rots;
        En toeft Hij al, Hij kent zijn' tijd,
        Hij komt, Hij komt gewis.
      
    
  