
    
      
        ‘Maestricht, gy schoone stede,
        Gy perel van Braband!
        Aenhoort toch eens mijn rede.
        Schoon lief, geeft my uw hand!
        Door 't minnelijk aenschouwen
        Van u, in 't open veld,
        En door uw schoon landouwen
        Zoo is mijn hert ontsteld.’
      
      
        - ‘Wie komt my hier soo stooren?
        Mijn heer, 'k en ken u niet;
        'K en wil naer u niet hooren,
        Gaet heen, en van my vliedt!
        Ik ben een kind van Spanjen,
        Schoon daer gescheyden van;
        Den prinse van Oranjen
        Dat is mijn echte man.’
      
      
        - ‘Schoon lief, 'k heb u verkoren:
        Neemt my genegen aen.
        Gy zijt voor my geboren;
        Wilt in mijn gratie staen!
        Ik wil mijn gunst u bieden
        Uyt een oprechte borst.
        Ach, wilt van my niet vlieden:
        Ik ben een christen vorst.’
      
      
        - ‘Mijn heer, houd op van praten;
        Ik ben voor u te geus,
        Ik bid u wilt my laten:
        Daer vaegt gy van uw neus!
        Gy zult my niet verrasschen
        Al waert gy nog zoo dul;
        Want my en zou niet passen
        Een ouden franschen hul.’
      
      
        - ‘Lief, laet u onderrichten,
        Eer dat gy komt ten val.
        Gy moet u eerst doen biechten
        Voor ik u trouwen zal:
        Ik wil u doen bekeeren
        Gelijk een christen moet;
        Calvijn moet gy ontleeren
        En treden met den voet.’
      
      
        - ‘Hoe zou ik met u trouwen?
        Gy weet ik heb een man.
        En gy, gy hebt een vrouwe?
        G'en zijt geen jongman dan.
        Die Edel Heeren Staten
        Nu mijne mombers zijn;
        Zy zouden 't niet toelaten,
        Al stierft g'in minnepijn.’
      
      
        - ‘Maestricht, gy schoone vrouwe,
        En weest toch niet zoo prat!
        Wilt eens mijn macht beschouwen:
        Zy ligt hier voor uw stad.
        Zoo gy langs alle kanten
        Moet worden aengerand,
        Zal ik u een courrante
        Doen dansen naer mijn hand.’
      
      
        - ‘Vergeef het my, mijn heere,
        Ik ben zoo plomp van aert!
        Ik kan geen dansen leeren,
        Want my de gang bezwaert.
        Ach, koning van de Franschen,
        'K en heb u nooyt gezocht:
        'K en zou met u niet dansen:
        Gy zijt my veel te locht.’
      
      
        - ‘Ik zal u dan verkrachten,
        En nemen met geweld!
        Ziet daer, mijn legermachten
        Zijn voor uw deur gesteld.
        Ik zal, met vier battryen,
        Gedurig dag en nacht
        Zoo vueriglijk u vryen,
        Tot dat gy zijt verkracht.’
      
      
        - ‘O prins! komt my te staden
        En hoort toch wat ik zeg:
        Met bommen en grenaden
        Jaegt dezen vryer weg!
        Hy brengt het al in roeren;
        Sa, spoed u ras, komt aen!
        Zoo hy my weg mag voeren
        T is met Maestricht gedaen.’
      
    
  