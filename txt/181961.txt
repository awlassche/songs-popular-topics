
    
      
        Naar boord, naar boord; wy moeten heen!
        Ja, Kameraads!
        Hier helpt geen praats;
        Men moet zyn dienst besteên
        Tot welzyn van het Vaderland;
        Daar voor te vegten is geen schand;
        Maar eer, als ‘t Vuur des Oorlogs brand.
        Welaan, welaan, wela---an!
        De Tyd wil dat wy gaan.
      
      
        Houd men maar op zyn Hollandsch vol,
        Dan kan men nog
        Den Britschen Dog
        Doen kruypen in zyn Hol.
        Of Nest, met ingetrokken staart;
        Een Leeuw is voor geen Hond vervaard.
        Wat is een Engelschman ons waard?
        Geen duit, geen duit, geen du---iy,
        Maar Kogels, Vuur en Kruid.
      
      
        Een laffen Roover vreest men niet;
        Een kort beraad
        Van onzen Staat
        Hergeeft ons ‘t Zeegebied,
        Zo men maar, zonder Twist of Nyd,
        Eendragtig, moedig gaat ten stryd,
        Tot aller Bridschgezinden spyt.
        Dan word, dan word, dan wo---rd,
        Ons heil hersteld in ‘t kort.
      
      
        Zo ieder Vaderlandsche Stad
        De Voorzorg nam
        Als Amsterdam,
        En zulke Vaders had,
        Dan had geen toomloos Engelschman,
        Ooit kunnen doen, dat hy thans kan;
        Men had dan geen bewyzen van
        Zyn kwaad, zyn kwaad, zyn kwa---ad,
        Van Turken zelfs gehaat.
      
      
        Och mogt men al de Bastaardy,
        Die ‘t Britsch gespuis
        Ons voerden in huis,
        Eens stellen aan een zy’,
        Dan zag men ‘t waare Burgernut,
        Door Burgervaadren Trouw beschut,
        Met Vryheids waaren roem gestut;
        En elk bood dan de ha---nd,
        Aan ‘t Heil van ‘t Vaderland.
      
      
        Maar laat ooit wyken wat ‘er wil,
        De Stad aan ‘t Y
        Zal haar waardy
        Doen draaijen op de Spil
        Van Magt, hoe sterk zy word’ gestuit,
        Op dat zy haar gezag niet uit’,
        Maar zelfs haar aanzien geev’ ten buit’.
        Dan zulks zal nooit geschi---ên:
        Men zal ‘t haast anderds zien.
      
      
        Koomt, Amsterdamsche Knaapen! koomt
        Naar boord, naar boord;
        Wy moeten voort!
        Wie is ‘t, voor wien gy schroomt?
        Vecht eindlyk voor uw eygen Stad,
        Die nimmer braaver Vaadren had,
        Dan thans, hoe zeer door Nyd beklad;
        Door Nyd, die eêr men ‘t u---ikt,
        Zyn magt zal zien gefnuikt.
      
    
  