
    
      
        Zinstreelstertje,
        Lustteelstertje,
        Vol toverende lonken,
        Weêrhouw uw gloed,
        Wil myn gemoed
        Niet meer in min ontvonken.
      
      
        Min my niet meer;
        Maar wil veel eêr
        Aan my uw afkeer tonen;
        Omdat myn hart,
        ô Wrede smart!
        Uw liefde niet mag kronen.
      
      
        Het Noodlot eist
        Dat gy verreist,
        En ik u moet verlaten;
        Doch waar gy gaat,
        Maak hier op staat,
        Dat ik u nooit zal haten.
      
      
        Ik bid dat gy
        Vaak denkt om my,
        'k Zal dikwyls om u denken;
        Dit is, vrindin,
        All' 't geen de Min,
        Aan ons tot troost wil schenken.
      
      
        Leef, vry van druk;
        Woon by 't Geluk.
        Vernoegen wy ons beiden,
        Dat ik u zal
        Hier uit dit dal,
        In grootscher plaats geleiden.
      
    
  