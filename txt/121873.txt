
    
      
        Wie zag ooit vrolijk vriendenmaal,
        Waar niet gezongen wierd,
        Vooral wanneer bij 't gul onthaal,
        Men hooge feesten viert;
        Komt stellen wij dan tot begin,
        Op Hollands maatgeluid,
        Den hartelijken Feestzang in,
        Voor Bruidegom en Bruid.
      
      
        Door ons dan, zij deez' eerste zang
        U, Bru√Ægom! toegewijd,
        Wij wenschen, dat gij u nog lang,
        In 't heilrijkst lot verblijdt,
        Geniet al wat de Huwlijkstrouw
        Veraangenamen kan,
        Zoo wordt uw Bruid de blijdste vrouw,
        Gij een gelukkig Man.
      
      
        Ook wij, wij voeren onzen pligt
        Zoo goed wij kunnen uit,
        Deez' zang wordt dus door ons gerigt
        Tot U, o lieve Bruid!
        Geniet steeds duurzaam en geheel
        Wat 't Echtgeluk vergroot,
        Zoo zij 't gezegendst lot uw deel,
        Met uwen Echtgenoot.
      
      
        En nu ten slot, o Vriendenschaar!
        't Aloud gebruik betracht,
        Den beker tot het waardig Paar,
        Welmeenend toegebragt;
        Welaan dan, Dischgenooten! kom,
        Schenk in en drink eens uit,
        Op 't heil van Bruid en Bruidegom,
        Van Bruidegom en Bruid.
      
    
  