
    
      
        Kindren! kijk! de maan schijnt klaar:
        Komt een beetje hier!
        Zingt eens lustig met elkaâr,
        Zingt wat voor plêzier!
        Liedjes kent ge toch genoeg,
        'k Hoor u laat en 'k hoor u vroeg,
        Komt nu haastig hier!
      
      
        Als het werk is afgedaan
        En de taak volbragt,
        Mag er wel een liedje op staan;
        't Klinkt zoo mooi bij nacht!
        Open gaat er menig raam,
        Al de buurtjes scholen zaam;
        Zingt nu rein en zacht!
      
      
        Zingt vooreerst maar, hoe een kind
        Leerzaam wordt en zoet!
        Dan een liedje, welbemind,
        Van ‘Wien Neêrlandsch bloed!’
        Dan hoe men zijne ouders eer',
        En hoe onze lieve Heer
        Magtig is en goed!
      
      
        Kindren! kijk! de maan schijnt klaar:
        Komt nu allen hier!
        Zingt eens lustig met elkaâr,
        Zingt wat voor plêzier!
        Spoedig roept de wacht: naar bed!
        Daarom zingt nu voor de pret,
        Komt maar haastig hier!
      
    
  