
    
      
        Welk een schittring, welke straalen!
        Welk een glans, daar't al voor zwicht,
        Zien wij op ons nederdaalen
        Tot versterking van't gezicht!
        Men voelt van binnen
        De ziel en zinnen,
        schoon eertijds duister, nu verlicht.
      
      
        Want nu zien wy eerst op heden
        Dat Sint Peters Broederschap,
        Steunende op de deugd en reden,
        Waard' is aller handgeklap.
        Zy duld gebreken
        Noch slinksche streeken,
        En stygt ten hoogsten glorietrap.
      
      
        Laaten andren zich vermaaken
        In de staatzucht, weelde en pragt,
        Of naar goud en schatten haaken!
        Zulken worden hier verächt.
        De Orde van Peter
        Baart vruchten, beter
        Dan die een Vrek van rykdom wacht.
      
      
        En schoon veel verwaande Lieden,
        Dwaazer dan het plomp Gemeen,
        Onze daaden naauw bespieden
        En die laaken zonder reên,
        De reine zeden
        Van onze Leden
        Bewyzen hunne onbillykheên.
      
      
        Kunne vol bevalligheden!
        Stel 't vooröordeel aan een' kant,
        Nooit word gy zo aangebeden
        Als van ons met hart en hand.
        U steeds te minnen,
        Uw hart te winnen
        Schraagt Peters Orde in Nederland.
      
      
        Broeders! laaten we ons vermaaken,
        En van harte zyn verblyd!
        Want schoon we allen misbruik laaken,
        Vrolykheid heeft ook haar tyd.
        De Vrolykheden,
        Bestierd naar reden,
        Zyn altoos van berouw bevryd.
      
      
        Ziet my, vaardig op uw wenken,
        Vry van alle dwinglandy,
        't Druivezap in 't glaasje schenken!
        Broeders! doet dit nevens my,
        En drinkt ter eere
        Der wyze Leere
        Van Peters Broederschap aan 't Y.
      
    
  