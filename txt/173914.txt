
    
      
        WIe dat hier zal gelukkig leven,
        Die moet zoo zijn als on derschreven,
        Hy kent zijn God met onderscheit,
        Daar naar hy al zijn doen beleit,
        En zal voor zijn gerichte beven.
      
      
        Hy stelt zig aan zeer wel beraden
        Tot Godes lof, in al zijn daden,
        Dat in hem is als spijs en drank
        En in hem geeft een lof gesank,
        Mits in hem zijn zoo goede zaden.
      
      
        Hy merkt steeds aan zijn God in allen,
        Op dat hy niet en mag vervallen,
        Maar vaste staan in Gods bestier
        En niet mag komen tot getier,
        Als hem zijn God komt overvallen.
      
      
        Hy past hem toe wat mag geschieden,
        Door Gods bestier, en zoekt te vlieden,
        Wat hem weerhoudt door ongeloof,
        Op dat hy zig niet stelt ten roof,
        Maar dat hy mag hem God aanbieden.
      
      
        In tegenspoet zal hy zig schikken,
        En stelt zig aan om 't wit te mikken
        Van onderwerp in Godes wil,
        En blijft dus vry van zot geschil,
        Dat hem kon zijn tot groot verschrikken.
      
      
        De voorspoet doet hem ook niet wanken,
        Maar zet hem aan om God te danken,
        En na dat God zijn zegen geeft,
        Zoo is het dat hy dankbaar leeft,
        En wacht hem zoo van quade ranken.
      
      
        Zoo voorspoet is tot groot behagen,
        Is tegenspoet tot groot mishagen;
        Doch tegenspoet ontstelt niet zeer
        Die zig verlaten op den Heer,
        Haar oordeel stuit 't onmatig klagen.
      
      
        De voorspoet doet haar ook niet krenken
        Om aan de hoogmoet te gedenken,
        En die te volgen in haar doen;
        Maar 't zien op God en haar verzoen,
        Dat stelt haar maat als 't God wil schenken.
      
      
        Bid dan u God om deze gaven,
        Dat is het best om door te graven,
        't Welk in hem heeft Gods grootste goet,
        Dat ons het meeste voordeel doet,
        Zoo wy niet zijn der zonden slaven.
      
      
        Dit zoo gedaan, dan is te wachten
        Dat God ons niet en zal verachten;
        Maar dat zijn hulp in alles zy
        Tot zijner eer en ons verbly,
        Want 's vromen zugt heeft op hem krachten.
      
    
  