
    
      
        Rijt ader gayt eman gevangin ader gebundin.
        dreyt eman ganzen lip mit hundert dusint wndin.
        Ist eman levindich unt doch doyt hayt eman dat befundin.
        Ja das gesziet van eyme unbeszeidine wibe.
        wa sich eyn eren gerinder man zuo der gesellit hait.
        der is gavangin unde gebundin des is keyn rayt.
        und is uoch wnt an sele und an deme libe.
        Aver eyn selich man mach sich wol vreuwin ummere.
        deme got hait gegevin eyn reyne bierve wip zuo der e
        wan ir guotte und ir dugint lies yme geszien nemer keyn we.
      
    
  