
    
      
        De koekoek in den mei
        die hoorde den nachtegael fluiten
        en op zijn stemmeken tuiten.
        Hy zei: ‘gy klein gebras,
        wat komt al dit stoffen te pas?
        Gy zijt te hooveerdig,
        mijn stem is ook weerdig
        geprezen; maer ziet,
        ik en roem daer op niet.
        Dus zwijgt,
        eer dat gy van my veel verwijtingen krijgt.’
        Maer de nachtegael sprak:
        ‘Koekoek, houd uw gemak,
        want gy zijt tegen my veel te zwak.
        Als ik kom tierelieren,
        verheugen zich menschen en dieren;
        maer gy -
        't is koekoek! geheel de maend mei.
        Maer gy,
        gy maekt niet éen vogelken bly.
        Al die u aenhooren, die zouden zich stooren:
        dus kruip in den hoek, gy droeve koekoek.
        Of, als ge uw bek nog niet en stilt,
        en dat ge u voor my niet vernederen wilt,
        zoo roep ik de vogels te gaêr,
        om ons te vonnissen onder malkaêr.
        Welaen!’
        De koekoek die sprak: ‘zoo gezeid, zoo gedaen,’
        en zy zijn henen gegaen.
      
      
        De voghels kwamen te saêm:
        en als zy nu waren gezeten,
        zoo liet men den nachtegael weten,
        dat hy metzijn stemmeken gauw
        het eerst kauwetteren zou.
        Hy zong met veel iever,
        hoe langer hoe liever,
        hy miek metzijn bek menig aerdigen trek.
        Hy zong, hy klong, hy sprong,
        hy draeide zijn steertjen en wrong zijne tong.
        Maer de koekoek op 't letst
        deed ook wonder zijn best,
        doch 't en was niet als koekoek! koekoek!
        't Was koekoek! 't een op het ander.
        De vogels bezagen malkander;
        maer ziet,
        't was koekoek! en anders ook niet.
        Maer ziet,
        zij kregen op 't letste verdriet.
        De koekoek was bly;
        want hy meende dat hy
        al de vogels getrokken had op zijne zy'.
        Het vonnis was, dat de nachtegael
        was fraeijer van toonen en zoeter van tael;
        maer 't koekoeksken van over lang
        vaster in maet en kloeker in zang.
        Hier meê
        vertrok elk vogelken naer zijne steê,
        en zoo was alles in vreê.
      
    
  