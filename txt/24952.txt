
    
      
        Edel wijf, uyr lieflich oghyn
        Brenghen mir in pinen groyt,
        Gher doyt mich diche liden doghyn,
        Miin hertz sterft om uch eyn doyt.
        Vrouwe, das wil ich gerne haen,
        ch dench om uch in alle stonden
        Nes nemmer als urs ermayn
        En bin al gans van minen wonden.
        Mich hayt erbliit eyn vrouwelijn,
        Want yr minne gheet mir moet;
        Dorch ze lide ich dichwile pijn;
        Was ze myr doet ich nem't voer goet.
      
      
        Nu wil ich aventuren 't lijf,
        Da ich in prijs mach beiaghen,
        Op das ghir, uysercoren wijf,
        Mijns mit eeren mucht ghewaghen.
        In die pijn en quam ich nye,
        Noch mit zeer also bevaen;
        Waen ich uyr lieflich oghyn zie,
        Mijn drueven was tsemael ghedaen.
        Mich hayt erbliit eyn vrouwelijn,
        Want yr minne gheet mir moet;
        Dorch ze lide ich dichwile pijn;
        Was ze myr doet ich nem't voer goet.
      
      
        Ach, was sorghen mach hem deren,
        Die wives hulde erwerven kan,
        Ende mit ghenuechten dan hoveren?
        Das gheyt voer alle gout-ghespan!
        Mucht yr ende mir also ghescien,
        Die ic mit hertz haen ercoren,
        God, zo danct ich dich van dien,
        Dat ic zer werelt ye wert gheboren.
        Mich hayt erbliit eyn vrouwelijn,
        Want yr minne gheet mir moet;
        Dorch ze lide ich dichwile pijn;
        Was ze myr doet ich nem't voer goet.
      
    
  