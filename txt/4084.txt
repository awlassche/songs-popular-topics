
    
      
        O suuer maecht van Israhel
        Wilt seer verbliden v
        Om der schoonder boetscap wil
        Die ick v brenghe nu
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Al metter boetscap schoone
        Die denghel heeft ghedaen
        Hebdy van shemels throone
        Den heyligen gheest ontfaen
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Als Ioseph dat verstonde
        Dat Maria was bevrucht
        Hi peysde in sinen gronde
        Hem ware beter ghevlucht
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Des Hem die enghel schone
        Toe sprack / ende riet
        Ioseph Dauids sone
        En wiltse begheuen niet
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Noch en ontsiet te nemen
        Der moeder Gods Marien
        Dat van haer wert gheboren
        Sal ons van sonden vrien
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Maria ende Ioseph mede
        Voeren beyde te samen
        Tot Bethleem der stede
        Daer sij haer herberghe namen
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        In een arm huyseken
        Al sonder weeghen oft doren
        Om dat si waren van hauen bloot
        Moestet hen also ghebueren
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Alst quam ter rechter middernacht
        Soe heeft die maecht ghebaert
        Een kindeken van groter macht
        Also die enghel ons verclaert
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Daer baerde die suyuerlike
        Den heere ghebenedijt
        Van hemel ende aertrijcke
        Lof si haer tot alder tijt
        Benedict tu in mulieribus
        Valasus valasus
        Aue plena gratia tecum dominus
        Benedicta tu in mulieribus.
      
      
        Doen sanc met bliden ghescalle
        Ioseph alleluya
        Ende die enghelen alle
        In excelsis gloria
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Die herdekens opten velde
        Bi haren scapen laghen
        Met eender claerheyt snelle
        Den enghel dat sij saghen
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Met groter anxticheden
        Werden sij doen beuaen
        Die enghel tot hen seyde
        Laet v ghedachten staen
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Gaet tot Bethleem binnen
        Daer suldy nu ten stonden
        Iesum Cristum gheboren vinden
        In doeckelkijns ghewonden
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Doen vonden si dat kindekijn
        Gheleyt in eender crebben
        Van hoye so was sijn beddekijn
        Hi en wout niet anders hebben.
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Tkindeken wert na Moyses wet
        Ten achtsten dagen besneden
        Ouermits sijn grote ootmoedicheyt
        In sine ionghe leden
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Den naem die hem de engel gaf
        Eer dat kint gheboren was
        Die wert hem daer ghegeuen.
        Iesus men seker las
        Et in terra pax hominibus
        Va la sus / va la sus
        Swighet soete Iesus.
        Ghi sijt ons dominus
      
      
        Nu laet ons louen desen heere
        Die is ghenoemt Iesus
        Stillen wi hem hi weent so seere
        Ende singhen hem aldus
        Te deum laudamus
        Vala sus vala sus
        Swighet soete Iesus
        Ghi sijt onse dominus
      
    
  