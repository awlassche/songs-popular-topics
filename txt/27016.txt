
    
      
        Eß tagett vor dem osten /
        der tag schein vber all /
        vnnd der sich will verborgenn freien gahnn /
        der schlaff sich nitt langh.
      
      
        Vnnd der sich verborgenn freien will gahenn /
        Jn rechter stattigkeitt /
        Der sall den wechter lieben /
        so meltt ehr seiner nitt.
      
      
        Es lag ein J nckfraw schone /
        bei jrem bolenn vnd schleiff /
        ein klein kurtzweill ohn sorgenn /
        sei wardtt so sehr erschreckt.
      
      
        N  laß dich nitt erschreckenn /
        mein w nderschones lieb /
        ich bin ich J ngelinck frome /
        ich nem dich zu der Ehe.
      
      
        Vnnd wist ich das f rware /
        das d  ein J nglinck werest /
        mein hertzlein woltt ich bezwingen
        sein tra renn soltt es lahn.
      
      
        Die J nffraw thett ir magett /
        fast an das finsterlein stahenn /
        Vnnd ob sei nitt en sehe
        Den lichtenn Osten a ffgehn.
      
      
        Denn lichtenn Ost en sehe ich nitt /
        es ist der morgenn stern /
        ehr k mpt daher gedr ngenn /
        Der manchenn tra ren th itt.
      
      
        Er gab ir die trawe
        Jn ir schnehe weisse handt /
        Die liebt treckt z  dem hertzenn /
        Die fr ndt whar Gott bekhandtt.
      
      
        Der vnns das liedlein vonn irst gesanck /
        von newes ges ngenn hatt /
        Das haben gethan drei frewlein fein /
        Gott geb Jn ein fein g itt Jair.
      
      
        Daß ein das heischtt Margretelein /
        Das ander Urselin /
        Das dritt hatt keinenn nhamen
        Daß soll die liebste sein.
      
    
  