
    
      
        DEwijl ik met mijn ziel, o Heer,
        U ernstig in der nagt begeer,
        Zoo bid ik dat gy al den nagt
        Ook zijt en blijv' in mijn gedagt.
      
      
        De dag, soo vol van aardsch gewoel,
        Beneemt my menigmael 't gevoel
        Van uwe tegenwoordigheid,
        De best by nachte word verbeid.
      
      
        Soo 'k oit mijn oogen slaep verleen,
        Of sluymering mijn ooge leen,
        Eer gy in 't hert gevoelig woont,
        Soo bidd' ik dat gy my verschoont.
      
      
        Van gantscher herten klaeg ik u,
        (Mijn God, verhoort mijn klachten nu)
        Dat van my menig uur by nacht
        In dwaes gepeins werd toegebracht.
      
      
        Onnod'ge sorg, verkeerde lust
        Verstooren menigmael mijn rust.
        Dies stelt mijn ziel in u alleen
        Doch onbesorgt en wel te vreen.
      
      
        O Jesu, dien ik minn' met kracht,
        En op mijn leger soek by nacht,
        Wat is 't mijn ziel een groot verdriet,
        Wanneer s' u soekt, en vindt u niet!
      
      
        Ontmoet my doch, in desen stand
        Soo lieflik, dat uw' slinkerhand
        My onder 't hooft geduerig zy,
        Uw rechterhand omhelse my.
      
      
        Indien ik slaepe nu en dan,
        Mijn herte waekt soo veel het kan,
        En doet, op uw gewenscht geklop,
        U haest de deur met blydschap op.
      
      
        En, nademael ik selden my
        Van alle droomen vinde vry,
        Maer altijt yet speelt in mijn geest
        Van 't geen waer van ik houd' op 't meest;
      
      
        Soo geeft, dat ook van u, mijn God,
        Mijn hoogste vreugd, mijn deel en lot,
        En van uw woord my, in den droom,
        Yet aengenaems te voorschijn koom.
      
      
        Ach! door veel aerdsche besigheyd
        Is in mijn droom veel ydelheyd.
        Mijn droom maekt dat ik selfs my ken,
        Die noch vol aardsch bedenken ben.
      
      
        Soo 'k daegs aen u op 't meest gedacht,
        Ik droomd' ook meest van u by nacht;
        Maer, waer mijn hert by daeg op peynst,
        Wijst 's nachts de droom my ongeveynst.
      
      
        Doch, wat mijn swakheid ook misdoet,
        Soo komt gy doch 't oprecht gemoed,
        Dat sich bemoeyt, hoe 'k nacht en dag
        U lieven, loven, leven mag.
      
      
        In spyt al van wat 't vleesch betracht,
        En wat ik immer droom by nacht,
        Of tegen will' en dank gevoel,
        Sult gy doch zijn mijn deel en doel.
      
      
        Hoewel my noch soo veel belet,
        Soo hebb' ik, Heer, in uwe wet,
        Het sy dan dat ik slaep of waek
        Doch al mijn lust en mijn vermaek
      
      
        Soo spreek ik in mijn herte nu,
        Hier op mijn leger, slechts van u,
        En ben soo best gerust en still';
        En segg'; Heer, sus lust my u will'.
      
      
        Ik ligg' in vrede t'samen neer
        En slaep; want gy alleen, o Heer,
        Gy sult my seker woonen doen,
        En my van alle quaet behoen.
      
    
  