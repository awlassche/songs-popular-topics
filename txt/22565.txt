
    
      
        Och Doot, Doot, Doot, die niement en spaert,
        Wat hebdij nu bedreven,
        Aen een lantsvrou van also groter macht
        Die tHanwerpen liet haer leven?
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
      
      
        Des sander dach, vrij edel bloet,
        Nu leyt hij in Franssoensselande.
        Nu bid ic Maria, die waerde Moeder Gods,
        Dat sy hem bescermt voer viants handen.
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
      
      
        'Occh hadieu vader, hadieu moeder,
        Ende ic moet varen in een ander lant.
        Hadieu suster, hadieu broeder,
        Die doot die is my also swaeren pant.'
        Hadieu, hadieu solaes!
        Ende sy had also grote begheren,
        Al om te spreken al haeren solaes,
        Haer prins, haer man, Haeren edel lantshere.
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
      
      
        Nu isser een lantsvrouwe doot,
        Bergonge, die jonghe prinssessee.
        God help haer siel in Aberhams scoet,
        Ende bescermse al voer der hellen
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
        Ou wy, ou wy soelaes!
        Ende sij had also grote begheren
        Al om te spreken al hoeren solaes,
        Haer prins, haer man, Haeren edel lantsheeren.
      
    
  