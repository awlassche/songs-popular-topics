
    
      
        Zingt hemelsche keelen,
        Laat nooit uw gemoed,
        Gods klanken verveelen;
        Valt GOEL te voet:
        Stort zuiv're gebeden;
        Wacht leven en troost,
        In 't heuchelijk Eden,
        Van 't Goddelijk Kroost.
      
      
        Spant zilveren snaaren,
        Zingt Edens verbond;
        Daar 't schuifelend baaren
        Der Hofslang, ontstond.
        Zwijg Adder! Na 't schreeuwen,
        Plet GOEL uw' kop.
        Zingt, zaliger eeuwen,
        Heft GOEL in top.
      
      
        O zegerijk winnen!
        O Goddelijk Woord!
        Woudt Gij ons beminnen?
        Wat heeft U bekoord?
        Wij lagen bezweeken:
        De IMMANUEL komt!
        Hij zal voor ons spreeken,
        Daar de Adder verstomt.
      
      
        Gij moogt U verheffen,
        O Hofslang; de vloek
        Is vinnig in 't treffen,
        Naar 't Goddelijk boek.
        Uw buik zoo vergeeten
        Aan de aarde gekleefd;
        Krijgt doodstof ten eeten,
        Zoo lange gij leeft.
      
      
        O Slangenvertreeder,
        O Stuiter van 't kwaad,
        O Zielenbekleeder,
        O zegenend Zaad!
        De Slang, die Uw verssen
        Vermorsselend bijt,
        Raakt, onder Uw perssen,
        't Zieldoodende kwijt.
      
      
        Wij zien Uwe liefde:
        Trof de Adder uw hiel;
        Uw hemelmin griefde,
        Het binnenst der ziel.
        Gethsemanes dreeven!
        Morijas arduin!
        Ziet Eden herleeven,
        Op Golgothas kruin!
      
      
        De kennis teelt zonden,
        En d'afval van God;
        De kennis heelt wonden,
        Schenkt Edens genot.
        Zij doet mij het leven,
        In 's Levensboom zien;
        Naar 't hemelsche streeven,
        Voor 't waereldsche vliên.
      
      
        Doe GOEL mij haaken,
        Naar heiligen troost;
        De vijandschap blaaken,
        Met Adderenkroost.
        Zend Cherubimsvlammen,
        Die 't liefdevuur voên;
        Verboodene stammen
        Van 's levensboom, hoên.
      
      
        Wilt gij mij bedekken,
        Door 't offervelkleed;
        't Zal warmte verwekken,
        't Kent scheure, noch sleet.
        O Zalig bekleeden;
        Nu zweem ik naar U.
        Herstelt gij Uw Eden;
        't Is de aarde die 'k schuw.
      
      
        Zoo vaagtge de dampen,
        Van Gods Paradijs;
        Zoo zing ik na rampen,
        Een vrolijker wijs.
        O heuchelijk paaren,
        O hemelsche vlam,
        Prijst, juichende schaaren,
        De Bruid en het Lam.
      
      
        Doe, GOEL, ons hooren
        Naar 't eeuwig bevel;
        Laat niets ons bekooren,
        Scheld Duivel en Hel.
        Dat nimmer verleiden,
        Noch doodelijk ooft,
        Ons van U doen scheiden.
        Hij leeft, die gelooft!
      
      
        Doe 't Slangenzaad sterven,
        En de Adder vergaan.
        Zij moeten verderven,
        Uw kinderen staan.
        Den Draak te verpletten,
        Is 't werk van Uw' voet;
        't Zal vijandschap zetten,
        Die Eden behoedt.
      
    
  