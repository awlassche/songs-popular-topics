
    
      
        NAdat Gods Israel had lang gewagt,
        Soo heeft Maria Jesum voort-gebragt;
        Na dat Juda nu haer Johannes sag.
        Soo volgde straks Christi geboorten-dag.
        De Wijse quamen 't kintje Jesus soeken,
        Het lag in Bethlems stal in oude doeken.
      
      
        Herodes sogt het kleine Kind sijn dood,
        Des Joseph spoedig na Egypten vlood.
        Herodes maekt' een wreede Kinder-moord.
        Gods last heeft Joseph wederom gehoort:
        Hy dorst sig weer na Juda niet begeven.
        Hy ging te Nazareth met Jesus leven.
      
      
        Na twaelf jaer: Maria mist haer Kind;
        Tot datse hem weer in den Tempel vind.
        Na dat hy door den Doop was ingewijd.
        Soo raekt' hy met den Satan in den strijd.
        Te Cana gaf hy Wijn in Water-vaten.
        Hy deed' de Koopers Godes Huys verlaten.
      
      
        Doe sprak hem Nicodemus heim'lijk aen,
        Daer na soo wilde hy uyt Juda gaen,
        Als nu de Dooper lag seer vast geboeyt.
        Hy rust by Jacobs put, van 't gaen vermoeyt:
        Hy heeft die Vrouw van Zichar onderwesen.
        Daer na heeft hy des Hooftmans soon genesen.
      
    
  