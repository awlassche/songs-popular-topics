
    
      
        Mey dijn vro beghinnen
        Sant mir in de zinnen
        Das ich moet leeren minnen
        Ende draghen last allein
      
      
        April dijn dach int leste
        In mijn hertze veste
        Een zien vor talre beste
        Mine wart so lief nie ein
      
      
        Dat lief comt mir tze leide
        Nu ich des ziens af sceide
        Ende sonder troost verbeide
        So drouve als ich nie ghein
      
      
        Ach lieflich mey verhueghet
        Mijn hertze mit huerer dueghet
        Want mich niet el ghenueghet
        Dan al begheren rein
      
      
        Af denk mir aermer claghen
        Werlich in caent verdraghen
        Vrauwe laes doch dir behaghen
        Mijn truwich hertzen wein
      
      
        Ein woort van dijnre lieve
        Lost mir uut allen grieve
        Heer God of ict bezieve
        So waer mijn trueren clein
      
      
        Ach mei doe up mi dauwen
        Een lieflic woort van trauwen
        Sech huer vor alle vrouwen
        Das icht mit trauwen mein
      
    
  