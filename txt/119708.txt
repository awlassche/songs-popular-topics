
    
      
        Kom ô Geest, Gy bron van leven,
        Waare God van eeuwigheid,
        Wil ons Uwen invloed geven:
        Ons zy steeds Uw gunst bereid;
        Zoo zal Geest, ja glans en schyn,
        In ons hart geboren zyn.
      
      
        Geef in onze Ziel en Zinnen
        Wysheid eerbied raad en licht,
        Dat wy anders niets beginnen,
        Dan wat naar Uw wil zich richt:
        Geef dat wy U kennen meer,
        En de dwaling van ons weer.
      
      
        Wil ons Uwe waarheid leeren:
        Houd ons op de rechte baan:
        Wil het booze van ons weeren:
        Laat oprechtheid met ons gaan:
        Waar berouw treê weder voor,
        Als wy dwalen van het spoor.
      
      
        Doe gevoelen onze harten,
        Dat wy 's Heeren Kind'ren zyn,
        Die, in 't woelen van de smarten,
        By Hem zoeken medicyn;
        Want des Vaders liefde roê
        Brengt ons niets dan welzyn toe.
      
      
        Trek ons dat wy tot Hem treden
        Met een vry en bly gemoed:
        Bid in ons, aan onze beden
        Geev' uw' leiding klem en gloed:
        Dan word ons gebed verhoord,
        En 't vertrouwen aangespoord.
      
      
        Wort ons hart om troost zoo bange
        Dat het dikwerf roepen moet,
        Ach myn God, myn God, hoe lange?
        Maak' by d'uitkomst, haast en spoed.
        Spreek de Ziel dan troostlyk aan,
        Dat zy moedig blyve staan.
      
      
        Gy, ô Geest! Die ons kunt sterken,
        En altoos Dezelve zyt,
        Sterk Gy, 't geen G' in ons woudt werken,
        Als de Satan ons bestryd
        Schenk ons Wapens in 't gevegt;
        Zége blyv' ons toegezegt!
      
      
        Laat ons steeds wel vast gelooven
        Dat geen duivel, dood, noch spot
        Ons die Hemelgaaf kan rooven,
        Zyt Gy ons ten schild en God:
        Wil het vleesch ons tegengaan,
        Laat Uw Woord te vaster staan.
      
      
        En, als wy eens zullen sterven,
        Zoo verzeker ons, ô Heer!
        Dat wy eeuwig zullen erven
        's Hemels heerlykheid en eer
        Die ons God heeft toegezeid
        En geen tonge recht verbreidt.
      
    
  