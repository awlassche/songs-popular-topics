
    
      
        Wer toure ufer heringe sezt. der het de szale verloren.
        dye schaif de werdent sigelois hait in der wolf gesvoren.
        dye snere moissen brechin wol.
        so wa der esil clinkit gigen tone.
        ym is der moit verirt wer stummen sprechin lerin wil.
        dye moissen beyde struglin e das si kumin zuo denm zil.
        wa blinde den blindin leydin sol.
        unsteder moit der erenkit wibis schone
        so wa der apt de worfil dreyt.
        spilint da de muonge das ist niet eyn wonder.
        is ist verloren arbeit.
        wer vuor inzundin wil mit eime nasme zunder.
        dis vijspil ich geligin wol. vil mangin edilin man.
        der lant unt lude berechten sol. und sich selver berechtin niet in kan
      
    
  