
    
      
        ALs ik u lieve lipjes druk,
        ô! Schoone Philis, met myn kusjes
        En tard de Goôn in hun geluk,
        Dan zwemt myn ziel in dartele lusjes.
      
      
        Ach! wierd u hartje eens geraakt,
        Van Liefd', in 't midden van die weelden,
        Door 't zelve vuur 't geen my nu blaakt,
        Als ik u blanken boezem streelden.
      
      
        Dan zoud g' u, lieve Rozemond,
        Zo wreed, zo hard niet van my keeren,
        't Geen 't Min-ziek hart zo teêr doorwond,
        Maar wenszen dat vermaak te leeren.
      
      
        Uw Schoonheid en ontlooken Jeugd,
        Uw Wangen, die zo lieflyk blozen,
        Verwekken lust en Minne-vreugd,
        Als Lelie-Melk en frisze Rozen.
      
      
        U Sneeuw-wit Halsje, rond en zagt,
        U Boezempje, zo mals in streelen,
        Is trots op zulk een schoone vragt,
        Daar d'Adertjes zo lief door speelen.
      
      
        ô! Ziel-voogdesje, al dat schoon
        Is van Natuur aan u geschonken,
        Voor een getrouwen Vriend tot loon,
        Niet, om by Juffers meê te pronken.
      
    
  