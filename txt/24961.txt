
    
      
        Wan ich der vrauwen liden zie
        In enigher wijs wes huer messcie
        Gaer ganslich lijt mijn herte also
        Sal ich huer scauwen vruechden laen
        En vruechden haen dan can ich niet
        Al conde mijn zin na vruechden staen
        Nature en wil das volghen niet
        Mijn hertze is huer dies haer verdriet
        Dan laet mi nummer wesen vro
      
      
        Wan ich der vrauwen liden zie
        In enigher wijs wes huer messcie
        Gaer ganslich lijt mijn herte also
        Bin ich huer varre bin ich huer naer
        Van huer comt al de vruechden mijn
        Al mochtic leven duzent jaer
        Ich meine en sal niet anders sijn
        Si liefd mir so al lidich pijn
        In wil des achten niet een stro
      
      
        Wan ich der vrauwen liden zie
        In enigher wijs wes huer messcie
        Gaer ganslich lijt mijn hertze also
        Ich weinsche huer tallen tiden heil
        Ghenouchlicheit al hueren tzijt
        Huer eighin bin ich also gheil
        Truert si ich bin der vruechden quijt
        Ghedenc das wan ghi vroilic zijt
        So sinc ich lief van vruechden ho
      
    
  