
    
      
        Op eenen morgen
        In 't onweêr jongst geborgen,
        Bij 't wijken mijner zorgen,
        Bij 't luchtje - lief bekoeld,
        Zat ik, wijl huisman woelt,
        In 't groenend veldgestoelt.
        't Hooi trok mijne oogen,
        't Lag, aan zijn' stam ontoogen,
        In zon en wind te droogen,
        't Werd om-en-omgekeerd
        Geschud, gelucht, verteerd,
        Wijl Landman 't droog begeert:
        God schonk aan Veldenaar
        Een rijk gezegend jaar;
        Schoon tevens menig vlaag,
        Zoo wel ter proeve, als plaag,
        Op veld, en vee, en lam,
        Al gustend nederkwam;
        Maar nooit den moed benam.
      
      
        De Morgenwangen,
        Met goud fluweel omhangen,
        Verwelkomd door gezangen,
        Zijn naauwlijks in 't gezicht,
        Of Veldenaar verricht
        Zijn' hooi - en - ochtendpligt:
        'k Zag roozen strooiën,
        Elk ging hier vroeg aan 't hooiën,
        En wou zijn taak voltooiën;
        De traagheid bleef te bed;
        Maar vlijt gaf hier de wet;
        Elk liep met vluggen tred.
        De tweetand greep den hóóp,
        Daar 't zweet den grond bedroop,
        Dra zwaaide een slinger slag
        't Geen zaamgeschooven lag,
        Elk torschte wat hij kon,
        En maakte, wat hij won,
        Tot Rooken in de Zon.
      
      
        De Wisselwagen,
        Die 't oogst geschenk zal draagen,
        Bij 't kraaken zijner schraagen,
        Werd zwaar en hoog gelaên:
        Daar kwam de veldgiste aan,
        Als voorbodin van 't graan:
        'k Zag 't windje speelen
        Met blad en doode steelen;
        De vrucht van Veldmans teelen,
        Met dank- en Landgebeên,
        Gevlochten ondereen,
        Ten hooiberg ingereên.
        Gindsch word de laatste vracht,
        Al juichend opgebragt.
        Straks rust de moede schaar,
        In 't huis van Veldenaar;
        Het dankmaal staat gereed,
        Betaalt het drabbig zweet,
        Men zingt, en drinkt, en eet.
      
      
        ô Ruime landen!
        De zorg van all' die handen,
        Die werkend zaamenspanden,
        Leer mij mijn' gouden tijd,
        Die ongemerkt ontglijd
        Behartigen met vlijt:
        Die moed in 't werken,
        Leer mij den moed en vlerken,
        Verdubbelen, versterken,
        Om, schoon een onweêr brult,
        Te zien, met taai geduld,
        Op God, die hoop vervult:
        De moeite neemt een keer,
        Na storm komt lieflijk weêr;
        De Hemelblijschap wagt,
        Verzadigt, en verzagt.
        Gij roept, gestorven gras,
        Daar 't volk zoo ijvrig was:
        De gouden dag snelt ras.
      
    
  