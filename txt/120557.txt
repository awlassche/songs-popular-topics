
    
      
        Juich vry Vaderlandsche Stranden,
        Zing nu helder uit de Borst;
        Schater vrolyk over ‘t Landen,
        Van de Dierbre Oranje Vorst;
        Die, hoezeer weleer beleedigd,
        Dadelyk zich toond bevreedigd,
        Is voor U ter hulp weer reê!
        Vivat Oranje! vivat Hoezee.
      
      
        Welkom! welkom! lieve Oranje!
        Welkom in U Vaderland!
        Hart’lyk danken we ook Brittanje!
        Die met U te zamen spant:
        Om de Franschen Roversbenden,
        Naar hun eigen nest te zenden.
        Dan leeft Holland weer in Vree,
        Vivat Oranje! vivat Hoezee!
      
      
        Stort van blydschap vreugde-tranen!
        Nu ge Oranje weder siet,
        Al de voortyds aangedane,
        Smaad en Hoon, gedenkt Hy niet.
        Hy, die tot ons Heil wil leven,
        Kan vergeten en vergeven,
        Zoo als Vyfde Willem deed:
        Vivat Oranje! vivat Hoezee!
      
      
        Treed uw Vorst dan vrolyk tegen,
        Met een blyde welkom groet,
        Bid, dat hem des Hemels segen,
        Alles wel gelukken doet,
        Veel is reeds uw lot verandert,
        Voeg u by de Oranje Standert,
        Ga met Willem Fredrik mee,
        Vivat Oranje! vivat Hoezee!
      
      
        Vry moogt gy naar uw behagen,
        Wyl de Vorst weer segevierd,
        Een Oranje teeken dragen,
        Daar ge uw Hoofd of Borst mee sierd.
        Niemand sal het u ontroven,
        Vry roept gy Oranje boven!
        Al wie ‘t horen roepen mee!
        Vivat Oranje! vivat Hoezee!
      
      
        Welvaard, Liefde, Rust en Vrede,
        Keeren met Oranje weer,
        Tweespalt en oneenigheden,
        Wonen in ons Land niet meer,
        Dan sal onse Handel bloeijen,
        Vreugde en Voorspoed welig groeijen,
        Eens bevryd van ‘t Franschen Vee,
        Vivat Oranje! vivat Hoezee!
      
    
  