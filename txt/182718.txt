
    
      
        Daar staat zy, reeds om hoog gesteken,
        Vorst Jesus heilbanier!
        Daar staat zy! 't vreedespellend teken!
        Komt Volken! schaart u hier!
        Zy wenkt u allen, om t' aanvaarden
        Het heil voor u bereid,
        En wyst, aan 't gantsche rond der aarde,
        De groote Zaligheid.
      
      
        Om ons met Gode te verzoenen
        Kwaamt Gy op aarde neêr,
        Maar, goede Jesus! millioenen
        Zien 't licht, en sterven weer,
        Doch kennen U niet; Ach! hun leven
        Is zonder waare vreugd;
        Zy zien niet om hun sterf bed zweeven
        De hoop die ons verheugt.
      
      
        Zal dan de dwingeland der helle
        Steeds heerschen ongestoord?
        Zult Gy zyn magt geen' paalen stellen,
        Noch toonen, dat uw woord,
        Uw kruis, geen krachten heeft verlooren?
        Wys hem ten afgrond heen!
        Ontwaak, ô Almagt! doe u hooren!
        Aanschouw uws volks geween!
      
      
        Zeg eens, deez' waereld, hoe geschonden,
        Is myn': ontbloot uw kracht!
        Dan werpen schaaren 't juk der zonde
        Ter neêr, dan wykt de nacht;
        Dan wordt geheel een volk geboren
        Op éénen dag! kom Heer!
        Dan zal al 't aardryk naar U hooren;
        't Bukt al voor Jesus neêr.
      
      
        Blaas, blaas ô Geest! op deeze velden,
        Door zond' en dood onteerd;
        Tienduizenden staan dan, en melden
        Zyn roem, tot God bekeerd.
        Ach, 't brandend hart kan naauwlyks draagen
        Een waereld, die zyn kruis
        Miskent, ô God! geef and're dagen,
        Of neem ons by U thuis.
      
    
  