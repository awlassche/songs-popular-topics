
    
      
        ô Wat geluk, dar de achth're Meester heden,
        Zoo liefderijk den Throon weer heeft aanvaard.
        Hij hoorde in gunst onze aller Harten beden;
        Hij is, en blijve ons altijd duur en waard.
      
      
        Hij doe nog lang ons dit genoegen smaaken;
        Hij maak ons jaar op jaar hier meê verblijd;
        Heilrijke dag! wie zou na u niet haaken?
        Gij zijt een dag, der Vreugde toegewijd.
      
      
        Geen beter Meester kon den Throon beklimmen,
        Bemind, Opregt, vol Deugd, Wijs, Vriendelijk:
        Deez' groote zon, praalt aan onze Oosterkimmen,
        Vol luister, aan de goude Auroor gelijk.
      
      
        Verlicht altijd ons door uw' held're straalen;
        Schiet die op ons van uwen Glorie-Throon;
        Laat die in volle maate nederdaalen;
        Zoo krijgen wij uw' Wijsheid tot ons loon.
      
      
        Dat dag aan dag uw' roem ten toppunt klimme,
        En zich verheffe tot den Starrentrans,
        Dat droeve tegenheid u nooit begrimme,
        Maar blijde voorspoed spreide op u haar' glans.
      
      
        Dat Wijsheid over u haar Licht uitbreide,
        En Sterkte bij u zij in overvloed;
        Dat Schoonheid over u zich mild versprijde:
        De Opperbouwmeester zij u eeuwig goed.
      
    
  