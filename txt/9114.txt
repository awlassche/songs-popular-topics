
    
      
        DUs steken wy van 't vaste land, O Vader!
        O Woord! O Geest! O een'ge Goetheyds ader!
        Oh! waren onse trage herten vlott!
        Om u te roemen, als wy lijff en leven
        De wanckelbare baren overgeven
        Op uw gena, Drie-eenig Magtig Godt.
      
      
        Op uw gena wy op de diepte drijven,
        En dencken, Vader, doet op ons beclijven
        De diepte van uw Goedertierenheyd!
        En kaatsen ons de baren op en neder?
        Ons' ancker in den voorhang doet ons teder
        Gemoed vast staan, in uw schoot neer geleydt.
      
      
        De winden die storm-driftig op ons druyschen
        Ons dencken doen, en sugten om het ruyschen
        Van Horeb, en 't geluyd van 't Pinxter-feest:
        Dies in haar sugten, sugten wy daar onder,
        En sugtend singen: Vader! send ons 't Wonder
        Van Pinxster in het senden van uw Geest!
      
      
        Nog diepe diept', nog stercke wind, nog baren
        En sullen met haar schricken ons vervaren;
        Ons' lot is sonder vrees te sijn in nood.
        Want siet, het is ons Vader die de winden
        In handen heeft; en als Hy ons ontbinden
        Wil, valt ons siel in sijn heylsame schoot.
      
      
        Heft sig het water? 't heft ons meed', en Vader
        Het brengt ons sielen tot uw Hoocheyd nader:
        Hoe dieper nat, hoe verder van de grond.
        Oh! dat ons siel maar verr' genoeg van d' eerde
        Geheven wierd, en ster-oogde op die weerde
        Van 't Goed, wiens plaats is boven 't sigtbaar Rond.
      
      
        Nu sullen onderwijl ons baar' en winden
        Uw diere Goedicheyd doen ondervinden,
        En met hun swalpen, en hun fel gedruysch
        Ons dragen waar wy willen: (want sy moeten
        U, Vader, dien wy nu Gods-dienstig groeten
        Ten dienste staan) en ons weer brengen 'thuys.
      
      
        Maar Vader onder dies uw vreemdelingen
        Gedenckt, die hier in ballingschappen singen
        In 't midden van der wateren gedruysch:
        En send de soete beeckjens der rivieren,
        En laat haar wind en golven sagjes tieren,
        En brengen ons, by u ons Vader t'huys.
      
    
  