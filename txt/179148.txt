
    
      
        O zeg ons, herderinne,
        Waar-om ge uw harte houdt
        Gesloten voor de minne,
        En als 'ne koninginne
        Zoo grillig zijt en koud?
        Zoo grillig zijt en koud?
        Al blinken allerwegen
        U smeekende oogen tegen,
        Naar uwer liefde zegen
        Wordt vruchteloos getracht
        En gesmacht...
        En gesmacht...
        O wees als schoon geprezen,
        Doch tevens als teeder, kind!
        Wat baat, bemind te wezen,
        Wanneer men niet weder-mint?
      
      
        Gelijk een straal der zonne
        Den beemd met loof versiert,
        Zoo welt er eene bronne
        Der allergrootste wonne,
        Waar men uw bijzijn viert.
        Waar men uw bijzijn viert.
        Bij 't vormen uwer leden
        Kon meer bevalligheden
        De Schepper niet besteden,
        Zoo fluistert iedereen
        Om u heen...
        Om u heen...
        O wees als schoon geprezen,
        Doch tevens als teeder, kind!
        Wat baat, bemind te wezen,
        Wanneer men niet weder-mint?
      
      
        Als wij u niet ontwaren,
        Wanneer, ten dans bereid,
        De paren zich verg√¢ren,
        O dan is heengevaren
        Ons aller vroolijkheid.
        Ons aller vroolijkheid.
        Maar niemand is er treurig,
        En 't veld is eens zoo kleurig,
        De dreve is eens zoo geurig,
        Als gij er bloembekranst
        Met ons danst...
        Met ons danst...
        O wees als schoon geprezen,
        Doch tevens als teeder, kind!
        Wat baat, bemind te wezen,
        Wanneer men niet weder-mint?
      
      
        De duive is heengetogen,
        Die u zoo duurbaar was,
        Den duiver toegevlogen,
        In wiens wellustige oogen
        Ze zoete minne las.
        Ze zoete minne las.
        Dat voorbeeld moge u leeren,
        De liefde niet te weren,
        Want haar genot ontberen
        Is meer dan hellesmart
        Voor het hart...
        Voor het hart...
        O wees als schoon geprezen,
        Doch tevens als teeder, kind!
        Wat baat, bemind te wezen,
        Wanneer men niet wedermint?
      
    
  