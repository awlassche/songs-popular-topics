
    
      
        Ich weys vyl wal eyn bluxndes rijs
        Gar zuverlich gestellet,
        Der ozenynch zwaer in keyner wys
        Mir nicht so wal bevellet;
        Zucht uus dem rise spruzit,
        Daerzu vil werdicheyt;
        Ondaet dem rijs verdruzit,
        Des yst siin lof so breyt.
        Daervan mijn hertz ervruwet wyrt,
        Wan ich des rijs ghedencken,
        Mijn sin, mijn moyt vyl sorgen umbyrt,
        Daermit ich leyt versinke.
      
      
        Ich meyne eyns wibes jughent
        Gar alles wandels vri;
        Men zayt van yr vyl tugent,
        Daer yst die waerheyt bi.
        Das weys ich wol oph minen eyt,
        Daeran ich zwifel nummer;
        Miin bluynder walt die crone dreyt
        Der tugeden werlich ummer!
        Ich weys vyl wal eyn bluxndes rijs
        Gar zuverlich gestellet,
        Der ozenynch zwaer in keyner wys
        Mir nicht so wal bevellet;
      
    
  