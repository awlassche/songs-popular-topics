
    
      
        Adieu adieu solaes
        Van dir ic sceiden moet
        Me rekent mi een dwaes
        In adde gelt of goet
        Adieu adieu adieu
        Adieu ic wil gaen wesen vroet
        Hebbic niet men ghevet niet
        Dat doet mi dickent zorghen
        Mijn ghelt es clein ghebreict mi yet
        Sone wil men mi niet boorghen
        Here God verleent mi goeden morghen
        Te ghelde so anich cranken spoet
      
      
        Adieu adieu solaes
        Van dir ic sceiden moet
        Me rekent mi een dwaes
        In adde gelt of goet
        Adieu adieu adieu
        Adieu ic wil gaen wesen vroet
        Solaes het moet ghesceiden zijn
        Wat vroomt mi langhe beiden
        Het doet mi pijn int hertze mijn
        Dat ic mi van u sceide
        Adieu mi ne sciedic nie so leide
        Ghebrec mi van u sceiden doet
      
      
        Adieu adieu solaes
        Van dir ic sceiden moet
        Me rekent mi een dwaes
        In adde gelt of goet
        Adieu adieu adieu
        Adieu ic wil gaen wesen vroet
        Gave ons god des ghelts ghenouch
        So mocht wi vroilic zinghen
        Met vruechden staen na ons ghevouch
        Ende zorgen laten springhen
        Nu moet ic mi met zorghen minghen
        In hebbe gheen ghelt in mijn behoet
      
    
  