
    
      
        By menschen is gemeen,
        De schuld van 't geen zy deên
        Aan and'ren op te tichten.
        't Geen Vader Adam deê,
        Doen zyne kind'ren meé,
        Wanneer zy quaad verrichten.
      
      
        Men schuift op 's naasten bult
        Den last van eigen schuld,
        Dien onze rug moest dragen:
        En gaarne gingen wy,
        Van dat verdient is, vry,
        Al krygen and're slagen.
      
      
        Men neemt in euveldaad
        De leugen wel te baat,
        Tot valsche zelfverschooning.
        Verdorven eigenmin,
        Geeft zulke ranken in,
        Met hartsbedrogs vertooning.
      
      
        Maar weet, Gods oog ontvlied
        Hy, wiens de schuld is, niet,
        In hart, of woord, of daaden.
        Hy heeft 'er kennis van,
        En zegt: Gy zyt de man.
        Vergeefs zyn vygebladen.
      
      
        Doch gy, die uwe schuld
        Op Jezus leggen zult;
        Dat zal God welbehagen.
        Hy spreekt u voor zyn troon
        Dan vry: wyl hy zyn' Zoon
        Deed' onze schuldstraf dragen.
      
    
  