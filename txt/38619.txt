
    
      
        Hoe is mijn teere jeucht
        Soo verblijdt door Venus vreucht,
        Die met haer loose loncken,
        Doet voncken
        Het hert, dat sich verheucht
        In't jock van haer ghenuchten,
        Dat dickmaels baert veel suchten
        Elaes,, ick daes
        Hoe ligh ick hier en raes
        Nu de min,, mijnen sin,, verkeert,
        In't spel dat ons Cupido leert.
      
      
        Hoort minnaers wie ghy sijt
        Ick die eertijdts heb ghevrijt
        En jouffers met veel treken
        Gonck spreken,
        Waer is den schoonen tijt?
        De uren en de daghen
        Die moet ick nu beclaghen,
        Want siet,, om niet
        Ist all' wat Venus riet:
        Haeren ganck,, haren sanck,, vergaet
        En al wat haer bevallijck staet.
      
    
  