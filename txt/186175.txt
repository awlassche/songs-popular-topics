
    
      
        Den meisjes, die zoo vaak op aard
        Ons met haar min verblijden,
        Den vrouwen immer ons zoo waard
        Wil ik dit glas thans wijden;
        Zij leven lang, wier minnend hart
        Ons troost en die in leed of smart
        Ons met haar min ter zijde staan!
        Stoot aan!
      
      
        En nu met opgewekten zin
        Ons glas geheel geledigd;
        Die slechts éen druppel laat er in
        Heeft haar daarmee beleedigd.
        Heft allen aan ons blij gezang:
        ‘De schoone sexe leve lang!’
        Neemt op uw glas en tot besluit
        Drinkt 't uit!
      
      
        Eén glas slechts op haar liefde en trouw,
        Dat kan mij niet bevallen,
        Want eindloos is de min der vrouw, -
        Haar lof moet eindloos schallen.
        Wij maken dus een nieuw begin:
        Wij schenken fluks ons glas weer in
        En drinken dan haar heil, zoo 't hoort,
        Steeds voort!
      
    
  