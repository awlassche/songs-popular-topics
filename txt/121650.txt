
    
      
        Geen rups zal 't bloeijend ooft verteren;
        Geen veldmuis schaden 't jeugdig gras;
        Geen kever zal den wortel deren,
        Van 't goudgeel graan of veldgewas.
      
      
        Geen storm-orkanen zullen woeden;
        Noch pest, noch bange hongersnood,
        Noch sneeuw, noch ijs, noch watervloeden,
        Ons dreigen met gevaar of dood.
      
      
        Geen vijand zal de rust verstoren,
        Door krijgsgeschrei; geen tweedragt woelt;
        God wil der menschen smeekstem hooren,
        Als elk de plaag van 't hart gevoelt.
      
      
        Komt; smeeken wij den God der vad'ren;
        Die ons dit land ter woonsteê gaf;
        Komt; laat ons biddend' tot Hem nad'ren,
        En troonen Hem zijn' zegen af.
      
      
        Dan zullen d'uitgedroogde beken
        Weêr kabb'lend' vloeijen als voorheen,
        En 't lagchend' groen de dorre streken
        Weêr vrolijk doen te voorschijn treên.
      
      
        De Godsdienst zal weêr juichend' zingen;
        De landman hupp'len op het veld;
        De steed'ling ziet zijn' wensch voldingen,
        En 't kwijnend' koopbedrijf hersteld.
      
      
        Dan zullen dra de vreêolijven
        Weêr bloeijen op deez' vetten grond,
        En jezus geest zal bij ons blijven,
        Tot aan den jongsten morgenstond.
      
    
  