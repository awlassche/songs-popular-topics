
    
      
        Lief alder liefst int hertze mijn
        Ic gheve u hertze ende zinne
        Ende wille u eighin dienare zijn
        Geen ander ne mach mi inne
        Als ic u zie ic vruecht ghewinne
        Ets recht du geifs mir lief ende leit
        Up minen heit
        Reynre wijf ic nie ne kinne
        Trouwe es in mi ende steidicheit
      
      
        Lijf ende goet dats eighin dijn
        In jonsteliker trauwen
        El niet ic gher dijn wijflic scijn
        Gheift mi vruecht in scauwen
        Alsic troost van di mach ghelauwen
        Es alle bliscap mijnp
        Up minen heit
        Rouct mijns lief vor allen vrouwen
        Trouwe es in mi ende steidicheit
      
      
        Laes dir ghenoughen mijn jonstlic pijn
        In mach der jonst niet derven
        Ende holt mich al vor dijn eighijn
        Gheheil daer in te sterven
        Al mochtic weinschen .M. werven
        El niet ic gher hoet mi vergeit
        Up minen heit
        Recht wil ic mi dijn eighin erven
        Trouwe es in mi ende steidicheit
      
    
  