
    
      
        Eyn valke uf eyme strigge wart.
        gevangin durch sin edilcheit.
        eyn huwe zu dem niste hyn
        zu sinen jungin quam.
        her sprach vil edilin valkin zart
        mir ist ur szade unmasin leit.
        ur plegir ich mit willin bin
        ir sijt so unnesam
        hye lies si vlegin nicht den dach
        das si gewervin mochtin na der spisen
        des nachtis musins als he plach.
        das lerde he si gar wol na huwin wisen.
        als dut eyn ungeslagter rait.
        die junge herren na den szanden musin.
        wer ere noch gut niecht in hait
        kein man solde in behaldin noch behusin.
      
    
  