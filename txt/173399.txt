
    
      
        Helaas! een riet zijn onze kragten!
        Een stroohalm onze moed!
        Wat zou men groots van ons verwagten,
        In strijd en tegenspoed.
        Wij zouden, Vader! U verlaten:
        Wij bogen ras den nek
        Voor 't juk des vijands, dien wij haaten,
        En kwijnden van gebrek.
      
      
        Ons hart, die bron van snoode lusten,
        Waaruit steeds modder welt,
        Blijft, als verrader, loos ontrusten
        Den zwakken met den held.
        Wij klagen, zugten; ja, wij vreezen,
        Bij elken valschen tred,
        Op 't eind in 's vijands strik te wezen
        Een prooi, die niemand redt.
      
      
        Dit zal uw Liefde niet gehengen.
        Uw Trouw houdt eeuwig stand.
        Uw sterke hand kan veilig brengen
        In 't vrije vaderland.
        Hebt G', als een arend, ons gedragen,
        Door leer en tugt geleid;
        Bewaar dan, voor 's verzoekers lagen,
        De ziel, die tot U schreit.
      
      
        Nog staan wij in uw mogenheden,
        Schoon hel en zonde grimt.
        Geen digter schilden dan gebeden,
        Wanneer hun woede klimt.
        De strijd werdt in uw Naam begonnen.
        Ja, Vader! 't geldt uw eer.
        Voor kindren, schandlijk overwonnen,
        Is hulp noch losprijs meer.
      
      
        Doet Gij ons op verdagte paden,
        Of in verzoeking gaan;
        En zou ons d'oude mensch verraden,
        Laat ons niet eenzaam staan.
        Schep licht en kragt, door uw genade,
        In 't hart, dat Jesus lieft.
        Verdrijf den vijand; redt van 't kwade,
        Dat dreigt, belaagt of grieft.
      
      
        Gij die uw vijand hebt verslagen,
        o Leeuw, uit Juda's stam!
        Hebt voor die blooheid straf gedragen,
        Die ons de kroon ontnam.
        Dat ons uw moed van schuld bevrijde!
        Uw kragt zij onze muur!
        Leer, Jesus! onze hand ten strijde!
        Geef moed in 't oorlogs-vuur!
      
      
        Dan zullen w' eens U, juichend, eeren,
        Als aller helden held;
        In wien wij eeuwig triumfeeren,
        Daar Gij ons vree bestelt.
        Dan wordt alom uw Naam geprezen;
        Der hel haar eisch ontzegd;
        Dan wordt de kroon, ons toegewezen,
        Voor uwen troon gelegd.
      
      
        Grijpt moed, o zwakken! nimmer vlieden!
        Zij, strijdend, uwe leus!
        Rijst op, o tragen! weerstand bieden,
        Zij uw vernieuwde keus!
        Wat zou u wanklen doen of tsagen?
        't Is God, die kragten geeft!
        Haast landt gij, van den strijd ontslagen,
        Daar aan, waar Jesus leeft.
      
    
  