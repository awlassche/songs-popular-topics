
    
      
        WIen de ziele is verlicht
        Is door Gods geest afgericht;
        Werelts wezen acht hy niet,
        Want hy dat te slegt in ziet;
        Mits hy is uit God geboren,
        Die hem daar toe heeft verkoren,
        Vint hy aangezet zijn herte,
        Om de werelt uit te tarte.
      
      
        Hy ziet in wat werelt is,
        En haar lopen ongewis,
        Hoeze schijnt meer alze heeft
        En ons geen genoegen geeft;
        Mits sy kan maar 't lichaam raken
        En de ziel niet recht vermaken,
        En of voor hem iet mochte schijnen,
        Weet hy dat het zal verdwijnen.
      
      
        By dit ziet hy werelts eer,
        Licht vervliegen als een veer,
        En dat lust en overdaat
        Doet aan lijf en ziele quaat;
        Dat ook die om 't werelts draven
        Tot haar loon zijn werelts slaven;
        Mits haar loon is meest elende,
        En op 't best een droevig ende.
      
      
        Hy heeft ook zeer wel gevat,
        Dat de mensch een quade schat
        Op hem laad, die 't werelts acht,
        Mits het vleesch licht is verkracht;
        Dat staag zoekt daar aan te blijven,
        En in weelden lust te drijven;
        Daarom dan zoekt hy te maken
        Dat hy 't minst niet aan mag raken.
      
      
        Zoo als pick zeer sterk aan kleeft
        Ziet hy dat de werelt heeft,
        't Gene smet die haar maar raakt,
        Zondig quaat dat licht mismaakt.
        En dan komt hy noch aanmerken
        Onvolmaaktheit 's werelts werken,
        Die hem dunken waart te wezen
        Op het hoogste zijn misprezen.
      
      
        Zoo dat hy zijn God bemint,
        Daar hy zig vast aan verbint;
        Mits by God is zaligheit
        En de rechte heerlikheit,
        Die in eeuwigheit zal blijven,
        En aan lijf en ziel beklijven.
        Wel gelukkig die dit achten,
        En op haren God steeds wachten.
      
    
  