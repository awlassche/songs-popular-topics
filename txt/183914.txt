
    
      
        ô Achtbaar Hoofd der Metselaaren,
        Zoo gij nog, na uw' hemelgang,
        Onzichtbaar op dit rond mogt' waaren,
        Sint Jan! hoor dan ons lofgezang:
        Uw feest is 't, dat wij heden vieren.
        Beschermgeest van deez' Broedren-rei!
        Blijf zijne werken steeds bestieren;
        Doe Wijsheid treeden aan zijn zij'.
      
      
        Zoo word', tot opbouw van den tempel,
        Steeds echte bouwstof aangevoerd!
        Weert, Metselaaren! van zijn' drempel
        Al, wat zijn stooring driest beloert.
        Doet tweedragt onze muuren vlieden:
        Doet haat door broedermin vergaan;
        Geeft alzoo moed aan de arbeidslieden:
        Geeft Kracht aan 't werk; en 't zal bestaan:
      
      
        Ja, 't zal bestaan; en 't eind der dagen
        Zal 't heerlijk samenstel nog zien.
        Het zal des noodlots wreedste slagen
        En helsche boosheid weêrstand biên.
        Vrij-Metslaarij, den tijd onttogen,
        Scheur' dan haar' sluijer met zijn' val,
        En doe van heldre hemelboogen
        Haar Schoonheid praalen voor 't heeläl.
      
    
  