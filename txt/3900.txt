
    
      
        MAria maghet reene
        Des sondaers toeuerlaet
        Ghi sijt schoon / suuer / reene
        Daer minen troost aen staet
      
      
        Al ben ick vol misdaden
        O hoochste vrouwe vry
        Fonteyne van ghenaden
        Toont doch v duecht aen mi
      
      
        Vrijdt ons van allen sonden
        O schoonste ooghen opslach
        Op dat ick tot allen stonden
        V lief kint dienen mach.
      
      
        In v is sulck vermoghen
        Wat ghi aen God begheert
        Elck mach bi v verhoghen
        Troost mi scoon bloeme weert
      
      
        Aen v stelle ick al tsamen
        Mijn siele / lijf / ende goet /
        O bloeme vry van blamen
        Neemt mi in v behoet.
      
      
        Princesse hoochste verheuen
        Voer al dat God gheboot
        Bewaert ons in dat leuen
        Beschermt ons van alder noot
      
    
  