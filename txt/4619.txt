
    
      
        WY weten dat nu blijven
        Zoo Paulus heeft gebrieft,
        Om ons in God te stijven
        Gelove, Hoop, en Liefd’
        Drie d’alderschoonste jeugden
        Van de deugden.
      
      
        ’t Geloof doedt ons aenvaerden,
        Op ’t Kerkelijk oorkond,
        Al wat oit openbaerde
        Des Heeren waere mond.
        Om ons in als te zetten
        Naer zijn wetten.
      
      
        De hoop draegt ons verlangen
        Door ebbe, en door vloed;
        Tot dat wy eens ontfangen
        Het alderhoogste goed:
        Daer alle Christen menschen
        Hier nae wenschen.
      
      
        De liefde trekt de zinnen
        Van d’aerd’, en hechtz’ aen God:
        En doedt ons niet beminnen
        Als ’t Hemelsche gebod.
        Een deugd die geen belenden
        Zullen enden.
      
      
        O alder eelste Aver!
        Maer hoe magt komen, dat
        Calvijn van deze klaver
        Ons trekt het tweede blad?
        En nae de Kroon wil lopen
        Zonder hopen?
      
      
        Want hoe kan staende blijven
        De hoop, in Wijf of Man,
        Die zich een stand toe schrijven
        Die noit vervallen kan?
        Want hoop en mag niet wezen
        Zonder vrezen.
      
      
        Doedt Paulum dan uitwissen
        Het geen hy wijlen schreef.
        Of zeker kendt te missen
        Den yver, die u dreef,
        Tot zulke ongebonde
        Nieuwe vonden.
      
      
        En wild o Katholijken!
        (Ik rae u naer ik lees)
        Van ’t oudt geloof niet wijken:
        Maer tusschen hoop en vrees,
        Vw’ Christen roup versterken
        Met goe werken.
      
    
  