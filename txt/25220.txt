
    
      
        Goods dijenar zijt gedachtich,
        dat ghij deurt doopsel crachtich:
        En t'chrisma bij v ontfaen,
        vernijeut hebt Christum aengedaen
      
      
        In cuijsheijt gaende slapen,
        druct in des heeren wapen
        T'cruijs teecken sijnder smarte,
        opt voorhoeft, end' opt harte
      
      
        T'quaet wert deurt cruijs verdreuen,
        de duijsterheijt moet sneuen
        T'cruijs moet v hart betallen,
        om tot geen sond' te vallen.
      
      
        Wech, wech, laet hijer niet comen,
        wech vremdicheijt der dromen.
        wech schalck der loser vonden,
        om te trecken tot sonden:
      
      
        Ghij omgecromde slangen,
        die met v crommen gangen,
        deur duijsent arger listen,
        tgerustich hart doet twisten.
      
      
        ijct Christus is hier binnen,
        Christus blijft in mijn sinnen.
        Smelt deurt ? teijcken v bekent,
        twelck al v crachten heeft geschent.
      
      
        Alst lichaem leijt te rusten,
        sullen mijns hartzen lusten
        int slapen mediteren,
        op v o heer der heren.
      
      
        Loff vader, loff soon almachtich
        Loff heijlige gheest warachtich
        Aen God; inder eewicheijt,
        Loff heijlige drijevuldicheijt.
      
    
  