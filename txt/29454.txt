
    
      
        Men leest in esdras vanden wijn
        ende vanden conijnck ffijn
        Maer dat de vrowen vromer sijn
        en excellenter zijn beseuen
        si verblijden den man door haren ansschijn
        en si brengt hem wt ghepijn
        verstaet de worden mijn
        en vrou ijs bouen al verheuen
        een wijse vrouwe goet
        verhoecht haer mans gemoet
        haer woorden deuijne
        si sijn den man een medecijne
      
      
        wije solde nijet prijsen der vrouwen aert
        des morgens vroe verclaert
        en heeft een goet aert
        sij doet dat huijs gheheel verlichten
        de vrou al met dije man ghepaert
        het huijuelijck vergaert
        laetet v oock sijn verclaert
        al moet sij onderdaenijch den man wesen
        vresen ende wederbaer
        is van een goede vrou voorwaer
        is van godt gegheuen
        ijn onderdaenijcheijt te leuen
      
    
  