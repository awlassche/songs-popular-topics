
    
      
        Gy Heere, zijt alleen
        Mijn heil, en anders geen,
        Fonteine vol genaden,
        Die altijd water geeft,
        En nochtans volheid heeft,
        Om alle te ver-zaden.
      
      
        Gy geeft geduriglijk;
        En blijft noch even rijk;
        Die schoon Gy in het duyster
        Altijd uw licht verspreid,
        Nochtans uw klarigheid
        Verliest noit van zijn luyster.
      
      
        Mijn ziel, van alles schuw,
        Verlangt en dorst na U:
        Want ik, als onbekende,
        Leev hier in ballings-stand,
        Ver van mijn Vaderland,
        In droefheid en ellende.
      
      
        Maar Heer, mijn borger-recht
        Is by U weg gelegt
        In d’Hemelen om hooge,
        Het land der levenden,
        Daar Gy uw broederen
        Voor heen zijt in getogen.
      
      
        Ach wanneer komt die dag,
        Dat ik U volgen mag!
        Wanneer zult Gy my toonen
        Die woonplaats in uw Rijk,
        Die Gy my eeuwiglijk
        Bereid hebt te bewoonen?
      
      
        Op dat my daar omvatt’
        Het licht der Heil’ge Stad,
        Die Hemels Zon, mijn leven;
        Daar aardsche Zon en Maan
        Niet zullen d’eer ontfa’en,
        Haar schijnsel in te geven.
      
      
        Daar God (die z’ heeft gesticht)
        Haar klaarheid, en haar licht,
        En ’t Lam de kaars zal wezen:
        Wiens glans verlichten zal
        Het Goddelijk getal
        Der gener, die U vrezen.
      
      
        Hoe lang, ach Heer! hoe lang
        Zal ik noch in bedwang
        Des lichaams hier omzwerven?
        In ’t jammer-tranen dal,
        In ‚t land, dat heel en al
        In ’t booze, moet verderven?
      
      
        Laat, goedertieren Heer,
        Mag ’t zijn, mijn ziel niet meer
        Als vreemd’ling zijn verschoven
        Op aarde; maar voer my,
        Verlost van slaverny,
        In ’t Vaderland, hier boven.
      
      
        Daar is de druk ten end,
        Als Gy U tot my wend,
        Mijn tranen af te droogen.
        Daar zal ik aangedaan
        Met witte kleed’ren staan
        Voor uw’, en Godes oogen.
      
      
        Dan word in overvloed
        Door u mijn lust geboet,
        Wanneer ik door de stralen,
        Uws aangezichts verheugd,
        In eeuwig zaal’ge vreugd,
        Mijn harte zal ophalen.
      
      
        Dan zal tot lof van Dy
        Gestadig nevens my
        Den Heil’gen tong ontspringen:
        Om t’samen voor en na
        ’t Hemelsch Alleluja
        Met d’Engelen te zingen.
      
    
  