
    
      
        'k Heb, van mijn kindsche dagen
        Tot in mijn knapentijd,
        Een gouden ring gedragen: -
        Toen was hij nog te wijd,
        Thans vangt hij aan te knellen...
        Zeg (gij die ouder zijt)
        Wat mag dat wel voorspellen?
      
      
        Als buurmans dochter Antje
        De blinden opensluit,
        Dan steekt ze 't kleine handje
        Zoo aardig 't venster uit,
        Dat 'k, dikwijls al, wo√ª vragen:
        Zeg, liefje! zoudt ge, als bruid,
        Mijn' ring ook willen dragen?
      
    
  