
    
      
        Of ic der vrouwen minnentlijch
        Hertze ende zin gegheven aen
        Sone willich voort up erderijch
        Met onsteide niet vorder gaen
        Maer ghetrauwelijc vulstaen
        In al mijn doghen groos ende clein
        Dor di allein
        Ende anders ghein
        So hanich tlast in mi ontfaen
        Soe hout mijn hertze in vruechden rijch
        Haer anscijn es so wel ghedaen
        Ich wil haer dienen zekerlijch
        Met trouwen sonder avelaen
        Minlijc houtsi mi ghevaen
      
      
        Of ic der vrouwen minnentlijch
        Hertze ende zin gegheven aen
        Sone willich voort up erderijch
        Met onsteide niet vorder gaen
        Maer ghetrauwelijc vulstaen
        Wi soudso mi dan doen bezwijch
        Mijn hertze en can di nicht ontgaen
        Up erde bestu mijn hemelrijch
        Ic dinke om haer wes ich vermaen
        Al mijn leit mach si verslaen
        Met harer zoetzer worden ein
        O vrouwe rein
        Sijt mer ghemein
        Ich blive di eewich onderdaen
      
    
  