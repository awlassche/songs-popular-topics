
    
      
        ALs Jesus gingh op eenen stondt
        By 't Meyr van Galileën,
        Petrum en Andream daer vondt
        't Net werpen in de Zeën.
      
      
        Volght mijn, ik sal, hy tot haer seyd',
        U Menschen-visschers maken:
        En sy volghden straks allebeyd'.
        Sijn dit geen wonder saeken?
      
      
        Hy Jacob, en Joannem mee
        Heeft daer ontrent gevonden,
        't Waren Kinders van Sebedé
        Die in het Schipken stonden.
      
      
        En datelijken riep hy haer,
        En sy sijn ook gekoomen,
        Lieten daer haer netten en vaêr,
        Niet hebbens' meed' genoomen.
      
      
        En ondertusschen quam aldaer,
        Goodts Woordt te hooren leere,
        Van 't volk een seer maghtige schaer,
        Als hy stondt neffens 't Meere.
      
      
        In Petrus Schipken hy in tradt
        En liet wat van 't Landt steeken,
        Als in een Preekstoel hy daer sat,
        Begond' daer soo te preeken.
      
      
        En daer na hy tot Petrus seydt,
        Steek of het Schip van landen,
        Ende maekt uw' netten bereydt,
        Om Visch in Zee te vanden.
      
      
        Maer Petrus seydt t'vergeefs, o Heer,
        Wy hebben d'heele naghte
        G'arbeyt, in uw' woordt sal ik weer
        't Net werpen, en vangk waghte.
      
      
        Hy kreegh terstondt een vangk soo groot,
        Dat die het net al krenkten,
        Waerom hy om hulpe in noot
        De ander Maets ook wenkten.
      
      
        De Maets die sijn gekoomen aen,
        't Net samen op te halen,
        Beyd' de Scheepkens vol sijn gedaen,
        Soo dat die wouden dalen.
      
      
        Wanneer dat Simon Petrus sagh,
        Begon hem te vervare,
        Haestigh op sijn knyen hy lagh,
        Seydt, gaet van mijn Sondare.
      
      
        Maer Jesus hem seydt met 'er vlijt,
        Simon en wilt niet vreesen;
        Want gy nogh sult na desen tijt
        Der Menschen-visscher weesen.
      
      
        De Scheepkens broghten sy aen landt,
        En gingen die ophalen,
        En verlieten al hare pandt,
        En volghd' hem al-te-malen.
      
      
        O lieve Iesus, roept ons mee,
        Op dat wy u ook volgen,
        Dees bedroefde Weereltsche Zee
        Die is togh soo verbolgen.
      
    
  