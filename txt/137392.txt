
    
      
        Wie door 't Leven wil voetéren
        Naar den eisch,
        Neem' wat teergeld meê op reis....
        Heb je 't niet? - Ik zal u leeren
        (Mits ge er uw profijt meê doet)
        Hoe ge dat verkrijgen moet.
      
      
        Vroomheid, trouw en reine zeden,
        Zij u Goud;
        Goede moed, beleefde kout,
        Strooi' ze als Zilver op uw schreden;
        't Kopergeld, waar gij naar tracht,
        Vindt ge in Werkens-lust en kracht.
      
      
        Hebt ge die, dan moogt gij 't wágen! -
        Vrij en vrank
        Reist ge dan uw leven lank,
        Zonder iemand iets te vragen:
        En als zich uw reis besluit....
        Rust ge in 's Vaders woning uit.
      
    
  