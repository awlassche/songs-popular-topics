
    
      
        Gij, die u voor Cupido buigt
        En needrig hem uw zucht betuigt
        Voor 't Voorwerp van uw minnepijn,
        Hebt niets te wachten,
        Of gij moet trachten
        Om wijs te zijn.
      
      
        De Wyze in Peters Gloriezaal
        Laakt trotsheid en gemaakte praal,
        Waar hooge Rang zich meê vertoont.
        Al zyn verwachting
        Is dat hem de achting
        Der Broedren kroont.
      
      
        Een Held, beroemd door oorlogsdaên,
        Zie zich bekranst met lauwerblaên!
        Maar hier word hem eene eer bereid,
        Die al zyn leven
        Hem rust kan geeven
        En vrolykheid.
      
      
        Wie aard- of sterrekundig is,
        Gaat in zyn oordeel nog onwis.
        't Is Wiskunst wat men hier verricht,
        Daar al de klaarheid
        Det zuivre waarheid
        Ons oog verlicht.
      
      
        Die nieuwigheên beminnen, zien
        Hun wenschen dikwils hen ontvliên.
        Maar hier word nooit die smart geleên.
        Dat hoop vry voede!
        Wy smaaken 't goede
        Met zekerheên.
      
      
        Hoe zwierig zich de Mode toon',
        't Oud deftig houden wy voor schoon;
        De Voorzaat heeft ons aangebragt
        Wat elk moet leeren,
        En nooit kan deeren
        Aan 't Nageslacht.
      
    
  