
    
      
        SChepper van hemel en van aerdt,
        JESUS ghebenedijdt,
        Die de sondaers altijdt bewaert,
        Van alle quaedt bevrijdt,
        Die ons geschaepen heeft van niet,
        Van Adams val verlost,
        Geleden menigh swaer verdriet,
        En al uw' bloedt gekost.
      
      
        Verlooren waeren wy te gaer,
        Sonder uw' majesteyt,
        Die om ons leedt veel pijnen swaer,
        Voor onse saligheydt,
        Gy hebt voor ons de bitter doodt
        Gestorven aen een Kruys,
        Om al ons zielen uyt den noodt
        T' helpen, en maecken kuys.
      
      
        Wat zullen wy u geven Heer?
        Voor 't koopen van ons rantsoen?
        O Heer! wy konnen nemmermeer
        Aen dees plichten voldoen,
        Wat vraeght gy voor soo groote daedt?
        Dat gy ons hebt gedaen?
        En voor het dagelijcx weldaedt
        Dat wy van u ontfaen?
      
      
        Heer JESUS vraeght geen geldt oft goedt
        Voor sijn geleden smert,
        Maer hy wilt dat-men af-standt doet
        Van sonden, een goedt hert'
        Dat is den Heer g'heel aengenaem,
        Daerom spoeyt u tot deught,
        Maeckt voor hem een goed' ziel' bequaem,
        Soo wint gy 's hemels vreught
      
      
        Gy menschen die soo dertel zijt,
        Leght al uw' sonden af,
        En nu voort-aen uw' lijf kastijdt,
        Eer dat gy tot in 't graf,
        Het wenschen ('t zal te laete zijn)
        Hier t' hebben wel geleeft,
        Als-men zal liggen in de pijn,
        En ons de macht begeeft.
      
      
        Mannen en vrouwen al gelijck,
        Al die dit singht oft leest,
        Peyst wel op Godt en 't hemel-rijck,
        Oock wel indachtigh weest,
        Want het zal zijn te laet geschreydt,
        Als 't lichaem rot in 't graf,
        Sorght in tijdts voor uw' saligheydt,
        Leght al uw sonden af.
      
    
  