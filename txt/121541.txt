
    
      
        Ik heb nu voor mijn' zonden,
        Mijn' schuld, zoo eind'loos groot,
        Een' Middelaar gevonden,
        Een' rein' natuurgenoot;
        Die, vrij van overtreden,
        In ligchaam en in ziel,
        Heeft voor mijn' schuld geleden,
        Daar ik in adam viel.
      
      
        Een mensch, die God was tevens,
        Moest mij ten Midd'laar zijn;
        Die mij, op 't pad zijns levens,
        Door lijden, smart en pijn,
        Door zijn verzoenend sterven,
        Met kracht en majesteit,
        De vrijspraak kon verwerven,
        Mij schonk de zaligheid.
      
      
        Die Midd'laar, mij geschonken,
        Is jezus, God en Heer;
        Voor mij aan 't kruis geklonken,
        Voldeed Hij aan Gods eer.
        Dien Midd'laar der verzoening,
        Gaf God aan adams kroost,
        Tot wijsheid en voldoening,
        Tot heiligheid en troost!
      
      
        Nu mag ik juichend' danken!
        Door jezus reine leer
        In d'Evangelieklanken,
        Vind ik 't verloorne weêr;
        Nu kan ik 't woord verklaren:
        Hoe eenmaal 't vrouwe-zaad,
        Den zielen-vreê zou baren,
        Naar Gods alwijzen raad.
      
      
        Nu zie ik, door de vonken
        Van arons offer-vlam,
        Den Midd'laar, mij geschonken
        In 't Godverzoenend Lam.
        Nu zie ik reinheid blinken
        Voor mijn bevlekt gemoed,
        En al mijn' doemschuld zinken
        In jezus Midd'laars-bloed.
      
      
        Ik wil voor U dan leven,
        O dierb're Middelaar!
        Daar Gij U hebt gegeven,
        Voor mij, op 't Zoen-altaar;
        Ik wil uw' liefde roemen,
        Verheffend' uw genaê;
        U mijn' Verlosser noemen;
        U danken waar ik ga!
      
      
        Blijf, Heer! mijn' ziel bewaken,
        Opdat zij nooit vergeet'
        Dat Gij haar vrij woudt maken,
        Van al haar zondeleed;
        Opdat Gij moogt ontvangen,
        Voor uw' geleden smart,
        In dankb're lofgezangen,
        De liefde van mijn hart!
      
    
  