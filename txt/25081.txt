
    
      
        Alder werelt heylant.
        
          Kyrieleison
        
        heeft ons sinen bode gesant.
        Alleluia.
        Geloeft sidi maria.
      
      
        Die bode hi was een yngel.
        Kyrieleison.
        Geheeten was hi gabriel.
        
          Alleluia
        
        Geloeft sidi maria.
      
      
        Hi quam tonser lieuer vrouwen.
        Kyrieleison.
        Men machse gerne aenscouwen.
        
          Alleluia
        
        Geloeft sidi maria.
      
      
        Hi quam daer hise besloten vant.
        Kyrieleison.
        Hi versceen haer alte hant.
        Alleluia.
        Geloeft sidi maria.
      
      
        Die maget haer seere ontsach.
        Kyrieleison.
        Doen si den ingel bi haer sach.
        
          Alleluia
        
        Geloeft sidi maria.
      
      
        Gegruet bestu maget fijn.
        Kyrieleison.
        Du sult baren een kindekijn.
        Alleluia.
        Nv bidt vor ons maria.
      
      
        Dies nam si doen groot wonder an.
        Kyrieleison.
        Want sine kinde genen man.
        
          Alleluia
        
        Geloeft sidi maria.
      
      
        Dat moet een groot wonder sijn.
        Kyrieleison.
        God heeft die reynichede in my.
        Alleluia.
        God gruete v maria.
      
      
        Doen sprac die ingel daer na.
        Kyrieleison.
        Aue plena gracia.
        Alleluia.
        Nv bidt vor ons maria.
      
      
        Nv saltu di houden wel.
        Kyrieleison.
        Met v blijft genade ende spel.
        Alleluia.
        Geloeft sidi maria.
      
      
        Na dine woerden moet my gescien.
        
          Kyrieleison
        
        Heuet god ane my versien.
        
          Alleluia
        
        God gruete v maria.
      
      
        Gods deerne willic gerne sijn.
        Kyrieleison.
        Gescie my na den woerden dijn.
        
          Alleluia
        
        Nv bidt vor ons maria.
      
      
        Si knielde neder op eenen steen.
        Kyrieleison.
        Hare gebet was suuer ende reen.
        Alleluia.
        Geloeft sidi maria.
      
      
        Si ginc te hare stedelijn.
        Kyrieleison.
        Ihesus iij. namen soete ende fijn.
        Alleluia.
        o God gruete v maria.
      
      
        Si droegen machmen spreken.
        Kyrieleison.
        lxxxix. Weken.
        Alleluia.
        Nv bidt vor ons maria.
      
      
        Si droegene te hare herte.
        Kyrieleison.
        Al sonder eenege smerte.
        Alleluia.
        Geloeft sidi maria.
      
      
        Si droegene onder hare gere.
        Kyrieleison. :
        God alder weerelt here.
        Alleluia.
        God gruete v maria.
      
      
        Dat was wel een salich nacht.
        Kyrieleison.
        Dat geboren was die dracht.
        Alleluia.
        Nv bidt vor ons maria.
      
      
        Doen si des kindekijns genas.
        Kyrieleison.
        Maget bleef si alsi was.
        Alleluia.
        Geloeft sidi maria.
      
      
        Si want in haer doekelkijn.
        Kyrieleison.
        Ihesus dat soete kindekijn.
        Alleluia.
        God gruete v maria.
      
      
        Sijn wiege was een crebbekijn.
        Kyrieleison.
        Hine woude geen beter hebben.
        Alleluia.
        Nv bidt vor ons maria.
      
      
        Si soechden met haren borsten.
        Kyrieleison.
        God alder weerelt voerste.
        
          Alleluia
        
        Geloeft sidi maria.
      
      
        Si sette tkint op haren scoet.
        Kyrieleison.
        Die ons sondaren halp vter noet.
        Alleluia.
        God gruete v maria.
      
      
        Wie sal dat kint behoeden dan.
        Kyrieleison.
        Joseph die goede gerechte man.
        Alleluia.
        Nv bidt vor ons maria.
      
      
        Wie sal des kindekens pleger sijn.
        Kyrieleison.
        Dat sal maria die maget sijn.
        Alleluia.
        Geloeft sidi maria.
      
      
        Wie sal doepen dat kindekijn.
        Kyrieleison.
        Dien sal des conincs rike sijn.
        Alleluia.
        God gruete v maria.
      
      
        Dat sal sijn baptiste sint ian.
        Kyrieleison.
        Al in die fluine van iordan.
        Alleluia.
        Nv bidt vor ons maria.
      
      
        Het scheen een lichte sterre.
        Kyrieleison.
        In orienten herde verre.
        Alleluia.
        Geloeft sidi maria.
      
      
        Si wijsde die coningen op die vaert.
        Kyrieleison.
        Doen dat kint geboren waert.
        Alleluia.
        God gruete v maria.
      
      
        Si offerden hem een rike scout.
        Kyrieleison.
        Wieroec mirre ende gout.
        Alleluia.
        Nv bidt vor ons maria.
      
    
  