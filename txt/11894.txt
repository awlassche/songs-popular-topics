
    
      
        DE Schare der onvroomen
        Sullen eeuwigh niet vergaen.
        Voor 's Heeren oordeel koomen
        Moeten zy, en weer op staen;
        Om van Godts liefste Soon
        t'Ontfangen straf tot loon,
        Van haer onheylicheyt,
        Of onrechtvaerdigheyt,
        Waer door sy Godt den Heer
        Hier terghden meer en meer.
      
      
        Het opstaen uyt den Dooden
        Jesu toeseyt aen die geen,
        Die houden sijn geboden,
        Doch het opstaen niet alleen;
        Maer voor soo veel daer by
        Gods heyl vereenight zy,
        En vaste saligheyt,
        Die God heeft toegeseyt
        Tot een genadich erff,
        Die hier de sonden sterff.
      
      
        Schoon boosen dan verrijsen,
        Zeghen sal 't voor haer niet zijn;
        Maer eerder een afgrijsen,
        Oorsaeck van haer meeste pijn;
        Dewijl sy uyt het graff
        Opkomen tot haer straff,
        Gelijck een moordenaer
        Uyt Kercker in vuyrschaar
        Daer uyt komt op 't Schavot,
        Daermen hem worgt de strot.
      
      
        Zoo sondaers eeuwigh sterven,
        Volgen moet nootsaeckelijck,
        Dat alle sy verwerven
        Een straff sullen g'lijckelijck.
        Dat's valsch en ongehoort
        In Gods en Christi woordt;
        God alle sondaers niet
        Straft met gelijck verdriet;
        Die lastert 's Heeren Geest,
        Straft God op 't allermeest.
      
      
        Haer opstaen uyt de graven,
        Noch de straffe sal voor haer,
        Noch and're Duyvels slaven
        Oorsaeck geven, om haer klaer
        Te maecken van het geen,
        Dat sy op Aerd' misdeen;
        't Is waer; maer't onder-scheyt
        Der straffen hier in leyt:
        Ons leert de Aertsche straf
        Van 't quaet te laten aff.
      
      
        De plagen die in't oordeel
        Zondaers dragen sullen, niet
        Tot betringh geven voordeel;
        Of om doen wat Godt gebiedt.
        Godt haer die straff opleyt
        Om sijn afkeerigheyt
        Van die te wijsen aen,
        Die sonden heeft gedaen;
        En tot bewijs dat hy
        Trouw in sijn dreygen zy.
      
      
        De uur is nu verscheenen
        Christus spreeckt, dat al die zijn
        Begraven in de steenen
        Komen moeten voor 't aenschijn
        Gods, en mijn dagh-vaerts woort
        Zal van haer zijn gehoort;
        En tot het leven hy
        Zal komen, die eert my.
        Doch wie my heeft gehaet,
        Tot sijn verderf opstaet.
      
      
        Wat seggen valt hier tegen?
        Krijghen vroomen 'sHeeren vreught;
        Van sondaers wert verkreghen
        Plagen en groot ongeneught.
        Indien de sondaer niet
        Gedreyghde straff en siet;
        Wat seeckerheyt, dat Godt
        Der recht oprechten rot
        Zal geven saligheyt
        Van hem haer toegeseyt?
      
      
        Ist dreygen aen sondaren,
        Anders te verstaen: wat blijck,
        Of 't leven Gods dienaren
        Belooft, niet zy tijdelijck?
        Straff en heyl sprack de Heer
        Door woorden, die wel eer
        Gods knecht sprack, om sijn sin
        Ons best te drucken in
        Zoo 't leven eeuwigh is,
        Alsoo verdoemenis.
      
      
        Ick weet wel, Eeuwigh lijden
        Om een tijdelijcke sond
        Met 's Heeren recht te strijden
        Schijnt: doch 't heeft een valschen grond.
        Kont ghy dat niet verstaen,
        Wat's nu? De Heer sal gaen
        Rechtvaerdigh in't gerecht;
        En niemant Heer of knecht,
        Opleggen meerder pijn,
        Dan als verdient sal zijn.
      
      
        Wy moeten vast gelooven
        't Geen gedreycht ons Heylant heeft,
        Al gaet dat verteboven
        's Menschen sinnen; hy die leeft,
        In alle eeuwigheyt,
        Is vol rechtvaerdigheyt.
        Een yder vreese Godt,
        En houde sijn Gebod:
        Zoo wert hy God gelijck,
        En krijght sijn saligh Rijck.
      
    
  