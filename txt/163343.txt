
    
      
        WAarom zouden wy niet Drinken,
        Wyl het al de Waereld doed.
        Al het Groen, dat wy zien blinken,
        Word ook meê door 't Vogt gevoed.
        Al de Viszen in de Zee,
        Al de Dieren Drinken meê.
        't Eenigste onderscheid kan zyn,
        't Vee Drinkt Water, wy de Wyn.
      
      
        't Eedel Vogt van Liber Pater,
        Die de Wyngaard heeft Geplant,
        Maakt een Gek een aardig Prater,
        Scherpt het allerbotst Verstand.
        Als een Doctor Wyn verbied,
        Lieve Vrinden, teld hem niet,
        Want hy zend zelf alle Daag
        Twee drie Fleszen naar zyn Maag.
      
      
        Musicanten en Poeëten
        Zyn ook Minnaars van dit Goed,
        Want die looze Zielen weeten
        Wat voor Deugd de Wyn haar doed.
        Kom, myn Vrinden, kom, wel aan
        Laat uw Glaasjes omme gaan:
        Laat ons Drinken, wel Gemoed,
        Wyl het al de Waereld doed.
      
    
  