
    
      
        Soe wie dat creaturen gelooft
        Hy dunct my sijn al buten keere
        Ende dien edelen brudegom laet
        Die heere is bouen alle heeren
        Ic hebbe een lief in minen sin gedaen
        Ic wilder my aen houden
        Ende die valsce werken wt my sluten
        Want sy es loos ende ongetrouwe
        Heer god nv staet ons allen by
        Ende maect ons herte van allen sonden vri
      
      
        Soe wie dat dwingen wilt sijn nature
        Het sal hem costen vleesch ende bloet
        Het is den menigen worden tsuere
        Eer hise heeft bracht al onder voet
        Ic hebbe een lief in minen sin gedaen
        Ic wilder my aen houden
        Ende die valsce werken wt my sluten
        Want sy es loos ende ongetrouwe
        Heer god nv staet ons allen by
        Ende maect ons herte van allen sonden vri
      
      
        Soe wie dat xpristus minne wilt hebben
        Ende hem wilt houden trouwe
        Soe sie dat hy die valsce weerelt
        Want hy es loes ende ongetrouwe.
        Ic hebbe een lief in minen sin gedaen
        Ic wilder my aen houden
        Ende die valsce werken wt my sluten
        Want sy es loos ende ongetrouwe
        Heer god nv staet ons allen by
        Ende maect ons herte van allen sonden vri,",Sint-Clara-klooster van de Clarissen-Urbanisten van Obbrussel
      
    
  