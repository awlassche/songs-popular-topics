
    
      
        GY sult al saligh weesen,
        Indien g' uw' Heer uw' Godt
        Uyt liefd' wilt leere vreesen,
        En houden sijn Gebodt:
        De droeve tribulati
        Sal hy veranderen,
        Door Goddelijke grati,
        En blijde troostingen.
      
      
        Den arbeydt uwer handen
        Sult gy dan eeten wel,
        Een Wijngaert aen de Wanden
        Uw' Huysvrouw weesen sel,
        Vervult met schoone vrughten
        Tot troostingh van den Man,
        Die duysenden genughten
        Van haer ontfangen kan.
      
      
        Als jonge groen' Olyven
        Sullen uw Kinders vroet
        Rontom uw tafel blijven,
        En u vermaken soet.
        Jerusalemsche goeden,
        Tot troost van uwen geest,
        Uyt Sion sullen vloeden,
        Soo gy den Heere vreest.
      
      
        Siet dusdanigen seegen
        Wil Godt u geeven milt,
        Indien gy maer sijn weegen
        Vroom'lijk intreeden wilt,
        Dus soek Godt te behagen
        In uwen Eghten-staet,
        Op dat g' in lange dagen
        Mooght sien uw' Kinders saet.
      
      
        Goodts Kerke sal vermeeren
        Door uw' Godtvrughtigh saet,
        Dat gy met deught en eeren
        Voortteelt in d'Eghten-staet.
        Wel aen dan, o Getrouden,
        Gaet voort in alle deught,
        Godt sal sijn woordt wel houden,
        En gunnen 's Hemels vreught.
      
    
  