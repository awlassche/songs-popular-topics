
    
      
        Op deezen dag, zien wij een nieuw Licht glimmen;
        Een held're Zon, een Meester die bereid,
        Volwaardiglijk, den Throon aan de Oosterkimmen,
        Wel wil bekleen met Wijsheid en beleid.
        Wij zien in hem, de Deugden weer herleven
        Des Meesters die den Throon voor hem beklom;
        Hij is, ô vreugde! in Hem ons weêrgegeven;
        Wij hebben in zijn' plaats deez' wederom.
      
      
        Dat hij den Throon, met luister blijv' bekleeden
        Veel Jaaren agter een, tot onzer vreugd,
        En zijnen tijd der Metz'laarij besteeden,
        Na zijn bekende trouw, en eer, en deugd.
        Dat wij ons in zijn lang bezit verblijden,
        En Hij ons van zijn Throon gestaâg verlicht;
        Ons aan de Deugd bestendig toe blijv' wijden,
        En ieder leer' volbrengen zijnen pligt.
      
      
        Dat de Opperbouwheer u wil Wijsheid geeven;
        U cier' met Sterkte en u steeds blijv' na bij!
        Hij kroon u ook met Schoonheid in uw leven,
        Op dat door u uitmunt deez' Broed'renrij.
        Door Driemaal-drie is 't dat we u hulde bieden,
        En groeten onzen grooten Salomon;
        Mag elk van ons zijn wenschen zien geschieden,
        Dan schein nog lang aan 't Oosten deeze Zon.
      
    
  