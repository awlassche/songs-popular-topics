
    
      
        Nu laet ons singhen, het is tijt!
        Est pueuer natus hodie,
        Die ons allen heeft verblijt.
        Pro nostrorum crimine
        Hodie Hodie natus est Rex glorie.
      
      
        O Vader in der ewicheit,
        Est pueuer natus hodie,
        Ontfermt U onser eellendicheit!
        Pro nostrorum crimine
        Hodie Hodie natus est Rex glorie.
      
      
        Dat Adam in den appel beet,
        Est pueuer natus hodie,
        Dat mach ons allen wesen leet!
        Pro nostrorum crimine
        Hodie Hodie natus est Rex glorie.
      
      
        Want wy daer om hier te voren,
        Est pueuer natus hodie,
        Mosten wy allen sijn verloren.
        Pro nostrorum crimine
        Hodie Hodie natus est Rex glorie.
      
      
        Die Godes Soen van hemelrijck,
        Est pueuer natus hodie,
        Hi woude worden ons ghelijck.
        Pro nostrorum crimine
        Hodie Hodie natus est Rex glorie.
      
      
        Daer om is Hi hier neder ghecomen,
        Est pueuer natus hodie,
        Ende heeft ons mensheit aenghenomen.
        Pro nostrorum crimine
        Hodie Hodie natus est Rex glorie.
      
      
        Tot eenre Maghet, al te hant,
        Est pueuer natus hodie,
        Heeft God Sinen enghel neder ghesant.
        Pro nostrorum crimine
        Hodie Hodie natus est Rex glorie.
      
      
        'God gruet U!' sprac die enghel saen,
        Est pueuer natus hodie,
        'Ghi sijdt vol gracien, al sonder waen'.
        Pro nostrorum crimine
        Hodie Hodie natus est Rex glorie.
      
      
        'Van Gode, soe doen ick U verstaen,
        Est pueuer natus hodie,
        Dat Ghi den Goods Soen selt ontfaen'.
        Pro nostrorum crimine
        Hodie Hodie natus est Rex glorie.
      
      
        'Want Hi U daer toe heeft vercoren,
        Est pueuer natus hodie,
        Dat Hi van U wil sijn gheboren'.
        Pro nostrorum crimine
        Hodie Hodie natus est Rex glorie.
      
      
        Als Maria dat verstoet,
        Est pueuer natus hodie,
        Wart Sy vervaert in Haren moet.
        Pro nostrorum crimine
        Hodie Hodie natus est Rex glorie.
      
      
        Si sprack den enghel met vresen aen:
        Est pueuer natus hodie,
        'Hoe soude dat sijn? Ic en kende nie man!'
        Pro nostrorum crimine
        Hodie Hodie natus est Rex glorie.
      
      
        Den enghel sprack Haer toe, mettien:
        Est pueuer natus hodie,
        'Maria, en wilt U niet ontsien'.
        Pro nostrorum crimine
        Hodie Hodie natus est Rex glorie.
      
      
        'Die Heilighe Gheest sal U bevaen,
        Est pueuer natus hodie,
        Met crachten groot salt Ghi Hem ontfaen'.
        Pro nostrorum crimine
        Hodie Hodie natus est Rex glorie.
      
      
        'Goods wil, die moet in My gheschien,
        Est pueuer natus hodie,
        Sijn Dienstmaghet, die wil Ic gaerne sijn'.
        Pro nostrorum crimine
        Hodie Hodie natus est Rex glorie.
      
      
        Doen Sy dat sprack oetmoedelijck,
        Est pueuer natus hodie,
        Ontfinck Sy God van hemelrijck.
        Pro nostrorum crimine
        Hodie Hodie natus est Rex glorie.
      
      
        Sonder pijn of sonder vaer
        Est pueuer natus hodie,
        Ruste Hi neghen maenden in Haer.
        Pro nostrorum crimine
        Hodie Hodie natus est Rex glorie.
      
      
        In den nacht dat Sy ghelach,
        Est pueuer natus hodie,
        Van vrouwen en was daer gheen ghewach.
        Pro nostrorum crimine
        Hodie Hodie natus est Rex glorie.
      
      
        Die enghel Goods van Hemelrijck,
        Est pueuer natus hodie,
        Sy songhen allegadaer blydelijck:
        Pro nostrorum crimine
        Hodie Hodie natus est Rex glorie.
      
      
        'Gloria al inder ewicheit
        Est pueuer natus hodie,
        Sy daer Heiligher Drievoldicheit'.
        Pro nostrorum crimine
        Hodie Hodie natus est Rex glorie.
      
      
        Die hardekijns al op die velden laghen,
        Est pueuer natus hodie,
        Groote claerheit die sij saghen.
        Pro nostrorum crimine
        Hodie Hodie natus est Rex glorie.
      
      
        Met vresen waren sy allen bevaen,
        Est pueuer natus hodie,
        Want die enghel, die quam by hem staen:
        Pro nostrorum crimine
        Hodie Hodie natus est Rex glorie.
      
      
        'Ghi hardekijns, en wilt u niet vervaren!
        Est pueuer natus hodie,
        Van Gode brenghe ic u niewe maren!'
        Pro nostrorum crimine
        Hodie Hodie natus est Rex glorie.
      
      
        'Want huden is een Kijnt gheboren,
        Est pueuer natus hodie,
        Van eenre Maghet uutvercoren'.
        Pro nostrorum crimine
        Hodie Hodie natus est Rex glorie.
      
    
  