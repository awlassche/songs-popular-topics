
    
      
        Hef harten op, ontsluit uw' oren,
        Verkoren volk van Israël.
        Wilt na de stem des Heren horen;
        En neem in agt syn heil-bevel.
      
      
        Ik ben, zegt hy, de Heer der Heren,
        Die u trok uit uw' slaverny.
        Gy zult geen vremde Goden eren.
        Die d'afgod dient, die wykt van my.
      
      
        Bid nimmer levenloze beelden,
        Van visch, of vee, of vogel, aan.
        Die 't schepsel oit Gods eer meêdeelden,
        Die zullen door syn wraak vergaan.
      
      
        Neem, om de logen-taal te styven,
        Gods heil'gen naam noit in uw' mond.
        Want hy niet straffeloos zal blyven,
        Die stout beëdigt valsch een vond.
      
      
        Werk tot uw onderhoud zes dagen;
        Geev my den Sabbath-dag met lust.
        Wilt na myn voorbeeld u gedragen,
        Ik zelvs heb op deez' dag gerust.
      
      
        Volvoer 't geen d'ouders u bevelen,
        Op dat God u met gunst bekroon.
        In 't land dat hy u uit zal delen,
        Als onderpand van beter woon.
      
      
        Schuw, schuw onmenschlyk bloed vergieten.
        Verbreek door overspel geen echt.
        Tragt niets door dievstal te genieten.
        Getuig noit valschlyk voor 't gerecht.
      
      
        Ban uit uw hart 't onkuisch begeren,
        Beloer uws naastens wyv, nog maagd.
        Wensch noit uw' schatten te vermeren,
        Door iets van 't syn, dat u behaagt.
      
      
        Uw woord klinkt schelder in onz oren,
        Als het schel-klinkendste geluid.
        Maar laat het Heer! onz hart doorboren;
        Dat wy uw' heil-wil voeren uit.
      
    
  