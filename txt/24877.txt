
    
      
        Du haens mijn hertze vrauwe mijn
        Dune wilse niet bewaren
        Een ander heift die hertze dijn
        Nu laet de mijn dan varen
        Twee ic niet verwaren can
        Gheift mi mijn hertze weder dan
        Ich wilse gheven dies ics jan
        Ende leven voort in vruechden vro
        So doe also
        So salic jo
        In wil niet langher sparen
      
      
        Of du dijn hertze weder haes
        Wes muechstu di beclaghen
        Entu mi niet onsculden laes
        Wes salic des verdraghen
        Nein daer es een ander in den zin
        Bestu daer uut daers niemen in
        Merc of ic dan onsteidich bin
        Mijn hertze es d?gherne waer
        Twine gaestu daer
        Dats mi onnaer
        Maer als ic wil niet vraghen
      
      
        Sijnre hopen loon es vruechden clein
        Die hem met twifle binden
        Sceiden dinct mi so onrein
        In wils mi niet bewinden
        Steide en heift gheens zorghens gaer
        Minne es selden zonder vaer
        Lief uut vercoren wederpaer
        Dijn steide zin die maect mi vro
        So doe also
        So salic jo
        Dune salt niet el bevinden
      
    
  