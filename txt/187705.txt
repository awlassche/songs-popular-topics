
    
      
        De roze is eene schoone bloeme,
        En wonderzoet zijn hare geuren;
        Maar ook 't viooltje, rijk van kleuren,
        Verdient, dat iedereen het roeme.
      
      
        Een prachtig schouwspel is het rijzen
        Der guldene zon aan 's hemels transen;
        Maar ook der zilverne mane glansen
        Zal elk als overheerlijk prijzen.
      
      
        Zoo, Lize, blonde blozende engel,
        Is 't recht, al min ik u van harte,
        Dat ik de bleeke ravenzwarte
        Marie ook in mijne armen strengel!
      
    
  