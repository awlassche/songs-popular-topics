
    
      
        Sy hebben vromelijke
        Die wech voerons ghegaen:
        Laet ons nu blijdelijcke
        Hem volghen afteraen.
        Laet ons nu blijdelijcke
        Hem volghen afteraen.
      
      
        Ten sel niet langhe lijden,
        Wij hopen meede te sijn.
        Ende ons mit Hem verblijden,
        Ende sien Goods soete aenschijn.
        Ende ons mit Hem verblijden,
        Ende sien Goods soete aenschijn.
      
      
        Ende mit die maechden singhen,
        Een vrolijc nuwe sanc,
        Ende dansen ende springhen,
        Mit vrijheitsonder dwanc!
        Ende dansen ende springhen,
        Mit vrijheitsonder dwanc!
      
      
        Jhesus sel daer leyden
        Mit Maria, Sijn lyef Moeder, den dans.
        Hij sel ons elc bereyden
        Een schone gulden crans.
        Hij sel ons elc bereyden
        Een schone gulden crans.
      
      
        Niet meer en sellen wy lijden
        Noch hebben gheen ellende,
        Maer ewelijc daer verblijden
        In vroechden sonder eynden.
        Maer ewelijc daer verblijden.
        In vroechden sonder eynden.
      
    
  