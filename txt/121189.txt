
    
      
        Daar trokken drie jagers al in het veld,
        Al om te jagen naar het schoon wild,
        Teralala, teralala, teralala victoria.
      
      
        Zy schoten zoo menig haas en konyn,
        Dat ging de jagers wel naar haar zin,
        Teralala, teralala, teralala victoria.
      
      
        Dan trokken zy verder in 't weide veld,
        Met honden en brakken zeer wel besteld,
        Teralala, teralala, teralala victoria.
      
      
        Daar vonden zy ook snippen ende patris,
        Die lustige jagers en schoten mis;
        Teralala, teralala, teralala victoria.
      
      
        Met weitas en wild en de snaphaan,
        Zoo waren de jagers zeer wel gelaan,
        Teralala, teralala, teralala victoria.
      
      
        Van lange te jagen zoo wierden zy moe,
        Dan trokken zy naar de herberg toe,
        Teralala, teralala, teralala victoria.
      
      
        Waardinne hebt gy goed bier en wyn,
        Kom schenkt ons lustige jagers maar rein,
        Teralala, teralala, teralala victoria.
      
      
        Waardinne hebt gy ook wel meisjes hier,
        Wy willen eens drinken in volle plaisier,
        Teralala, teralala, teralala victoria.
      
      
        Alzoo versleten zy hunne tyd,
        Ja geld en kleeren dat wierden zy kwyt,
        Teralala, teralala, teralala victoria.
      
      
        Dat komt van te jagen in vrouw Venus veld,
        Het is niet noodig dat m'alles verteld,
        Teralala, teralala, teralala victoria.
      
      
        Daarom dan jagers als gy zyt belaan,
        Wagt u van in zulke huizen te gaan,
        Teralala, teralala, teralala victoria.
      
    
  