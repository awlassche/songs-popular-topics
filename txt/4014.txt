
    
      
        SIet wij moeten veruaren
        Van tijt ter eewicheyt
        Voerbij gaen onse iaren
        Och waren wij bereyt
      
      
        Seer cort is onse leuen
        Alle dinc moeten wi begheuen
        Die doot wil comen suere
        Gheen merren en is ons hier
      
      
        Paus / coninc / ionc / ende out
        Moeten ymmer steruen
        Macht / noch cracht / noch gout
        En moghen respijt verweruen
      
      
        Waer sijn sij nu gebleuen
        Die voer ons waren groot
        Van hen is hier niement bleuen
        Sij sijn alle gader doot
      
      
        Al totter seluer straten
        So moeten wij alle gaen
        Consten wij ons wel ghelaten
        Die doot wil ons beuaen.
      
      
        Daer om laet ons bereyden
        Met neerste in onsen leuen
        Op dat als wij van hier sceyden
        God sijn rijcke ons wil gheuen
      
    
  