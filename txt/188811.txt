
    
      
        Zijt gegroet, o stille avond,
        Gij schenkt rust aan mijn gemoed;
        Als uw sluier d'aard omvademt
        En de zon verbleeken doet,
        Als de bloem heur knop gaat sluiten
        Zachtkens door zefiers gekust
        Als het vogeltje van 't kweelen
        Moede naast het gaaike rust.
      
      
        Als ik dan met mijn beminde,
        Door geliefde dreven dwaal,
        Onze zielen samenvloeien
        In een stil verheven taal.
        Onze harten sneller kloppen
        En een zucht 't welsprekendst is,
        Dan waardeer ik, lieve avond,
        Eerst uw stille duisternis.
      
    
  