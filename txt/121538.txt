
    
      
        Voelt g'u, mijn' ziel! met schuld beladen;
        Drukt u de last der zonde neêr;
        Zoudt gij bezwijken op uw' paden?
        Daar is een' rustplaats bij uw' Heer.
        't Is jezus lust, De zachtste rust,
        Aan u te geven;
        Volg gij Hem na, Op Golgotha,
        Vindt gij het pad naar 't rustvol leven.
      
      
        Vermoeide ziel! zoudt gij bezwijken?
        Uw jezus roept: kom hetwaarts heen;
        Uw' smart, uw' last zal ik doen wijken;
        U 't zaligst rustpad doen betreên.
        Wat nood dan, ziel! Aanbid, en kniel
        Voor jezus neder;
        Die Goël leeft, Die sterkte geeft,
        En banden slaakt, zoo goed als teeder.
      
      
        Doet u de stem der wet verschrikken;
        De heilbron van Immanuel,
        Wil u in moeit' en strijd verkwikken;
        Vermoeide ziel! is 't dan niet wel?
        Ja jezus juk, Kan al den druk
        Der wereld weren;
        Toon u bereid, zachtmoedigheid,
        Naar 't reinste doel, van Hem te leeren.
      
      
        O troostvol doel van 't hoogste Wezen!
        Die jezus volgt op al zijn' paên,
        Heeft nooit bezwijkend leed te vreezen,
        Hoe zwaar met zond' en schuld belaên;
        Die heilfontein, Zoo vol als rein,
        Blijft eeuwig vloeijen,
        En wil in smart, Het magt 'loos hart,
        Met stroomen van genaê besproeijen.
      
      
        Neen, jezus juk en last te dragen,
        Is geen' vermoeijing voor 't gemoed;
        Hij wil u leiden, sterken, schragen,
        Door zijn verzoenend' offerbloed.
        Mijn' ziel! o ja! Op Golgotha
        Is rust te vinden;
        Daar kunt g'uw' last, Voor eeuwig vast,
        Door 't heilgeloof, aan 't kruishout binden.
      
      
        O Troost! mijn' ziel! stap vrolijk henen;
        Rust, door 't Geloof, in jezus schoot;
        Doet u de last der zonde weenen,
        Dan smaakt gij 't zaligst tranenbrood.
        Uw schreijend oog, Moet naar omhoog
        Op jezus staren;
        Dan zult gij weêr, Bij uwen Heer,
        Volmaakte rust en troost ervaren.
      
    
  