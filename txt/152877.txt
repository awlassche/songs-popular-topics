
    
      
        INdien ik eenmaal overweeg
        Hoe 't met de werelt staat,
        En of 'er iemant wel ter deeg
        In 't padt eens Christen gaat;
        Zo zoud' ik schier wel vragen,
        Waar dat een Christen is:
        Want laas in deze dagen
        Treedt yder 't spoor zeer mis.
      
      
        De ned'righeyt van Christi beelt
        Die wort niet meer gezien;
        De hoogmoet iders herte streelt;
        Elk werkt om te gebien:
        De pronk en pracht in kleeden,
        Toont opgeblazentheyt:
        En onder 't kleet der zeden,
        Schuylt dikwils snood beleyt.
      
      
        Zachtmoedigheyt houdt nergens stê;
        Die deugt wort nu veracht:
        Men mint den oorlog voor de vrê.
        Elk raapt en schraapt met kracht.
        Het snoeven en 't krakeelen,
        Neemt heden d' overhant:
        Elk wil de meester speelen,
        Wijl elk door glory brant.
      
      
        In d' armoed' en de lijdzaamheyt,
        Haat ider tot der doodt:
        En waar men ziet, den een benijdt
        Des anders daagliks broot.
        Om Christi jok te dragen,
        Dat lieflijk is en licht,
        Schijnt ider te vertragen,
        Als was 't te swaar van wicht.
      
      
        Zo iemants naam gelastert wort,
        Stark brandt sijn toorne-vyer:
        Maar wort Gods eer gedaan te kort,
        Elk acht dat niet een zier.
        De liefde, groot van waarde,
        Die 's naastens goet vereyscht,
        Woont nauliks meer op aarde,
        Maar schijnt lang wech gereyst.
      
      
        De Waarheyt en Oprechtigheyt
        Houdt nergens vaste woon;
        De Leugen nu zo konstig pleyt,
        Dat sy behaalt de kroon.
        De Trou die leyt verschoven;
        Geen man en houdt sijn woort:
        Als oft van Godt, hier boven,
        Gezien wiert noch gehoort.
      
      
        En laas die 't alles zeggen wou,
        Hoe 't in de werelt gaat;
        Waar of hy eenmaal eynden zou?
        Want niets houdt staat noch maat.
        De schoonste Bruyt van allen,
        Is eerloos om en om:
        Want niets is meer vervallen,
        Als 't rechte Christendom.
      
      
        Gun Jesu dat uw heyl'gen Geest
        Eens daalt in iders hert;
        Op dat doch elk uw beelt op 't meest
        Recht gelijkformig wert.
        Dat niemant hoeft te vreezen,
        Voor uw gelieft aanschijn:
        Maar hier, en ook na dezen,
        By u in vreugde zijn.
      
    
  