
    
      
        A! weder, moord! en wapen!
        Is 't helsch geschreeuw van 's Antichrifts trauwanten.
        Die in dat werk nooit slaapen.
        Dus word de Kerk bestormt van alle kanten,
        De Hoere woed,
        En dorst na bloed.
        De Heldraak helpt haar stryden,
        Met Jezus dierb're leden,
        Die dat nog hier beneden
        Moeten lyden.
      
      
        O! Babels weêrgâ, Romen,
        Van ontucht, en afgodery de zetel,
        Die zo veel bloed deed stroomen,
        Op hoogheid, pracht, en rykdom zo vermetel;
        Nu gaat gy weêr
        Uw' leugenleer
        Geweldig overdringen,
        En 't al in roere zetten,
        In spyt van eed en wetten.
        Snoode dingen!
      
      
        Slangbroedzel, Jezuyten,
        Die Vorsten door bestiering van 't geweten
        Beheerscht: 't is u te wyten.
        Gy smeed als in de hel, een gruwelketen,
        Van list, verraad,
        En schelmsche daad.
        Der kett'ren bloedvergieten,
        Is van u uitgevonden,
        Om vryspraak van de zonden
        Te genieten.
      
      
        Gekroonde Romens slaaven,
        Al lang genoeg dat yz'ren juk gedragen.
        Verblinden u haar gaven?
        Gy krygt eens meê gemeenschap aan haar plaagen.
        Vervolgt niet meer
        De zuiv're leer:
        Maar gordt al t'zaâm uw' zwaarden,
        Die haar uw' bloed doen zwelgen,
        Om haar eens te verdelgen
        Van der aarden.
      
    
  