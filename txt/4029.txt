
    
      
        O Siele mijn
        Wilt v verbliden
        In Iesus minne
        Die bloeyt in alle tiden
        So wie daer in mach verbliden
        Hi sal daer vruechden in vinden
      
      
        O Iesus minne
        Is een fonteyne
        Daer alle sondaren
        Van sonden worden reyne
        So wie daer in can gheraken
        Si is ons allen ghemeyne
      
      
        Bedruct is dat herte mijn
        Iesu wilt mi ontladen
        V wil ick fijn
        Ick roepe aen v ghenaden
        Ick ligghe gheladen met sonden
        Troost mi doer v vijf wonden
      
    
  