
    
      
        ICk wil mi gaen bekeeren
        Ende volghen minen roep.
        Ende dienen onsen heere
        Is dat niet goets genoech
      
      
        Ick wil dienen onsen heere
        In desen corten tijt
        Tot hem wil ick mi keeren
        Voort aen met alder vlijt
      
      
        Tot Gode wil ick mi keeren
        In mijnder iongher iuecht
        Mijn herte wil ic hem schincken
        Ende begheuen mi ter duecht
      
      
        Mijn hwert wil ic hem schincken
        Nu ende in allen vren
        Ende om die werelt niet dincken
        Mer dienen God sonder trueren
      
      
        Ick wil die werelt laten
        Si schiet mi valsch fenijn.
        Nae Iesum wil ick haken
        Hi wil die liefste sijn.
      
      
        Heer Iesum wil ick minnen
        Want hi is ouer al goet
        Die menschen wil ick laten
        God gheue my goeden spoet.
      
    
  