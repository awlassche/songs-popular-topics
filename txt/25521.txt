
    
      
        Christe du byst dach vnd dat lycht
        vur dyr en ys verborgen nycht
        dyns vaders licht vnd clair gelantz
        leer vns den wech der wairheit gantz
      
      
        Wir bydden hyllige here dich
        in dieser nacht behuede mich
        yn dir so sy die raiste myn
        lais vns diese nacht in vreden syn
      
      
        Verdryff des swaeren slaiffes fryst
        dat vns nyet bedriege des vyants lyst
        dat dat fleysch yn duegden reyne sy
        so staent wyr van swaren sunden fry
      
      
        Nu slaeffet ougen sonder leydt
        nw wach du hertz yn steducheit
        vnd beschyrme vns godes rechte hant
        vnd verloiss vns van der sunden bandt
      
      
        Beschirmer aller Christenheit
        dyn hulpe starck sy vns bereyt
        nw helff vns here vys aller noyt
        durch dyrre hylge funff wonden roit
      
      
        Bedenck lieff here der swaerrer tzyt
        der pynen die an dym lyff vergangen ys
        die selen die dw hais verloist
        den gyff lieff here dynen ewygen troist
      
      
        Des vaders krafft vnd sones kunst
        des hylgen geistes goide gunst
        nw  haue loff ere ind wirdicheit
        der hoigeloyffte hylge dryueldicheit
      
    
  