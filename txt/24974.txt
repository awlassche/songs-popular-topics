
    
      
        Die mint ende hem sijn hope ontgaet,
        Hi mach wel claghen;
        Want hi van zoorghen leen ontfaet,
        Van drouven daghen.
        Hem en helpt no vrient, no maghen,
        No niemens raet,
        Helpt zo hem niet sijn liden draghen,
        Die tleit verslaet.
      
      
        Daer of mach ic wel wesen ein,
        Die liden moet;
        Mijn hope es wech, mijn troost es clein,
        Ende onder voet.
        So wat ic doe is jegenspoet,
        Ic bem allein;
        Hope ende troost waer mi nu goet,
        Noch anich ghein.
      
      
        Graeu es die oordene mijn,
        Ende dat blijft mijn cleit;
        In graeu moetic gheduerich zijn
        [...] mi zeit.
        In graeu vindic al arebeit,
        Dats mi anschijn,
        Mines niet aergher nie gheseit
        Van lidens pijn.
      
    
  