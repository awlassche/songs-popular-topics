
    
      
        WAt een Vrolyk Leeven
        Geeft de Krygs-Dienst aan een Man,
        Die in alles is bedreeven
        Dat hem Vrienden maaken kan:
        Daar hy meê, by Bier en Wyn,
        Of het Spel, in Vreugd kan zyn:
        Niets kan hem dan Smarte geeven;
        Nimmer kweld hem zorg, of pyn.
      
      
        Heeft hy eens geen Schyven,
        Hy heeft altoos een Vriendin,
        Die hem daar meê zal geryven,
        Om 't genot van zyne Min.
        Hy leefd altoos als een Heer
        En zal op zyn Punt van Eer,
        Schoon onzigtbaar, staande blyven,
        Door de kragt van zyn Geweer.
      
      
        Moet hy, op het roeren
        Van den Trommel, gaan te Veld,
        ô! Dan haald hy by de Boeren
        Alles ligtlyk met Geweld;
        Daar is hy een dapper Man,
        Die het alles dwingen kan:
        Daar kan hy den Deegen voeren
        Meêr dan daar het komt op an.
      
      
        Rust kan hem nooit streelen;
        Nimmer maakt zy hem verheugd;
        Altoos zal zy hem verveelen;
        In 't Rinkinken vind hy Vreugd.
        Onrust is zyn Rust alléén.
        Heele Daagen agter een
        Doed hy niet dan Drinken, Speelen:
        ô! Dat smaakt hem ongemeen.
      
      
        Hy heeft nooit te Zorgen;
        Altyd streeld hem het Geluid,
        Reeds by 't Krieken van den Morgen,
        Van Schalmey, Trompet en Fluit.
        Droefheid voegt geen Krygsman Hart.
        Baard Behoeftigheid hem smart,
        Nood gebied hem maar te borgen:
        Hy gaat zonder Geld te Mart.
      
      
        Is hy, na het Stryden,
        Overwinnaar; ô! Dan hoord
        Men hem van zyn' Daân op-snyden;
        Dan voerd hy alléén het Woord.
        Hy vermaakt zig dan ter deeg
        Van den Buit, dien hy verkreeg
        En wil zelf zyn Lof verbryden,
        Of de Dood die haast verzweeg.
      
    
  