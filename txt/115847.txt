
    
      
        Na dat ik had getelt myn schaapjes in de wyde,
        Liep ik uit myn aassem ter zyde,
        Begaan om 't liefste beest dat van my wierd gemist,
        Maar Tirsis die myn kwelling wist,
        Die heeft het beestje weer gevonden,
        Ach ik bezweek van blydschap schier,
        Wanneer hy my dat kwam verkonden,
        Maar helaas! helaas! die zorge stondme dier.
      
      
        Wanneer gy Amaril uw schaapje had verlooren,
        Vond ik het in de hagedooren,
        Ter zyde van myn vee; maar als ik 't beestje vond,
        Toen verloor ik myn zelf terstond,
        En verbly my in 't zoet verliezen,
        Wyl ikm' in u weer vinden wil,
        Indien dat ik u mag verkiezen,
        Of helaas! helaas ik sterf myn Amaril.
      
    
  