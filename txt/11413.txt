
    
      
        T’wijl de schoone Lente heeft Sijn bloeysels,
        En seer vruchtbaer geest
        Aen Flora menigh Tuyl en Krans,
        En Ceres graen
        Heel schoon komt aen,
        Met Bloempjens aen den dans.
      
      
        Dan soo stinckt de muffe stadt,
        En yder jeuckt nae ’t graesigh padt,
        Tsa Macker nu dan op de been!
        Na ’t groene wout,
        Waer dat haer hout
        Mijn Silvia alleen.
      
      
        Daer siet ghy wat vreughden wy
        Bedrijven, en wat vrijery
        Een yder Harder met zijn kaer
        By daeghe praet
        En 's avonts laet,
        Haer dansjens met elkaer.
      
      
        's Morgens eer Aurora sucht
        Met Peerel-traentjes uyt de lucht,
        Dan deunt het Harders fluytjen al,
        En 't Nimphje singht
        Als 't geytjen springht
        Heel vreughdigh in het dal.
      
      
        Dan weckt ons de Iacht-Goddin,
        't Wijl Chloris spant de Paerden in
        Aen Phoebus Koets, die uyt de Zee
        Seer prachtigh straelt,
        En schoon bemaelt
        Een yder dingh zijn stee.
      
      
        Ay! dan lacht het bloemigh beemt,
        En 't klaver-wey met kruytjens vreemt:
        Het groene bosjen lockt van veer
        Ons soete lust
        Tot 's slapens rust
        Als Phoebus neemt zijn keer;
      
      
        Naer het Zuyder soel gewest,
        Of achter het vervallen nest,
        Dat hem stil spiegelt inde vliet,
        Waer 't kaetsen veel
        Het meesten deel
        Wt vrolijckheyd geschiet.
      
      
        Als de hett' ons maeckt te moe,
        Dan vischtmen met de anghel-roe,
        Of met het schuytjen in het nat,
        Aen 't Nymphjes zy
        Daer 't Veeltjen by
        Veel soete deuntjens hadt.
      
      
        't Valcke-vlieghen heeft syn beurt,
        T'wijl 't Vinckjen in het slachjen treurt.
        Het Veld-hoen lockt ons op haer spoor.
        De Haes verveert,
        Helpt ons te peerdt,
        En loopt de Winden voor.
      
      
        Somwijl in het koren-land
        Gaen ick wandelen hand aen hand
        Met mijn Goddinnetjen inde koelt,
        En sie van veer
        Met menigh keer
        De Vecht-stroom hoese spoelt.
      
      
        Somwijl inde avonds-stond
        Kom Tityrs sangh my inde mond,
        Die hy by Mincus voormaels songh,
        Of 't neury-deun
        Dat Pirams seun
        Op Ida danssend sprongh.
      
      
        Velden leeft, en Herders vreught!
        Leeft Beestjens leeft, en maeckt geneught!
        Leeft Lantbouw leeft, ghy zijt gerust,
        Noch stadt, of schat,
        Noch kroon, of throon
        My voor u weelden lust.
      
    
  