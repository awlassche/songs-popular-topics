
    
      
        Der hemelen ewich glorij groet
        salich hoep der sterflicken bloet
        ghij soen vanden oppersten heer
        der reijnder maecht oock soone teer
      
      
        Reijckt vuijt v handt, die nu opstaen
        dat in haer rijse aengenaem
        Een sober hart, vlijtich tot loff
        met dancbarheijt, al sijn wij stoff
      
      
        Die morgen ster blinck in sijn troen
        vercundicht tlicht op d'aerde groen
        des nachts duijster ontualt hem bloet
        ons t'heijlich licht verlichten moet
      
      
        En blijuende in ons verstandt
        der werrelts nacht, moet doen afstandt
        ten endt van alle dagen coen
        maect dat ons harten blijuen scoen
      
      
        Tgeloeff als eerst geuonden scier
        mocht wortelen in ons manier
        oeck ons verblijden hoop vruchtbaer
        op dat die lieff wort openbaer
      
    
  