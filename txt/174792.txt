
    
      
        Lelie, met uw wit gewaad!
        Roosje, met uw purpren hoedje!
        De arme knaap en 't meisje groet-je...
        En ze vinden, inderdaad,
        Dat uw tooi u prachtig staat.
      
      
        Ziet de knaap zijn halfsleets buis
        Digt bezaaid met menig lapje,
        Ziet het meisjen op haar kapje,
        Hier vol gleedjes, - daar vol pluis...
        Half bedroefd gaan zij naar huis!
      
      
        Maar als moeder dáár, zoo blij,
        Zit te naaijen en te stikken,
        Om die plunjes op te flikken, -
        Bloempjes! och dan vinden wij
        Ons gelukkiger dan gij!
      
      
        Of men veel of weinig heeft....
        Ieder kunnen wij behagen,
        Als wij knap en dankbaar dragen
        Wat de hand der liefde ons geeft; -
        Of men veel of weinig heeft!
      
    
  