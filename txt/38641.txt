
    
      
        Ick mach wel suchten en wel klaghen,
        Want ick lijd seker groot verdriet:
        Mijn vrouw gheeft my de huyt vol slaghen,
        'K moet dansen oft ick wil oft niet.
      
      
        Ick moet de kinders altijdt wighen,
        De doecken drooghen inde schouw,
        'Ken kan haer selden eens bedrighen,
        'T is eenen duyvel van een vrouw.
      
      
        Wanneer ick wil een pintjen cliven,
        Moet ick met eenen soeten aert
        Gaen vraghen, oft haer sou gheliven,
        Sy vloogh my anders in den baert.
      
      
        Ick soeck haer quaet ghekijf te schouwen,
        Haer vuyl ghehekel, en verwijt,
        'Ken sou my leven niet meer trouwen,
        Waer ick dat Paragoentien quijt.
      
    
  