
    
      
        LYden, mijden, strijden,
        Met volstandigheid,
        Gaat'er voor verblijden.
        Houd u dan bereid
        Dat gy het kruis nooit wijkt,
        Of in den strijd bezwijkt,
        Schoon zelf bloedig,
        Maar kloekmoedig
        Helden blijkt.
      
      
        Zie uw Heiland voorgaan,
        Die zelf na zijn Throon
        Moest de kruis-weg doorgaan,
        Schoon Hy was de Zoon.
        Mijn Jesus baande 't pad;
        En streed met bloed bespat.
        Gy, zijn Leden,
        Volg zijn schreeden
        Na zijn stad.
      
      
        Kruis en prijs t'erlangen
        Eischt voltrokken werk:
        Want z' is opgehangen
        Aan het eind van 't perk.
        Die niet en zegepraalt
        Heeft nooit de Kroon behaalt.
        't Is victori
        Die met glori
        Word betaalt.
      
      
        Laat de moed nooit zakken
        In uw kruis of  kamp:
        Jesus helpt de zwakken
        In hun nood en ramp,
        Zo dat ze konnen staan:
        Hy gespt hen 't harnas aan.
        Hy geeft krachten
        d'Helle-machten
        Te verslaan.
      
      
        Tegens 't bang vertzaagen
        Moedigt Hy hun hert:
        Hy komt zelf dat schraagen
        Zo 't a√¢mechtig werd.
        Hy zelf strijd voor zijn schaar
        Met zwaard en beukelaar,
        Dat ze wijken
        Noch bezwijken
        In gevaar.
      
      
        Glijd ik eens ter neder,
        Deinz' ik voor een tijd;
        Hy hersteld my weder,
        En 'k hervat den strijd.
        O zo gy dit eens ziet,
        Mijn vyand! juich dan niet
        'k Zal u dwingen,
        En eens zingen
        't Zege-lied.
      
      
        Is 't dus zwaar te kampen;
        Waarder is de kroon.
        Lijd men bitt're rampen;
        Zoeter is de Loon:
        't En komt daar in waardy
        In 't allerminst niet by.
        't Zal maar duuren
        Weinig uuren
        Dat ik ly.
      
      
        'k Derv' dan moedig daagen
        't Woedend vyands rot.
        'k Wil mijn kruis ook dragen:
        Want mijn hulp is God.
        Ik steun op God, wiens kracht
        In zwakheid word volbragt.
        'k Zal 't beginnen,
        En verwinnen,
        Door zijn macht.
      
      
        Vorst van 't Heir des Heeren,
        Die de kruis-vaan droegt,
        Laat ik van U leeren
        Hoe my 't strijden voegt;
        Op dat ik U gelijk',
        En nooit uw kruis ontwijk':
        'k Smaak den vrede
        Dan eens mede
        In uw Rijk.
      
    
  