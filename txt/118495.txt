
    
      
        O Godt, rijk in barmhertigheit,
        U zy veel lof en dank geseit,
        Dat wy hier, met een hert en geest,
        Soo lieflik zijn by-een geweest.
      
      
        Niet ons, O Heer, niet ons, O Heer;
        Maar uwen Name geeft de eer,
        Om uwer goedertierenheen,
        Om uwer waarheits will' alleen.
      
      
        Gy gaaft ons dees' gelegentheit,
        En t'saam de goe genegentheit,
        Vermits gy voor ons sorge draagt.
        Gy trekt uw volk, wanneer ’t vertraagt.
      
      
        O! dat wy u alleen hier voor
        Nu konden danken na behoor,
        Die ons onweerd’gen soo veel stof
        En reden geeft tot uwen lof!
      
      
        Laat, na de trouwheit uws verbonts,
        ’t Vrywillig offer onses monts,
        Hoe slecht het in sich selve schijn’,
        Door Christus u behaaglik zijn.
      
      
        Maak ons door uw geboden wijs.
        Het zij ons’ aller soetste spijs,
        Dat wy uw wille mogen doen,
        En staag in onse loop-baan spoen.
      
      
        Dat noit de werelt ons verlokk’,
        Om ons ’t ontslaan van Christus jok,
        Dat sacht en licht is, soo ’t ons maar
        Ons’ eigen onwill’ niet verswaar’.
      
      
        Lust andren niet met ons te gaan,
        Die, van ons vreemt, ons hierom smaan
        Wy sullen u doch dienen, Heer,
        En stellen daer in roem en eer.
      
      
        Stiert gy, na ’t richtsnoer van uw Woort,
        Op ’t spoor slechts onse gangen voort,
        Dat niemant, met den meesten hoop,
        In ’t boose, ten verderve, loop’.
      
      
        Uws Geestes soete vreed’ en vreugt,
        ’t Begin der hemelsche geneugt,
        Maak’, dat het sondig werelts soet
        Ons smaak’ als bitt’re gal en roet.
      
      
        Der Heiligen gemeinschap zy
        Al onse lust, die ’t hert verbly’,
        In dees’ verdorven laatste tijt,
        Die Satan met meer toorn bestrijt.
      
      
        Vermits wy met den geest, in u,
        Begonnen hebben, laat ons nu
        Soo dwaas niet wesen, dat wy weer
        Met ’t vleesch voleind’gen, als wel-eer.
      
      
        Laat ons, bevrijt van sonden-last,
        Dus onbeweeglijk zijn en vast,
        En, met een heilig oogemerk,
        Steeds overvloedig in uw werk.
      
      
        Vergeef ons ons’ gebreeklikheit:
        En, als nu dit geselschap scheidt,
        Soo send doch niemant ongesticht
        Of ledigh van uw aangesicht.
      
      
        Laats’ in u bly zijn, meer en meer,
        All die op u betrouwen, Heer;
        Laat s’ eewig juichen, om dat gy
        Hen overdekt, en stelts’ in’t vry.
      
      
        Ia laats’ in u van vreugt al t’saam
        Opspringen, die uw heil’ge Naam
        Beminnen: want den vromen mensch
        Sult gy doch kroonen na sijn wensch.
      
    
  