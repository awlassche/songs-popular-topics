
    
      
        Guot is guot das man vor eren niet in spart.
        guot is guot das mit schanden nie gewnnen wart.
        das is guot das man vil hoe prisit.
        wye guot is guot.
        so is doch mangimme guot niet guot.
        guot is niet guot. da vane schande und laster risit.
        guot is guot des man hait ere inde gotz hulde.
        was sal deme guot der guot niet lait durch sundehafte schulde.
        guot is guot des man hait frummen.
        vil mangeme guot zuo unguode is kummen.
        das han wir dicke wol vernomen.
        guot is guot das hye dem libe is guot. und dort der selin gut bewisit.
      
    
  