
    
      
        Alle scole is gar eyn wint.
        sunder dye schole alleyne da minnen denre inne sint.
        Dye sint so kunstinriche daz man in moys der meysterschefte gyen.
        Die minne lerit mangen man
        dat he nie gehorte noch nie gesach. dat he dat kan
        dat kunt van suoiseen sinnen. as ich die wise meyster horen spyen.
        Die minne lerit vrauwen schone groyzen.
        Die minne lerit mangen spruch vil soyszen.
        Die minne lerit rechte milde.
        Die minne lerit mange dugint.
        Die minne lerit dat die iugint.
        kan ritterlich gebaren under szilde.
      
    
  