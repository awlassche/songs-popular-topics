
    
      
        ô Viertal Loges, die, aan 't Y,
        Verëenigd, als vriendinnen,
        Voor de edele Vrij-Metslaarij
        Verëerers tracht te winnen.
        Reikt mij uw zusterlijke hand;
        Haalt toe den zachten broederband,
        Om hen, die u beminnen.
      
      
        De welbeminde en de eendracht zal
        Mij nimmermeer begeven:
        Liefdadigheid wil overäl
        Met vrede mij omzweven.
        Stemt, Broeders! uw harmoniesch lied:
        Het heilige ‘Vergeet mij niet!’
        Zij door u aangeheven.
      
      
        Verheugd en zingend wandelt gij,
        Op 't hobblig pad der tijden,
        Langs 't paslood der Vrij-Metslaarij
        Ten spijt der ongewijden.
        Och, kenden ze uw verheven lied:
        ‘Vergeet ons niet! Vergeet ons niet!’
        Hoe zouden ze u benijden!
      
      
        Reik, Zusterschaare, reik uw hand
        Aan allen, die, als zoonen
        Van 't zelfde huis, in 't Vaderland
        Der Metslaarije woonen!
        Vergeet het ongekunsteld lied
        Der Kindren van de Weduw niet:
        Gij zoudt haar' invloed hoonen.
      
      
        Maar toon steeds uwen scherpen rand
        Aan die ontaarte kindren,
        Die, schoon verëenigd door mijn' hand,
        Mijn wonderkracht vermindren.
        Onwaardig zingen ze ook het lied
        Der harmonie; doch merken niet,
        Dat zij haar fmelting hindren.
      
    
  