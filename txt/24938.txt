
    
      
        Mir ist ghemeert hertz und moyt
        Van zuesen worden met goeder gonst:
        Das hait getaen min vrouwe goet,
        Die met ire wonnentlicher const
        Can alle truren van mir weren,
        Ende geven vroem und vruden vil.
        Wie zi wil met mir geberen,
        Ich dien ir sicher aen zil.
      
      
        Ich dar se nicht nennen,
        Die hertzelieve vrouwe min,
        Ich vruchte, si mocht kennen
        Som nider, der nu zin.
        Si verlicht als der dach
        In mins hertzin gronde;
        Et wer mer zinne ein doetslach,
        Of ich zi in misdaet vonde.
      
      
        Neyn ich niet, des hoffin ich,
        Si is der doegden wortzel;
        Der hertzlieve gelijchen ich
        Der steden dube tortzyl,
        Die engheinen gaden gheert,
        Wan zi den haren hait verloren.
        Goet gelove mich erneert
        Und behoet vor allen tsoren.
      
      
        Danc have die vil zarte, gute,
        Das men ir lof geeft over al;
        Si can meren min gemuete
        Sicher in mins hertzin dal.
        Al gezelscaf, die ye gewart,
        Ist verbessert zicherlich
        Dorch die troute, werde, zart,
        Werlich das spreken ich.
      
      
        Wie mucht ich ze volprisen,
        Die alre doegden is aen ende;
        Min hertz kan se met vruden spisen.
        Vrou, ich biede min hende,
        Das ir wilt min dienst ontfaen
        Und troesten min elenden lijf.
        Was ir wilt, wil ich bestaen,
        Suese, reyne, zelich wijf!
      
    
  