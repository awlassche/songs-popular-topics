
    
      
        Mijn boel daer al mijn vruecht an steit
        Doet mir onstede al eist mi leit
        Daer up so acht hi cleine
        Riet dat metten winde gheit
        Heift vele met hem ghemeine
        Wat baedt ghezonghen of gheseit
        Trauwe scaemte ende stedicheit
        Ontgaet hem scone ende reine
      
      
        Mijn boel daer al mijn vruecht an steit
        Doet mir onstede al eist mi leit
        Daer up so acht hi cleine
        Wankel herte onstedich pleit
        Hets al verloren aerbeit
        Dat men om di beweine
        Du begheers der trauwen heit
        Maer dune does selve gheine
      
    
  