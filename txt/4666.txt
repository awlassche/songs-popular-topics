
    
      
        NU looft den Heer,
        Mijn ziel hoe langs hoe meer,
        Met al de kracht die in u leeft,
        
          Gebenedijd
        
        Sijn naem tot alder tijd
        Die u zoo licht vergeven heeft
        Een quaed zoo groot
        Daer hy de dood
        Aen ’t kruys voor is ge-storven
        En daer voor doen keeren weer
        Wes in u, van gaef of eer
        De zonden had bedorven.
      
      
        Ghy waert voor heen,
        Voorwaer niet zonder reen
        Vermids de zond, een vyand Goods,
        Een drek, een rot,
        Een schade, schande, spot,
        Een vonk des viers, een kind des doods.
        Van lijf, te ziel,
        Van hoofd, te hiel,
        Gescheurd, geschend, geschonden,
        Uitgetrokken, naekt, en bloot,
        En daer toe van hel, van dood,
        Bedekt met rode wonden.
      
      
        In deze nood,
        Zoo vuil, zoo bloedig rood,
        Zag u de goe Samaritaen:
        En sijnde niet
        Een mensch, die uw’ verdriet
        Kon helpen: was met u belaen.
        Des hy uw’ pijn
        Met zuyv’re wijn
        End’ oly quam te betten.
        Tot dat zijn beleefde min,
        In’t logijs van zijn gezin,
        Van ’t paerd u had doen zetten.
      
      
        Hier ist geweest,
        Dat ghy weer a’em en geest
        Verkregen hebt, door toedoen van
        Den trouwen waerd.
        Dien zulks den milden aerd
        Belast had van den besten man;
        Vermids de munt,
        Aen hem gegundt
        Voor u, van twee Realen;
        Uit een liefde al te teer,
        Daer ghy uw’ gezondheyd weer
        Deur in zoudt kunnen halen.
      
      
        Mids deze prijs,
        Werdt u het Paradijs
        Ontsloten weer uit caritaet.
        Dit is, daer deur
        Ghy weer de hooge keur
        Bekomt van ’t eerste rijk gewaed;
        Met baeg, met ring,
        Met alle ding.
        Zoo datter niet verloren
        Blijft van gracy, blijft van pand,
        U door Godes milde hand
        Genadigt van te voren.
      
      
        Den Heer bemind
        Weer zijn verzoende vrind:
        Iae waerdigt zelfs hem metten naem
        Van eigen kind.
        En zulks gelijkmen vind
        By Paulus, ook van Erfgenaem.
        En zulken eer;
        Dat niemand meer
        Zou will’ of kunnen hopen.
        Dankt dan God en sijt behoed,
        Een zoo ongemeten goed
        Niet wed’rom te verlopen.
      
    
  