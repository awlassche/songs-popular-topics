
    
      
        GEef, Heere geef! Dat ik geen beelden
        Oit in mijn herte draag
        Dan U mijn God, die volle weelde
        Bezit en van U staag
        Af-vloeijen laat op die U minnen
        In alle zuiverheid:
        Want Gy vervuld mijn ziel en zinnen
        Met al-genoegzaamheid.
      
      
        Uw lief en zoet aan-minnig weezen,
        Mijn Kooning en mijn God!
        Laat diep in my gezonken weezen:
        Mijn eenig deel en lot!
        Zoo dat noit creatuur of beelden
        Dees aandagt draagen weg:
        Maar ik mijn liefd' steeds ongedeeld en
        Gantzelijk op U leg.
      
      
        Ach hou noit op uw vuur'ge vonken
        Te strooyen in 't gemoed;
        Waar door ik word in we'er-liefd dronken,
        Om 't goed, dat Gy my doet.
        Een Heemel heb ik op der aarde
        Nu Gy uw gunst my toond,
        En met uw lieve Zoon vol waarde
        Mijn hert en ziel bewoond.
      
      
        O wat is 't een vol-maakte wel-lust
        Uw liefde in 't gemoed
        Te smaaken! Waar door alle quel-lust
        In 't kort verhuizen moet.
        Uw goede gunst en liefde straalen
        Geschooten in mijn hert,
        Doen my mijn 't herte zoo op-haalen
        Dat 't gants vol vreugden werd.
      
      
        Ik heb mijn liefd en trouw geswooren
        Aan U en uwen Zoon;
        Al moet ik daar veel schimps om hooren
        En lijden spot en hoon,
        't Mag al geen quaad, uw heeter minnen
        Gevat in mijn gemoed,
        Die kan het maklijk al verwinnen
        Wat my de Weereld doet.
      
      
        Op 't heil hier booven mag ik hoopen,
        En daar-om hoor ik schier
        Met vreugden 't deugden-pad te loopen
        Al was het door een vyer:
        Iaa al moest ik 'er in verbranden,
        Verbranden aan een staak,
        Nog moest ik doen mijn offerhanden
        Met lust en met vermaak.
      
    
  