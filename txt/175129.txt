
    
      
        Wat zijt gij vroeg al in de weÃªr,
        Wat vliegt gij juichend af en aan!
        Hoe vroeg of ik ook op moog' staan,
        Gij, leeuwrik! wint het ieder keer!
        Wat jaagt zoo gaauw u 't leger uit,
        En wat beduidt uw blij geluid?
      
      
        - Wel, kind! als in de heldre lucht
        Het ochtendlicht zijn stralen giet,
        Dan houdt mijn bed mij langer niet
        En 'k stijg omhoog met snelle vlugt;
        En, zwevend naar des hemels boog,
        Rijst ook mijn lied tot God omhoog.
      
      
        Geloof me, ik weet het, lieve kind!
        Hem gaat het daaglijks zeker goed,
        Die 't eerst het morgenlicht begroet
        En met Gods lof den dag begint...
        Al blijft dat lied ook laag bij de aard',
        Gods Englen dragen 't Hemelwaart. -
      
    
  