
    
      
        Wanneer de min een jeugdig paar
        Geleid heeft naar het echtaltaar,
        Om zamen daar te trouwen,
        Dan volgt doorgaans een gul onthaal
        Van vrienden op een deftig maal:
        Dit noemt men bruiloft houên.
      
      
        Dit is een loffelijk gebruik
        Bij 't treden in de huwlijksfuik:
        Men zou slechts daarom trouwen;
        Maar heeft men 't eeten in zijn lijf,
        En zit men als een stok zo stijf,
        Dan is 't geen bruiloft houên.
      
      
        Het is om te eten niet alleen
        Dat vriend en maagschap komt bijeen
        Als jonge lieden trouwen;
        Neen, niet genoeg is 't dat men schranst,
        Er dient gezongen en gedanst:
        Dat is eerst bruiloft houên.
      
      
        Men zing' dus lustig in het rond',
        En ligt' de beenen van den grond,
        Wanneer 'er lieden trouwen:
        Hij heeft, die, onder dit gewoel,
        Stilzitten blijft op zijnen stoel,
        Het poodje of is verkouwen.
      
      
        Wel, Bruidegom! al zegt gij niets,
        Wij weten, 't is ook uw advies:
        Het zingen voegt bij 't trouwen.
        Wij weten, gij verlangt naar bed,
        Dan hebt gij zaam een grooter pret
        Dan wij, die bruiloft houên.
      
      
        't Staat zeker ook de Bruid wel aan
        Dat ze ons verheugd ten reij' zien gaan
        Bij 't vieren van haar trouwen;
        Doch 't wordt misschien een weinig laat
        Voor die graag vroeg naar bed toe gaat:
        Dat komt van 't bruilost houên.
      
      
        Maar, vrienden! inderdaad, ik vrees
        Wij zingen onze keelen heesch,
        En dat zou ons berouwen:
        Men breng' de glazen aan den mond,
        En drink' ze leêg tot op den grond:
        Dat hoort bij 't bruiloft houên.
      
      
        Uw welzijn, Bruidegom en Bruid!
        Ons liedje is met ons glaasjen uit;
        Vivat uw beider trouwe!
        Ligt dat we ook nog, als deze keer,
        Na vijs-en-twintig jaren weêr
        Hier zilvren bruiloft houên.
      
    
  