
    
      
        Joncfrouwe edel, goedertieren,
        Welgeraket van manieren,
        Als ghi ghebiedt, so sal ic vieren
        Tfernoy, daer ic ben inne.
        Dat ic dus moete quelen,
        Dat doet mire liefste minne.
        In cans mi niet ghehelen,
        Ghewaerlike ic ontsinne.
      
      
        U eigen wil ic wesen;
        Wet vorwaer, in cans genesen,
        Het ensi alsoe, dat ic in desen
        Troest moghe an u ghewinnen.
        Dat ic dus moete quelen,
        Dat doet mire liefste minne.
        In cans mi niet ghehelen,
        Ghewaerlike ic ontsinne.
      
    
  