
    
      
        Wanneer de Metslaar, Schoon Geslacht!
        Zijn' arbeid heeft ten eind gebragt,
        Legt hij den truffel neder:
        Maar hoort hij 't seinschot, u gewijd,
        ô Dan herneemt zijn hand, met vlijt,
        Denzelfden truffel weder.
      
      
        Met kracht bidt u de jongling aan.
        De grijsäart ziet zich die ontstaan.
        Dit slaat zijn' moed ter neder:
        Maar hij herdenkt met welke magt
        Hij u, welëer, zijne offers bragt -
        En dit verheugt hem weder.
      
      
        ô Gij, die onze ziel gebiedt!
        Hoort hier des Metslaars wenschen niet -
        Dit slaat zijn vreugd ter neder:
        Dan 't uur genaakt dat hij, met moed,
        De blussching zien zal van zijn' gloed...
        Dat uur, die gloed zij teder!
      
    
  