
    
      
        O Een in Drie, en Drie in Een,
        Die 't al begrijpt, zelf onbegrepen:
        Het schranderst Brein hoe scherp geslepen,
        Verstompt door zo veel wonderheên.
      
      
        Wijl g'in een ontoegang'lijk Ligt,
        Verr' boven wolk- en sterren-transsen,
        Uw zetel vest, wiens flonker-glanssen
        Doen scheem'ren 't stervelijk gezigt.
      
      
        't Geloov, op Woord en Geest gebouwt,
        Dat zweeft op Cherubine vlerken
        Tot boven d'ondermaansche zwerken
        Daar, waar 't de Drie Getuigen schouwt.
      
      
        Dus ploft die trotze steilt' ter neêr
        Die 't licht van 't kruis-geloov verduistert;
        Gewaande Reden kniel' gekluistert,
        En zwicht' voor d'Euangeli-leer.
      
      
        Hier is 't groot Heil-geheim gegrond
        't Geen 't eeuwig Raad-slot ging beraamen:
        Hier 's Rechter, Borg en Trooster, t'zamen
        d'Onwrikb're zuil van 't Zoen-verbond.
      
      
        Ga nu, ô schendig ketter-rot,
        Uw afgronds laster-muil op spalken
        Om d'eeuw'ge Waarheid te bezwalken,
        En loochen den Drie-Eenen God.
      
      
        Mijn ziel dringt door uw heldamp heen:
        En kan uit Hemel-wijsheid leeren
        God Vader, Zoon en Geest dus eeren
        Als Een in Drie, en Drie in Een.
      
    
  