
    
      
        Ich han durch varen wide lant. und sugte doch inder kunde.
        of ich der szonin ir gelige erin vinden kunde
        Diese mere ich kunde.
        wer reyner hoer eren gert.
        wat of wir dye wnderliche mere furbas burgin.
        Ich han gesuocht in dorfin in stieden und up burgin.
        ich be darf niet burgin
        sint mich die wareyt selver wert.
        dat so szonis niet in liept. da von darph ich niet furbas varin
        het ich sanim van deme varn
        den wrfe ich dar den szeydin
        das si in verslundin e min dyenst van ir solde szeidin.
        Ich hain der szoner wil gedyent mit suerten bar der szeiden.
        durch si wolde ich szeiden.
        spene al die wile min levin wert.
      
      
        Ich bin wnt gevangen in geslozsin mit wil ringin
        dye minne dreit die slussille. des mois ich in sorgen ringin.
        si in wil niet ringin
        mir alle mine sende leit.
        si verszeide mir mine bant e ber mit siner clingin.
        ich horte der vogeline sanc so soysse nie erclingen
        up bergen inde in clingen
        die mir benemen mine leyt.
        minne unt dye  vil minnecliche muoste machin mich gemeyt.
        suoisser groys der mich ie meyt.
        unt kunde ich den verdingin.
        so wide ich hoys gemoutes sin. in vreuden zallin dingin.
        Nu is mir ir wipiliche truwe vor besloissen sam edingin
        ich han gar mine dingin
        an dich wil selich wip geleyt.
      
    
  