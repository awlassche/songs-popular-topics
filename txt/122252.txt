
    
      
        De naam van 't puik der braven,
        Leeft in ons hart en lied.
        Triumf! wij zijn bataven:
        Bataven wijken niet.
        Zie, Belg, dien vaan dáár wapperen!
        Kom. trap ze neêr in 't slijk!
        En ken dan onze dapp'ren
        Zóó koen als Jan van Speyk!
      
      
        Vereeuwigd is uw schande,
        Vereeuwigd onze faam,
        Te water en te lande
        Klink' de onvergeetbre naam,
        Dat hij in de ooren donder'
        Van 't volk, in logens rijk:
        En, zich ter straf bewonder'
        Zijn vijand, Jan van Speyk!
      
      
        Hij had in jonglings jaren
        Onwrikbre mannenkracht,
        Wien 't hart was ingevaren
        Van 't heilig voorgeslacht.
        Ja, hij was Bat! o Broeders,
        Geeft van uwe afkomst blijkt,
        Als vorst en landbehoeders,
        Als ridder Jan van Speyk!
      
      
        Die heldendood vol glorie
        Doet onzer zaak meer goed
        Dan de edelste victorie,
        Behaald op veld of vloed.
        Noemt zulk een' held, o Belgen,
        Uw moed en trouw ten blijk!
        Belastert Bato's telgen!
        Belastert Jan van Speyk!
      
      
        Hij toont, dat we onze vad'ren
        Nog waard zijn, even groot,
        Dat Hollandsch bloed door de ad'ren
        Hem onverbasterd vlood.
        Dien naam zal elk bewaren
        Tot den adem hem ontwijkt:
        Rust zacht in 't hart der baren,
        O groote Jan van Speyk!
      
      
        Blijf eeuwig vlek'loos zwieren
        Gewijde oranje-vaan!
        Nooit rijzen vloekbanieren,
        Waar gij eens hebt gestaan.
        Bij de asch van Hollandsch vad'ren
        Zweert elk in Hollandsch rijk,
        Dat hij u, trots verraad'ren,
        Beschermt als Jan van Speyk!
      
      
        In 't ons verrukkend jammer,
        Dat roem en fierheid baart,
        Blinkt schittrend de Amsterdammer,
        De prachtigste eerzuil waard.
        Bij God! wij zweren allen,
        Ten steun van willem's rijk,
        Is 't nood, met eer te vallen
        Als Claassens en van Speyk!
      
    
  