
    
      
        HA! t'sa! aan 't smullen
        Is je maagje graag,
        Voor van daag,
        Neem 't niet kwalyk 't is een vraag.
        Want hier staat een disch vol knap,
        Lust je drinken, roep maar: tap!
        t Is hier trant,
        Net als in lui lekkerland.
      
      
        Dat is een haasje!
        Naar de kunst gebraen,
        't Lagt ons aan,
        Om 'er vlot op los te gaan.
        Hier staan Eentjes met haar jeu.
        'k Vret me dikker, als een keu
        Of een ton,
        'k Wou maar dat men vast begon
      
      
        Hier hebje duifjes!
        Kipjes mals en vet,
        Wat al vret?
        Wagt je wat daar komt nog bet.
        't Is bylo een kermis gans,
        Wie ziet tot dat beestje kans?
        Don Martyn,
        Zal dat net zyn portie zyn.
      
      
        Dat is een vreetbast!
        Ziet eens hoe hy schokt,
        Hoe Hy slokt,
        Maar 't word tyd dat men eens klokt,
        Ider vat zyn glaasje op,
        Met het klaare fransse sop.
        Tink! Tink! Tink!
        Dat, me vrinden! smaakt me flink.
      
      
        Nu wat gepenselt,
        Lust 'er imand kip,
        Of een snip.
        Of zyn al die beestjes rip?
        't Goedje, dunkt me, zet zyn spat,
        Of het nog zyn vleugels had,
        En 't verzwind,
        Dat men pas de beentjes vind.
      
      
        Let eens op Driesje!
        't Gaat hem naar zyn zin,
        Want zyn kin
        Glimt als nieu geslagen tin.
        Maar hy kykt zoo styf naar 't glas,
        Of 'er nieuwe droogte was,
        In zyn keel,
        Dog dat beurt de borst wat veel.
      
      
        Wilt dan eens schenken
        Styntje repje wat,
        Geef ons nat,
        Want daar is nog meer in 't vat.
        Lustig, haast je, schenk ons wyn;
        't Zal tot slot der maaltyd zyn.
        Ik gae voort,
        Wyl een pypje my bekoort.
      
      
        Dat is 'er binnen!
        Weest nu saam gegroet,
        Mal en vroed,
        Met het ligten van myn hoed;
        Ik gae zitten met vermaak,
        Met een pypje in myn kaak,
        Want ik ben,
        Dat ik pas meer gaepen ken.
      
    
  