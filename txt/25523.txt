
    
      
        In freüden byn ich gantz geletz, die wyle
        ich vmmer scheyden moyß, Jch en weyß
        doch neyt dat mich ergetz, dan dat ich byn
        yn lyden groyß, dat ich zo freüden hayn
        erwelt dat moyß ich myden und fayr
        dair hyn, zo ellend werde ich gantz
        geselt, so lange bys ich dich weder
        
          siehen
        
      
      
        O werder vrunt nw halt yn hoide,
        dat ich dem kleffer nyet en werde,
        ich frucht hy wende myrs nyet zo goide,
        dat hane hane weder moit noch syn
        got weyß dat ich geynen wandell beger,
        mach ich dem kleffer verholen syn
        jn rechter doicht nae dyner beghert,
        so bys dü doch geweldich myner
      
      
        Wyls doch myt trüwen herden vort,
        lais felden sien, nyet schrecke dich
        du byst myn aller hoichster ort
        wan dw myt truwen meynes mich
        so iß dyr als myr yn aller swere,
        durch wont myn hertz myt scheydenspyn,
        gedenck wie gerne ich by dyr were
        so en mach ich leyder nyet gesyn
      
    
  