
    
      
        'k Heb hier fraaije bloemen,
        Waar op Natuur kan roemen;
        'k Heb Mirthe voor 't verliefd gemoed
        En Roosjes voor die zachtheid voed,
        Het Tullepje voor de Saletten,
        Voor 't Herdertje Korenbouquetten,
        Getrouwde schenk ik de Akely,
        De Slaapbolbloem de Jalouzy.
      
      
        'k Zogt uit Flora's dozen,
        Voor Gekken Tydelozen,
        De Krokus voor die trouw bemind,
        Voor Nedrigheid den Hya√ßint,
        Den Hoogmoed geef ik Narsissen,
        Den Wargeest schenk ik de Klissen,
        Het Naaktemannetje de Jeugd,
        De Lely aan de Deugd.
      
      
        'k Zal met Duizendschonen
        Die vlug van Geest zyn kronen,
        De Helden geef ik Lauwerier,
        De Oprechte schenk ik de Anjelier,
        De Zonnebloem geef ik de Wyzen,
        En de Annemoon den Gryzen,
        Jonquielje en Jassemyn,
        Zal voor de Schoonheid zyn.
      
    
  