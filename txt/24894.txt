
    
      
        Neemt das vor goet
        Lief beilde zoet
        Das ich dir gheve
        Sin hertze ende moet
        In dijn behoet
        De wile ic leve
      
      
        In dijn bedwanc
        Mine rouc wiens danc
        So moetic bliven
        Mijn leven lanc
        Mijn hoochste aenvanc
        Vor alle wiven
      
      
        Een troostelic meein
        Van dir allein
        Maect mi verhueghet
        Dinc anders ghein
        No groot no clein
        Mich els ghenueghet
      
      
        Troutvrauwe mijn
        Doet mir anscijn
        Din gonst met trauwen
        Vor alle pijn
        Es medicijn
        Dijn lieflijc scauwen
      
      
        El gheen ghedacht
        No dach no nacht
        Dan di alleine
        Met ganser macht
        Mijn liden zacht
        Troutzaerte reine
      
    
  