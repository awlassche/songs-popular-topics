
    
      
        IN liden in striden
        Ende in menich swaer verdriet
        Heeft mi die heere ghelaten
        Mijn sinnen willen mi ontsaten
        Ick en cans ghedraghen niet
      
      
        Ick dooghe in mijnder herten
        Alsoe ouer grooten pine
        Het cost mi alle mijn crachten
        Ick en cans mi niet ghewachten
        Voer dat ick ontbonden ben.
      
      
        Waer om willen wij trueren
        Het moet doch al ghelden sijn.
        Maer als den tijt sal comen
        Dat ons alle dinc sal vromen
        Dan salt veel anders fijn.
      
      
        So wie getroost wil wesen
        Ghetroost in deser corter tijt
        Den troost van deser eerden
        En is van gheender weerden
        Hi is weynich diemen vint
      
      
        Alle dinc coemt tot een ende
        Sonder die alder liefste mijn
        Hi sal oock altoos bliuen.
        Men can dat niet besriuen
        Wat duecht dat hi werct in mi.
      
      
        God gheuen van sinen goede
        Dat moet gheschien in mi
        So wordet mi al vergouden
        Meer dan ick wercken soude.
        Het onbecliuen vinde ick in mi.
      
    
  