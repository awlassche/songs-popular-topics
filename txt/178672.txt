
    
      
        GOdt sta nu op met Majesteit,
        Dan zal hy in rechtvaardigheit
        Zyn vyandts magt verstrooien:
        Zyn haters zullen voor het licht
        Verstuiven van Godts aangezicht,
        Wanneer hyze uit komt rooien.
        Gy zult ze dryven als de rook
        Verdreven wordt; zy zullen ook
        Als wasch voor 't vier verteeren.
        De goddelooze zal vergaan
        In zynen weg, en niet bestaan
        Voor 't aangezicht des Heeren.
      
      
        Maar 't vroom geslachte zal, verblydt,
        Van vreugde opspringen, hun ten spyt
        Die u rontom bestryden:
        Het zal voor 's Heeren aangezicht
        Verschynen in het zalig licht,
        En zynen naam belyden.
        Zingt Gode, psalmzingt zynen naam,
        En hoogt voor hem den weg bequaam,
        Die in de vlakke velden
        Snel heene rydt; verheft zyne eer,
        Omdat zyn naam is Opperheer,
        En wilt zyn grootheit melden.
      
      
        Springt voor zyn aanschyn op, verheugt
        Van harte, en juicht in volle vreugdt,
        Hy is der weezen Vader;
        Een rechter, die de weduwvrou
        Beschermen zal met zyne trou,
        Haar Godt, en levensader;
        In 't huis van zyne heiligheit.
        Een Godt die 't eenzaam hart bereidt
        Een huisgezin: de boeien
        Van zyn gevangenen verbreekt,
        Daar hy d'afvalligen versteekt
        In 't dorre, zonder bloeien.
      
      
        O Godt, toen gy voor 't aangezicht
        Toogt van uw volk, in 't vierig licht
        Bedekt, tot zyne hoede:
        Toen gy daar heene tradt als Heer,
        In Sinaas woesteny, vol eer,
        Scheen 't aardryk als in woede;
        Het daverde, de hemel droop,
        Voor 's Heeren aanschyn, in zyn' loop,
        Zelf Sinaï, verheven
        Ten wolken, beefde op zynen grondt,
        Voor Isrels Godt, wanneer 't verbondt
        Werdt van den top gegeeven.
      
      
        Gy stortte, ô Godt, den regen neêr,
        En sterkte uwe erfnis, tot uwe eer,
        Gansch mat en buiten krachten.
        Toen woonde uw dierenhoop daar in,
        Dien gy bereidde voor 't gezin
        Van hen die gansch versmachtten,
        Behoeftig en in diepe elendt.
        De Heer heeft zich tot ons gewendt,
        En gaf van 't heil te spreeken:
        Men zag een groote heireschaar,
        Die 't goede meldde in 't openbaar,
        Het heil uw volk gebleken.
      
      
        De Koningen, van groote magt,
        Der legerschaaren, hoog geacht,
        Zyn haastig wechgevloden:
        Zy vloden wech met groot gedruis,
        Terwyl de zorgsters van het huis,
        Gelyk het was geboden,
        Den roof uitdeelden van de schaar
        Des vyandts. al laagt gy heel naar
        Besloten tusschen steenen
        Der haarden, door het vier verdooft
        In uwen glans, en zwart om 't hoofdt,
        Als van geen licht bescheenen:
      
      
        Zultge echter worden als een duif,
        Met goude veedren, wit van kuif,
        En als met zilvre vleuglen,
        Die schitteren in 't zonnelicht,
        Versiert, voor 's vyandts aangezicht,
        Om zynen trots te teuglen.
        Wanneer d'Almagtige, de Godt
        Van Israël, des vyandts rot
        En Koningen verstrooide;
        Werdt zy, verrezen uit het puin
        En stof, sneeuwit als Tzalmons kruin:
        Daar 's vyandts magt verschooide.
      
      
        De berg van Bazan is 't gebergt'
        Dat met zyn kruin de wolken tergt,
        Godts berg, ter lucht gerezen,
        Vol bulten, op- en nederwaart
        Gekronkelt, vruchtbaar in zyn' aart;
        Een landtstreek hoog geprezen.
        Waarom springt gy, ô bergen ! op,
        Gebult gebergte ? want den top
        Heeft Godt zelf uitgekoren
        Van dit gebergte, daar hy woont,
        En eeuwiglyk zyn' glans vertoont;
        Ja 't eeuwig heil laat hooren.
      
      
        Godts wagens zyn tien duizentmaal
        Tien duizenden, vol hemelpraal,
        En milioenen schaaren
        Van Engelsdommen, steedts bereidt;
        Een Sinaï in heiligheit,
        Daar hy zich quam verklaaren.
        Gy zyt, bestuuwt met hemelglans,
        Gevaaren naar den hoogsten trans,
        En hebt, in 't zegepraalen,
        Den kerker in triomf gevoert,
        Waardoor de helsche magt, beroert,
        Het hoofdt most onderhaalen.
      
      
        Gy hebt, naar uw miltdadigheit,
        Veel gaven voor uw volk bereidt;
        Ja hun die u niet hoorden,
        Opdat ze by u woonden, Heer.
        Gelooft zy Godt, die, t'zyner eer,
        Ons geeft, tot volle boorden,
        Zyn zegenstroomen, dag by dag.
        Wy eeren hem met diep ontzag,
        Als Godt van heil en leven,
        Een Godt van volle zaligheit,
        Den Heer die in den doodt ons leidt,
        Om ons zyn heil te geeven.
      
      
        Gewis zal Godt den kop verslaan,
        Van zynen vyandt, opgestaan
        Ter wraake, en dien verbreeken:
        Den haairtop, daar elks hart voor beeft,
        Die in zyn woede en schulden leeft,
        Zal 's Heeren handt doorsteeken.
        De Heer, die ons zyn gunst bereidt,
        Heeft ons dit troostwoordt toegezeit;
        Ik zal u wederbrengen
        Uit Bazan, en den diepen kolk
        Der zee, en, als myn erve en volk,
        Voor u geen leet gehengen.
      
      
        Opdatge in zege zet den voet
        Op 's vyandts nek, en in zyn bloet
        De tongen zelfs moogt steeken
        Van uwe honden, tot zyn smaadt,
        Alsge over zynen hoon en haat
        U moediglyk zult wreeken.
        O Godt, toen werdt gezien uw gang,
        Godts gangen, onder 't feestgezang;
        Myns Konings, in de reien
        In optocht naar het heiligdom,
        Met groot gejuich en heilgebrom,
        Van fluiten en schalmeien.
      
      
        De zangers trokken voor den rei,
        De speelliên achter, tusschen bei
        De trommelende maagden.
        Looft Godt in zyn gemeenten, al
        Die Isrels zaat zyt, groot van tal,
        Wiens Vaders Godt behaagden.
        Daar is de kleene Benjamin,
        Die over hen heeft in 't begin
        Geheerscht; met Judaas Vorsten,
        En hun vergadering; ook die,
        Van Zebalon en Naphtali,
        Die hunnen staat steedts torsten.
      
      
        Uw Godt heeft uwe sterkte en kracht
        Geboden, en aan u gedacht;
        Sterk, Heer, ons uit den hoogen !
        O Godt, 't geenge aan ons hebt gewrocht,
        Wanneerge ons in uw gunst bezocht,
        Sterk dat door uw vermogen.
        Uit uwen tempel, die gesticht
        Wordt in Jerusalem, zal 't licht
        Den volkeren bestraalen:
        Dat u de koningen geschenk
        Toebrengen, op uw woordt en wenk
        Gereedt, in zegepraalen.
      
      
        Sla 't wilt gedierte van het riet,
        En scheldt het in zyn hoog gebiedt,
        Met alle wreede stieren,
        En kalvers van de volken, die,
        Opdat al d'aarde hen ontzie,
        Godt noch zyn wetten vieren:
        Ook dien, die onderworpen is
        Met stukken zilvers. Godt heeft wis
        Verstrooit de krygsgezinden.
        Egipten zendt gezanten heen,
        Gansch Moorenlandt is op de been,
        Om 's Heeren heil te vinden.
      
      
        Gy Koningkryken, van 't gebiedt
        Der aarde, zingt een zegeliedt,
        Zingt Gode vreugdepsalmen;
        Den Heer, die in den hemel rydt
        Der hemelen, van ouden tyt:
        Pryst hem met zegegalmen.
        Ziet, hy zendt zyne stemme omlaag,
        Zyn donderstem, by onweêrsvlaag.
        Geeft Gode sterkte en eere.
        Zyn hoogheit schut en dekt zyn volk,
        Zyn sterkte is boven lucht en wolk,
        Daar hy verschynt als Heere.
      
    
  