
    
      
        Nature haet in mich so ghewracht
        Das ich met steiden bem bedacht
        Tsoe dinen dienst troutzaerte reine
        Wes icht beweine
        Lijf ende goet met ganser macht
        Es dijn alleine
        Vor di ne gheine
        
          Sekerlijch
        
        Das hueghet mijch
        Up minen heit vrauwe duechden rijch
        Ghelooft das ich
        met truwen meine
        Venus danc hebbe dijn zuetse cracht
        Mijn hertze aenstu daer tzoe ghebracht
        Das ich ne creech so lief nye eyne
        Als di alleine
      
      
        Nature haet in mi so ghewracht
        Das ich met steiden bem bedach
        Tzoe dinen dienste troutzaerte reine
        Wes icht beweine
        Al mijn ghedinken dach ende nacht
        Dats al om dir so wie mijns acht
        Saltuus verghessen souvereine
        Das huecht mi cleine
        Troutliefste vrauwe mijn liden zacht
        Rechts gonst ghemeine
        Gheen troost mich leine
        Das gan ich dijch
        Wes vruechden rijch
        Dijn stridicheit ghelievet mijch
        Des dankich dich
        lief zuese reine
      
    
  