
    
      
        Flus was de lucht zo zwaar en naar,
        Als of'er schier geen Zon en waar;
        Maar nu 't Gordyn wat is verschooven,
        Nu blikt het weder door van boven.
      
      
        么 Eeuwigheid! 么 klaare lucht!
        Daar 't uitgestrekt gemoed na zucht;
        Wat zyt gy veelmaal overtoogen,
        Met wolken voor des herten oogen.
      
      
        Maar evenwel, hoe 't ook mag gaan,
        Uw' Zonneschyntje blikt ons aan;
        Of nu, of dan, en sterkt het hoopen,
        Om onze loopbaan voort te loopen.
      
      
        Daarom, 么 Wolk, van vlees en bloed,
        Al overdekt gy ons gemoed;
        De Zon van Gods genaad'ge oogen,
        Is daarom niet van hier getoogen.
      
      
        De donk're nevel der natuur,
        Maakt tussen hem, en ons een muur;
        Doch wyl wy zyn nabyheid weeten,
        Blyft ons gemoed met hoop bezeten.
      
      
        Zo kleeden wy ons in geduld,
        Tot eens het uurtjen is vervuld;
        Dat wy gelukkig mogen komen,
        Daar 't deksel gants zy wech genomen.
      
      
        么 Jezus, eeuwig God'lyk licht,
        Als gy ons schynd in 't aangezicht;
        Daar alle hinder is verschooven,
        Dan zullen wy u eeuwig looven.
      
    
  