
    
      
        Ic badt der liefster vrouwen mijn
        God gheve dat mir becliven moet
        Of anders sal verlanghens pijn
        Verdwinen al mijns hertzen bloet
        No vruecht no heil no scat no goet
        En mach mi helpen niet een blat
        Doet si mi niet dat ic huer bat
        Ghebloiet staet een gardelijn
        So vaste nye ghein in mi en stoet
        God groetu joncfrauwe edel fijn
        Dat rijs haenstu in dijn behoet
      
      
        Sal dan mijn gaert ghedurich sijn
        Blijft mi ghestalt toot heilde zoet
        Want ich wil emmer bliven dijn
        Dat saltu zeker werden vroet
        No vruecht no heil no scat no goet
        Ne mach mi helpen niet een blat
        Doet si mi niet dat ic haer bad
        Ic badt der liefster vrouwen mijn
        God gheve dat mir becliven moet
        Of anders sal verlanghens pijn
        Verdwinen al mijns hertzen bloet
      
    
  