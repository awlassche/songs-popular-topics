
    
      
        Hoe heerlijk, met wat grootsche pracht,
        Zie 'k thands de Zon verrijzen! -
        En berg, en dal, en weide lacht,
        En wil, om strijd, U prijzen,
        ô Vader! - En mijn staem'lend Lied,
        Mijn Morgen-offer klinkt nog niet? -
        Ja; Hoorder der gebeden!
        'k Zal juichend tot U treden. -
      
      
        Waerheen het turend oog zich wendt,
        Bij de eerste Zonnestralen,
        't Heeläl maekt ons Uw Macht bekend,
        't Wil ons Uw Trouw verhalen:
        Het schildert ons Uw Majesteit,
        't Verheft Uw Goedertierenheid,
        Daer kruiden, planten, bloemen,
        ô God! Uw Grootheid roemen. -
      
      
        Hoe schoon, hoe ongekunsteld schoon,
        Rolt, langs de lustwaranden,
        Des Landmans dankb're morgentoon! -
        Hij biedt U de offerhanden
        Van rund en lam, en melk en graen,
        Met vrolijk vergenoegen aen;
        Daer hij, met frissche leden,
        Weer uit zijn stulp mag treden.
      
      
        Hoe voelt ons hart, en 't luist'rend oor,
        Zich door het feestlied strelen,
        Van 't onnavolgbaer zingend choor,
        Der schelle filomelen! -
        Hoe blij, hoe hupp'lend springt het vee! -
        Hoe zacht, hoe statig ruischt de zee! -
        Het schubbig vischje sparteld: -
        En alles, alles darteld. -
      
      
        U zij dan ook ons Lied gewijd,
        In dezen Lentemorgen,
        ô Gij, die aller Schepper zijt,
        En Vaderlijk blijft zorgen. -
        Met heel de Schepping blij te moê,
        Juicht U vooräl het menschdom toe,
        Bijzonder begenadigd,
        Voor alles beweldadigd.
      
      
        Ja, Vader, Zoon, en Heil'ge Geest!
        De mensch, zo hoog verheven
        In 't Schepping-rijk, moet, op dit feest,
        't Verhevenste offer geven. -
        Wij knielen dan, ô Hemelheer!
        Aen 't hoofd der Schepping juichend neêr: -
        't Heelal verëend zich samen: -
        't Zingt: Vader! - Amen! - Amen! -
      
    
  