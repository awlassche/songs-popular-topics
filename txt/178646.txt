
    
      
        ALs een hert schreeuwt naar de stroomen;
        Schreeuwt myn ziel tot u, ô Godt;
        Dorstende om by Godt te koomen
        Als haar heil en levenslot;
        Naar den Godt die eeuwig leeft,
        Die haar 't goedt en leven geeft.
        Wanneer zal ik toch verschynen
        Voor den Heere, en 't leet verdwynen?
      
      
        Myne traanen zyn myn spyze,
        Die my voeden dag en nacht;
        Als zy zeggen, naar hun wyze,
        Waar is Godt, dien gy verwacht?
        Ik gedenk 'er aan, en giet
        Myne ziele uit met verdriet;
        Omdat ik plag heen te treeden
        Naar Godts tempel met gebeden.
      
      
        'k Ging naar 't feest op met de schaaren,
        En een stem van vreugdgezang.
        Wat buigt gy u met bezwaaren
        Neder, ô myn ziel, zoo bang,
        Zoo onrustig? hoop op Godt,
        Want ik zal hem in 't genot
        Van zyn heil, gedaalt van boven,
        en zyn aanschyn, noch eens looven.
      
      
        Myne ziele buigt zich neder,
        O myn Godt, en is beroert.
        Dies gedenke ik aan u weder
        Uit het landt, (daar ik gevoert
        Ben als balling) der Jordaan,
        En van Hermon; 'k roepe u aan
        Uit het klein gebergte, ô Heere;
        Geef dat ik eens wederkeere.
      
      
        D'afgrondt roept met wederklanken
        Tot den afgrondt, by 't gebruis
        Uwer baren, die als spranken
        Viers opstygen met gedruis.
        Al uw zwaare golven gaan
        Over my; ik denk 'er aan,
        Gansch verschrikt: uw watergooten
        Zyn my over 't hoofdt gevloten.
      
      
        Maar de Heer zal zynen zegen,
        En zyn goedertierenheit
        's Daags ontsluiten, als een regen
        Die zich over 't landt verspreidt.
        's Nachts zal ik een vreugdeliedt
        Zingen, als hy heil gebiedt.
        'k Zal my in 't gebedt begeeven
        Tot den Ooirsprong van myn leven.
      
      
        'k Zal tot Godt, myn rotssteen, spreeken;
        Hoe komt dat gy my vergeet?
        Waarom draage ik, door het steeken
        Van den vyandt, rouwe en leet?
        'k Wordt gehoont en onderdrukt;
        'k Ga in 't zwart naar d'aard' gebukt,
        Als zy my gedurig vraagen;
        Waar is Godt, uw welbehagen?
      
      
        O, myn ziel, wat buigtge u neder,
        En wat zyt gy ongerust?
        Hoop op Godt; gy zult hem weder
        Looven als uw levenslust.
        Want hy straalt op my zyn licht,
        En verlost myn aangezicht
        Menigvuldig; naar zyn waarheit,
        Als myn Godt, in dootsche naarheit.
      
    
  