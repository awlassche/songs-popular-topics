
    
      
        Omoedich simpel goedertiere
        Minlic wesende in alre maniere
        Es die over scone figure
        Reynicheit es in elcker ure
        Ghefondeert in haren persoon
        Recht eist dat cranc es mijn loon
        Ic ne dars haer niet ghewaghen
        Eewich willict helende draghen
        Tote mi de doot mijn leven verbiet
        Hets recht in bem haers werdich niet
      
      
        Ghenougeliker dan ic visiere
        Es soe daer ic mi up verfiere
        Felheit was nie in hare nature
        Trouwe es in haer herte pure
        Minlic edel zoete ende scoon
        In rechter dueghet sonder hoon
        Doch wil ic haer mijn liden claghen
        An haer so maghic troost bejaghen
        Neemt so mijns ware als so mi ziet
        Confoort wert mi daer of ghesciet
      
    
  