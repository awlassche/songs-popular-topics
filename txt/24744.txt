
    
      
        Een wijflic wijf vul reinicheden
        Heift die hertze mijn dor sneden
        Int up sien harer zoeter figure
        Dat mi dor gaen heift al die leden
        Des ic moet leven in onvreden
        Om hare minne die ic pure
        Draghen wille in elker ure
        Wat holpt al haddic haer ghebeden
        Sone acht up mi in gheenre steden
        Want jeghen mi es soe te sture
        Dies es mi hope ende troost ontgleden
      
      
        Uut alre vruecht bem ic ghetreden
        Want mijn hertze heift mi onstreden
        Ene die zoetste creature
        In wil an niemen el besteden
        Want edelic zijn al haer zeden
        Wie vonde een wijf van beter nature
        Al ghinge een man de werelt dure
        Een wijflic wijf vul reinicheden
        Heift die hertze mijn dor sneden
        Int up sien harer zoeter figure
        Dat mi dor gaen heift al die leden
      
    
  