
    
      
        Die spiegel der genaden sijt.
        Helpt ons noch na deser tijt.
        Daer die bliscap niet en yndt.
      
      
        Die vroude en nemt daer geen inde
        Daer en es siecheit noch allinde.
        In die hemelsche suete stat.
      
      
        Sonder mate es daer iolijt.
        Eewelijc duerende sonder tijt.
        Die coninc hout daer altoes hof.
      
      
        Sonder sorge machmen daer houen.
        Die mechtich coninc van hierbouen
        Hi betaelt altoes gelach.
      
      
        Sijn open herte edel en fijn.
        Dat scinct daer den coelen wijn.
        Die daer altoes ouervloeyt.
      
      
        Een leuende fonteyne daer altoes groyt
        Met v aderen si ouervloeyt.
        Daer leet die scat des hemels in.
      
      
        Dat steruen es daer al verdreuen
        Men can daer niet dan blidelic leuen.
        Inden sconen bloyenden mey.
      
      
        Hitte noch coude noch geen verdriet
        En heeft die lieue geselscap niet.
        Si sijn in vroudich sonne scijn.
      
      
        Ic ben daer ballinc dats my te sware.
        In die suete hemelsche scare.
        Daer ic kint der genaden soude sijn.
      
      
        Die heere heeft ons daer terwe geset.
        Daer die ingelen houden die wet.
        Lieue heere wilt ons daer ontfaen.
      
    
  