
    
      
        Viooltje, zacht van kleuren!
        Gij siert mijn' kleinen hof,
        Viooltje, zoet van geuren!
        Ik zing 'reis tot uw' lof;
        Als alle bloempjes rusten
        En sluimren in heur' knop,
        Dan snuif ik nog met lusten
        Uw lekkre geurtjes op.
      
      
        En daarom steek uw kopje
        Gerust maar uit het gras,
        Zoo goed alsof-je een knopje
        Van roos of lelie was.
        Ei, waarom weg te schuilen,
        Mijn kleine hartedief!
        Zeg, waarom zou-je pruilen?
        Ik heb u net zoo lief!
      
      
        Wie lieflijk is van wezen
        En nedrig van gemoed,
        (Dat heb ik laatst gelezen)
        Is dubbel schoon en goed:
        En daarom, zedig bloempje!
        Zing ik nu tot uw' lof,
        En prijs u als het roempje,
        Het roempje van mijn' hof.
      
    
  