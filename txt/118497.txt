
    
      
        Wie sou niet bly zijn in den oogst,
        Tot lof en roem van d’Allerhoogst’.
        En rijke Godt, die desen bouw
        Geeft door sijn liefde, macht, en trouw?
      
      
        Men ga van dit gesigt niet weg,
        Ten zy men in sijn herte segg’;
        O! laat ons onsen Godt en Heer
        Doch hierom vreesen dies te meer:
      
      
        Die gunstig op ’t gezaaide zaat
        Den regen geeft, soo vroeg als laat,
        Ter rechter tijt, in sijn saysoen,
        Wanneer hij is op ’t meest van doen.
      
      
        Die week en tijt, tot d’oogst geset,
        Bewaart en voor ons spaart soo net,
        Soo dat elk met gejuich nu maait,
        Die eerst in tranen heeft gezaait.
      
      
        Men hadd' alleen vervult sijn handt
        Vol kooren, dat men wierp in 't landt;
        De rijke vrucht, die 't overwon,
        Ruischt als 't geboomt op Libanon.
      
      
        Wanneer de mensche buiten gaat
        Des morgens vroeg en 's avonds laat,
        Doet gy hem juichen, als hy siet
        Wat wonder daar door u geschiet.
      
      
        Hoe voor de beesten 't gras uitspruit,
        En tot des menschen dienst het kruit;
        Ia, hoe gy uit der aarden schoot
        Verleend het hert-versterkend broot.
      
      
        de heuv'len, die seer cierlik staan,
        Zijn met verheuging aangedaan,
        Waar dat men d'oogen henen strekt,
        De dalen zijn met koorn bedekt.
      
      
        Het gansche velt lacht nu den mensch
        Soo soet toe, na sijn lust en wensch,
        Dat hem sijn hert in 't lijf op springt,
        En hy van vreugde juicht en singt.
      
      
        Gy, die al wat op aarden leeft
        Te sijner tijt sijn spijse geeft,
        Al-voedend Godt, maak ons bereidt
        Tot ware lof en dankbaarheit.
      
      
        Heeft onse lant soo wel gelaan,
        Behoed ons voor dat snoo beraan
        Des rijken sots, die door 't misbruik
        Slechts rust en lust socht voor sijn buik.
      
      
        De vreugt, die gy ons geeft door 't licht
        Van uw goedgunstig aangesigt,
        Verheug' veel meerder ons' gemoet
        Dan koorn of most in overvloet.
      
    
  