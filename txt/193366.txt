
    
      
        GOd van heilig Zaet
        Dat sig op u verlaet,
        Mijn Schutsheer van het baren
        Uws Kindekens begeer
        Is uwe bystand, Heer,
        Van sijne jonge jaren.
      
      
        De Jeugt is slibber glat
        En wijkt ligt van het pad
        En 't spoor van uw gewesen,
        De sonden sijn gemein
        En 't Kuddeken is klein
        Der gener die u vreesen.
      
      
        Dit dal is vol gevaer,
        Een sorg'lijk Dool-hof, daer
        Ontallijke dwael-sporen
        En duisent kromten zijn,
        Een donkere Woestijn
        Daer menig gaet verloren.
      
      
        Grijpt my dan by de hand
        En wijst my 't Vaderland
        Door dese Wildernissen,
        Laet uwe wil en Wet
        Een licht zijn voor mijn tret
        Om 't ziel-heil niet te missen.
      
      
        Uw heil'ge vreese doet
        Beheerschen mijn gemoed,
        Uw liefde port mijn sinnen
        Dat ik op desen dag
        Uw als mijn Vader mag
        Gantsch tederlijk beminnen.
      
      
        Daer by soo stelt ook hoog
        Een waerdig in mijn oog,
        Mijn Ouders en daer neven
        De Hoeders van mijn jeugt,
        Die tot de ware deugt
        My spoor en prikkels geven.
      
      
        Regt voorts mijn gantschen gang,
        Al mijne dagen lang,
        En na uw trouw geleide,
        Door 's werelds donker dal,
        Schenkt my een deel met al
        De Schaepkens uwer weide.
      
    
  