
    
      
        Jonge dochters hoort mijn klacht
        Hoe dat ik in de fleur moet zuchten
        En in droefheid heb doorgebracht,
        Hoe dat ik moest de jonkheid vluchten.
        Door mijn minnaars en schoon beloven
        Zo is die eer van mij geschoven,
        En ik moest leven in gezucht
        En in droefheid, omdat ik was bevrucht.
      
      
        Als hij was van mij voldaan
        Dan ging hij andere dochters minnen
        En hij sprak mij nooit meer aan.
        O God, wat moet ik gaan beginnen?
        Ik moest alleen mijn schepsel baren
        En in de kamer stil bewaren.
        Totdat het was een half jaar
        Wierden mijn ouders deze zaak gewaar.
      
      
        Toen ik zat in volle kracht
        Al om mijn kind de borst te geven
        Kwamen mijn ouders onverwacht
        En van schrik begon ik te beven.
        Ik viel al op mijn knieÃ«n met veel krachten:
        Och vaderlief, wilt die zaken mij verzachten,
        'k Heb het gebracht uit medelij
        Tot vele tranen van ons allebei.
      
      
        Toen heb ik mijn zoontje klein
        Weer opgebracht tot zeven jaren,
        Totdat ik hoorde tot mijn pijn
        Dat mijne minnaar zou gaan paren.
        Ik met mijn zoontje kwam hem tegen,
        Mijn bloed dat joeg en ik was genegen.
        Ik sprak hem aan: Ach minnaar, ziet,
        Uw eigen kind dat kent zijn vader niet.
      
      
        Dat ik nu al zeven jaar
        Heb opgebracht in vele verdrieten
        Met mijn hart tot mijne minnaar:
        Nu zal een ander u genieten.
        Niemand heeft mij ooit zien verkeren.
        Ik bid u, vrind, brengt mij in eren
        Dat ik en ook mijn zoontje klein
        In echt het mag al bij zijn vader zijn.
      
      
        En hij hoorde mijn klachten aan.
        Het kind dat vloog hem om zijn leden
        En hij berstte uit in traan.
        Hij sprak: Schoonlief wat wilt u maar tevreden
        En droog de traantjes van uw wangen:
        Gij zult van mij den trouw ontvangen.
        Heb ik beroofd uw maagdenbloem
        Dan komt de eerste liefde wederom.
      
      
        En ze treden in den band
        Van het verdriet van zeven jaren,
        En zijn tweede lief van schand
        Dat hij gereed had om te paren:
        Men zag die eerste liefde winnen.
        Sa dochters, wilt geen jonkmans minnen
        Waarvan een andere de vruchten draagt:
        Hij keert weerom en gij die schand behaagt.
      
    
  