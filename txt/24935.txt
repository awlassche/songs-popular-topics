
    
      
        Conde ich geleven minen tzijt
        Ir zu lieve, der ich blive
        Eygen vry, so wie't benyt,
        So wer mich lief zu minen live.
        Si lievet mir vor alle wive,
        Want ich hain si us-ercoren;
        Doch hain ich anxt, wes ich bedrive,
        Min dienst blijft zumal verloren.
      
      
        Troest brenct mir in zulchin waen
        Bi waen, das bescheidenheit
        Ir sal alles doen verstaen,
        Wie das mir in't hertze steyt;
        Dan comt mistroest und zeit:
        Ich bin wal gelijch den doeren.
        Al weyt zi al, wie't mit mir gheit,
        Min dienst blijft zumal verloren:
      
      
        Aen ir, die ich mit truwen meyn,
        Und vrude, troren mir brenct an,
        Want si wetet selver cleyne,
        Das ich liever nye gewan.
        En werde och nemmermee die man
        Hoe minen zin darom verstoren,
        Daz icht ir sage, want ich in kan.
        Mijn dienst blijft tzumal verloren.
      
      
        Riden, loephen und gaen
        Und wes ich levens kan beginnen,
        Dar bin ich ir in onderdaen,
        Al mach's ic ir niet doen bekinnen;
        Doch hophe ic't daz sij't al verzinnen,
        Want si zu duechden is geboren.
        Gevelt mir daraf geyn gewinnen,
        Min dienst die blijft zumal verloren.
      
      
        Eer ich wiste, was liefde was,
        Was ich gevaen in irme stricke;
        Nu doet mir bliven in den pas
        Ir overzuese ogenblicke.
        Och, trost! mir sulchen raet [...] scike,
        Das mir bas wert dan tzuvoren!
        Doch is min sorge, wes ich micke,
        Min dienst is zumal verloren.
      
      
        Nijden, proeven und claffen,
        Der drie mich van der liever scheiden.
        Ich zie't ter werelt zo geschaffen;
        Nyemant in kan sich ir's ontreyden;
        Und si, die alles kan verbeyden,
        Merken, zien und horen,
        Das mich wise meisters zeiden;
        Min dienst blijft zumal verloren.
      
      
        Ich wil, ich moys, och sal ich
        Ir dyener zin bis an min ende;
        Och wen das dunct ongelijch,
        Min hertz ich niet von ir wende;
        Of truwe mir zulche helfe zende,
        Als mer van rechte sol behoren;
        Helfs du mir niet us sorgen bende,
        Min dienst is zumal verloren.
      
      
        Eren, werden und loven
        Wil ich das minnentliche wijf,
        Want si in min hertz es boven
        Al, die of erden haven lijf;
        Si moes ich sin in dit bedrijf.
        Ghesciet mir van ir lief of tzorn,
        Wil zir dar iegen haven kijf,
        Min dienst die is zumal verloren.
      
    
  