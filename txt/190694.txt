
    
      
        Gij, die ten feest mocht gaan,
        Bezoekt de hertenbaan,
        Daar zult gij Haarlem roemen;
        't Entree is niet heel duur:
        Daar vindt ge schoone bloemen;
        Die kindren der natuur.
      
      
        Daar loopt de jonkman vrij
        Met zoetelief op zij,
        Daar durft hij 't woord haar noemen
        Van 't smeulend zielevuur,
        En prijst met haar de bloemen,
        Die kindren der natuur.
      
      
        De windvlaag, die niet zwicht,
        Bluscht hier en daar het licht;
        Maar wie ook d' avond doemen, -
        De min wil 't schemeruur,
        Zij spreekt dan van haar bloemen,
        Die kindren der natuur.
      
      
        Wie 't licht wil zoeken, wend
        Zijn schreden naar de tent,
        Hij zal den smaak er roemen
        Der Heeren van 't Bestuur,
        Hij drinkt den geur der bloemen,
        Die kindren der natuur.
      
      
        De kniesoor blijv' maar thuis,
        Hem is 't genot een kruis,
        Hem hoort men Flora doemen,
        Hij vindt AEolus guur,
        Hij trekneust bij de bloemen,.
        Die kindren der natuur.
      
      
        Kom om geen vrijen kijk
        Naar 't prachtig huldeblijk;
        Op 't weer val niet te roemen:
        't Dooft Zochers zonnevuur,
        Keer liever tot de bloemen,
        Die kindren der natuur.
      
      
        O, geef een woord van lof
        Aan Costers vredehof,
        Wie smaak heeft moet het roemen,
        't Genot om Haarlems muur;
        Waar vindt men schooner bloemen;
        Die kindren der natuur?
      
    
  