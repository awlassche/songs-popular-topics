
    
      
        MYn ziel, door hoogen noot be-streden,
        Zoekt hulp, in vuurige ge-beden,
        Van hem die altijt gunstigh hoort
        Wanneer het helpen rust op reden,
        En over een komt met zijn woort.
      
      
        't Gemoet dat, met zich zelfs verlegen,
        Door leet versmelt, zoekt aller wegen
        Aan God een vasten toeverlaat.
        Ontmoet my Heer nu met uw zegen
        Ghy kent in waarheit mijnen staat.
      
      
        Al is uw goetheit menighvuldigh
        Lankmoedigh, troulijk en geduldigh;
        Het quaat nochtans te veel gedaan
        Maakt ons in 't laatst uw toorne schuldigh,
        Voor welke niemant kan bestaan.
      
      
        't Zy of door haten of beminnen,
        Het zwakke laat zich haast verwinnen.
        En 't dorre kaf raakt licht in brant!
        Zeer listigh sluipt de zonde binnen
        Op 't minste sluimren van 't verstant.
      
      
        Woudt ghy het quaat ten scherpsten wegen
        En stellen daar uw strengheit tegen,
        Ach! wie voldeed het straffe reght?
        Geen mensch die leven heeft verkregen.
        Roep dan ter Vierschaar noit uw knecht.
      
      
        Mijn vyand treed mijn vlees aanstukken
        En poogt my in het graf te rukken.
        't Gaat fel daar boozen meester zijn.
        Mijn hert, verbaast door al 't verdrukken,
        Is overstulpt en gillt van pijn.
      
      
        Nu ik een doelwit ben der plagen,
        Herdenk ik aan voorleden dagen
        Doen ik uw gunst had op mijn zy.
        Vreugds nasmaak geeft noch zoet behagen
        Na dat de vreugt zelf is voorby.
      
      
        Bevonden hulp geeft stof tot loven.
        Ik sprey mijn handen uit na boven
        En prijs' uw werken met verstant:
        Waar door mijn ziel, schoon hier verschoven,
        Dorst na u als een dorstich lant.
      
      
        Een lant 't welk, door gebrek van regen,
        Een harde korste heeft gekregen
        En zigh met spleeten open doet,
        Is tot geen regen zoo genegen
        Als ik tot u in mijn gemoet.
      
      
        O Heer! doet my uw bystant blijken
        Of anders zal mijn geest bezwijken.
        Verberg uw aanschijn daarom niet.
        Op datmen my niet zie gelijken
        By diemen doot begraven ziet.
      
      
        Laat ik des morgens in mijn ooren
        De kracht van uwe goetheit hooren.
        Ik hoop op u met heel mijn hert'.
        Stelt my uw wegh ten klaarsten vooren
        Op datze recht bewandelt werdt.
      
      
        Nu u alleen heb' ik verlangen,
        Des regt' ik derwaarts al mijn gangen.
        Mijn vyand graev' vergeefs zijn kuil.
        Laat my door niemants moetwil vangen,
        Ghy zijt alleen by wien ik schuil.
      
      
        Vw woorden ernstigh te betrachten
        Is 't pit en wit van mijn gedagten:
        Daar toe verzoek' ik nogh uw hand
        Die my geleide, door haar kragten,
        In een gerust en effen lant.
      
      
        Heer wilt mijn ziel herschenken 't leven
        Dat ghy 'er voormaals hebt gegeven,
        Zoo koom ik boven alle noot.
        En uwen name wort verheven
        Die my verlost heeft vander doot.
      
      
        Roey uit mijn lastige vyanden,
        En breekt de wreetheit harer banden
        Zy hebben tot mijn ziel geen recht.
        Reik my genadelijk uw handen
        Want, Heer, ik ben u trouwe knecht.
      
    
  