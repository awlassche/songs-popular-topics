
    
      
        Vader, zeg my, is dat Wichtje
        Nu myn Nichtje?
        O myn tyd, het is zo zoet!
        Mag ik het niet wel eens streelen?
        Zou het Nichtje ook wel verveelen?
        't Kryt! wat of het hebben moet?
      
      
        't Is een Broertje, lieve Pietje.
        Zing dat Liedje,
        Weet jy, uit dat Prentenboek?
        Nu eens voor dit kleine Broertje;
        't Ligt daar ginter, op het vloertje
        By uw speelgoed, in dien hoek.
      
      
        Hoe moet ik myn Broertje noemen?
        'k Heb hier bloemen,
        Die de Kindermeid my gaf.
        Kyk eens, Valief, 'k heb 'er zeven,
        Ja, ik wou die aan hem geven,
        Maar hy neemt die my niet af.
      
      
        Maar Broêr Wimpjes lieve handjes
        Zyn met bandjes
        Weg gemoffelt, voor de kouw;
        Hoor, hy weet nog niets te noemen,
        Ziet niet eens naar uwe bloemen;
        Houd ze, lief! ze zyn voor jouw.
      
      
        Vader, mag ik Wimpje draagen
        In myn wagen?
        Ik geloof hy wou zo graag.
        Valhoed op, of hy mogt vallen.
        'k Geef hem ook myn pop, en ballen.
        Kyk, hy wyst al; ‘Waagie, waag’.
      
      
        Broertje is nog te klein, myn zoontje.
        Voel, zyn koontje
        Is zo kout, kom, dek hem toe.
        Zie je wel, hy wil al gaapen?
        Nagt Broer Wimpje! hy gaat slaapen,
        Sluit zyne oogjes, hy is moê.
      
      
        'k Zal 't da Kindertjes vertellen,
        Maar niet kwellen.
        o Wat ben ik in myn schik,
        Dat ik Wimpje heb gekregen!
        Daar komt Jantje my al tegen,
        Niemand is zo bly als ik.
      
      
        Eerst een kusje aan uw Vader,
        Kom eens nader.
        Zeg, waar heb jy Broertje lief?
        Kom, dat moet ik nu eens weten!
        Of is 't Pietje alreeds vergeten?
        Zeg, myn Tyd, en harte dief?
      
      
        Dáár, in 't hartje! kyk, dat zoetje
        Slaapt by Moedje;
        Sus! nu praat ik ook niet meer.
        Vader lief, geef Pietje een handje,
        Breng my, als 't je blieft, by Tantje.
        Strakjes, strakjes kom ik weer.
      
      
        Ik twee Zoonen! kan het wezen!
        'k Ben vol vreezen.
        o Waar staan zy niet voor bloot?
        'k Ben verblyd, 'k ben ook verlegen.
        Is het leven wel een zegen?
        Hoe breng ik ze in deugden groot!
      
      
        Wat moet ik hen onderwyzen?
        Wat mispryzen?
        Hemel! 'k denk zerf zo verward.
        Alles kan myn' zorg vermeêren;
        Wat zal ik hen laaten leeren?
        Hoe bewaar ik beider hart?
      
      
        Wist ik, hoe best te beginnen!
        Al myn zinnen
        Loopen nu en dan op hol.
        Kon myn' Vrouw my niet opbeuren,
        Ik ging in het duister treuren,
        Want myn hoofd is altoos vol.
      
      
        Pietjes lieve onnozelheden,
        Neemt de Reden,
        Binnen weinig tyds hem af:
        Zou die gift, zo hoog geprezen,
        Voor ons wel een voorrecht wezen?
        Is zy niet veelmeer een straf?
      
      
        Maar ik zou myn harss'nen krenken
        Door zulk denken:
        'k Neem des eens een wandeling.
        Wien is, in dit sterflyk leven,
        Alles naar zyn zin gegeven,
        Hoe gelukkig in zyn kring?
      
    
  