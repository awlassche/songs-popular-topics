
    
      
        ICk hoor verheughd de Hemels Reyen
        Gods groote lof en eer uytbreyen,
        Ick hoor een Goddelijke stem,
        Die roept: Waakt op, zondige zielen,
        En wilt voor Jesus Kribbe knielen,
        Waar hy rust tot Bethlehem.
      
      
        Ontwaakt, verlaat u boose zeden,
        Wilt met de Harders heene treden,
        Aanschout hoe ons den Hemel mint,
        Ons Heyl, ons Trooster, en Behoeder
        Leydt by zijn onbevleckte Moeder,
        Onnosel als een teder Kind,
      
      
        In Arremoed daalt hy benede,
        En brenght met hem de rijcke vrede:
        Hy opend ons de blye poort,
        Om by zijn Vader te geraaken,
        Hierom, o mensch! wilt u vermaaken,
        In dese heylige Geboort’.
      
      
        Wie zit in zondens rouw beladen,
        Smeeckt desen Heyland om genaden,
        Omhelst hem met een recht gemoet,
        Hy zal de tranen van uw’ oogen
        (Door zijn barmhertigheyt) af-droogen,
        En geven vreughd voor tegenspoet,
      
      
        Wilt danckbaar dan u harte buygen,
        En van Godts groote liefde tuygen,
        Nu hy zijn Zoon, gelijck een Zon,
        Tot lichting laat op d’ aarde straalen,
        Voor die in duysternisse dwalen,
        Looft hem met d’ oude Simeon.
      
    
  