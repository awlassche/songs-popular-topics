
    
      
        Coemt, Jhesus lief, int herte mijn,
        Leert my daer minnen soeticheit;
        Voertmeer suldi di liefste sijn,
        Die werelt mijn is my verleit.
        Voertmeer suldi di liefste sijn,
        Die werelt mijn is my verleit.
      
      
        In U liefte wil ic sterven
        Natuer, lustende sinlicheit;
        Ende ghenoecht der werelt derven,
        Ende troest daer menschelicheit.
        Ende ghenoecht der werelt derven,
        Ende troest daer menschelicheit.
      
      
        Baet ende troest ende onderstant
        Gheer ic van U, Minnelijke Heer!
        U mijn heeft my weest onbecant,
        Dat rout my uttermaten seer.
        U mijn heeft my weest onbecant,
        Dat rout my uttermaten seer.
      
      
        Nu wil ic voertmeer al mijn tijt
        In Uwe lieft ghevanghen sijn,
        Mit neersticheit ende grote vlijt
        U dienen na tvermoghen mijn.
        Mit neersticheit ende grote vlijt
        U dienen na tvermoghen mijn.
      
    
  