
    
      
        Triumph Bataafsche Burgerij!
        Triumph, ons Vaderland is vrij!
        Der Gallen dappren arm heeft dwinglandij verslagen,
        Voor eeuwig U den boeij ontrukt,
        Nu ziet ge, o Belg! weleer verdrukt,
        De Zon der Vrijheid daagen.
      
      
        De Gal zweert ons zijn Broederschap!
        Nu zal allenks, van trap tot trap,
        Bataaf! uw waar geluk in Nederland herleven;
        Laat ons dan van opregte trouw,
        Ten steun van Neerlandsch Staatsgebouw,
        De klaarste blijken geven.
      
      
        't Was God, die met de Gallen streedt,
        De heerschzucht voor haar vluchten deed,
        't Was God, die ons met Hun, het Vreeverbond deed sluiten,
        Gesterkt door zijn almachte hand,
        Kon 't lang verdrukte Nederland,
        In 't eind, haar vijand stuiten.
      
      
        Triumph! o Belg! betragt uw pligt,
        Wat rang Gij in dit tijdsgewricht,
        Op Bato's heilig Erf, in Neerland moogd bekleeden,
        Blijf trouw aan vrijheid en aan deugd,
        En laat ons dus, met dankbre vreugd,
        Ten glorie toppunt treeden.
      
      
        Dat vrij het kruipend slaven rot,
        De dwaasheid nog erkent als God.
        Het offre vrij den Bael, ons zal het niet meer drukken,
        't Verbond getroffen met den Gall,
        Bragt trotsche dwinglandij ten val,
        En brak haar troon aan stukken.
      
      
        Thans zijn we, o Belgenkroost! gelijk,
        't Gebouw der heerschzucht stort in 't slijk,
        De Kroon verliest zijn glans, gij stervling vrij gebooren,
        Kent nu geen trotsch gebieder meer,
        Noch buigt U voor den Mammom neer,
        De volkstem laat zich hooren.
      
      
        Dat eeuwig nu 't gemaakt verband,
        Op Rekten van den Mensch gegrond,
        Bij ons en 't Fransche Volk, door de Almagt wordt bevelligt.
        Zoo wordt Hem, die ons Vaderland
        Verlost heeft uit den slaafschen band,
        Ons aller hart geheiligt.
      
      
        Paar nu Bataven, paar de vreugd
        Aan Burgertrouw, aan moed en deugd,
        Geen grooter dag dan deez zaagt ge aan het luchtruim schittren.
        Dank dus de God van Nederland,
        Zijn liefde sloot den Broederband,
        Nooit moet dat zoet verbittren.
      
    
  