
    
      
        Wa blic an blicke vint sin art
        szone unde bewart
        zu hant der blic sich szo deme hercin szart.
        deme blic lait dye lebe nach.
        Dye wile die szuei sich vreuwint so kunt der minnen shach
        intwalmis vart
        den szuen wilt si an gesigin.
        eyns reynen wibis muntlich munt
        wem der dut kunt.
        gar lecherlicher lebe eyn kussis funt.
        sich daz gebaren is so zart
        so wol unde we yme dem daz hongin wirt gespart.
        herze is int zunt
        gelust is in gestigin
        so clait dat herze vuer sins selvis blickin.
        So clait dye lebe vuer der minnen stricken.
        Lyep wil sich erquicken.
        So clait vuer minne Amor der vogt
        kumt in geszogt
        wa hin he brogt
        so moys sine craft geligin.
      
    
  