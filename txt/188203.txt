
    
      
        't Is nu een dag van vrolijkheid
        Voor wie ten Nieuwen Jare
        Den weg kiest, die ten leven leidt,
        Opdat hem God beware!
        Wat is 't, dat velen twisten doet
        In haat en tweedracht, dus verwoed,
        Als maakt de haat den Christen?
        De liefde, brandend in 't gemoed,
        Is 'tgeen Gods kindren kennen doet;
        Uit Satan zijn de twisten.
      
      
        De Booze stelt in 't Nieuwe Jaar
        Volijvrig nieuwe strikken;
        Belaagt de trouwe Christenschaar
        In allen oogenblikken.
        Onze ouders waren, recht en slecht,
        Met hart en ziele vastgehecht
        Aan Jesus' heilge Kerke:
        Zij leert in waarheid, deugd en recht,
        Sints 't woord van Christus heeft gezegd,
        Dat haar zijn Geest versterke.
      
      
        't Is twist en tweedracht om ons heen
        Bij wie de Kerk verlieten;
        Richt éene wet ons-aller schreên,
        Wij zullen vreê genieten;
        Ons-aller hart, ons-aller zin
        Stroomt 's Heeren volle waarheid in;
        Zij zal 't gemoed ontgloeyen:
        De Liefde leert ons zijn gebod;
        Wie blijft in deze, blijft in God:
        Laat ons in liefde bloeyen!
      
    
  