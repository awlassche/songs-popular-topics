
    
      
        EY Godinne hoord myn klagt,
        Schoonheid vol bevalligheden,
        Die de Koop-vorstin der Steeden,
        Rykt Om-armt met uwe pragt,
        Die, met uwe Silv’re vloed,
        Lokt veel brave Amstel-zoonen,
        Die uw moeder liefde toonen:
        En ontbranden in een gloed.
      
      
        Selfs de groote Sonne God,
        Mind uw, wen hy met zyn straelen,
        Koomen op u Voorhooft daelen,
        Vind by uw een zoet genot,
        Als hy met zyn gulde glans,
        Uwe Silv’re komt bereene?
        Als een tweede Nimph Clymeene
        Spiegel van des Hemels-trans.
      
      
        Laet, die gy gestadig nood,
        Thans de vreugd van uw genieten,
        Om de Haven uit te schieten,
        Met een wel geschikte vlood,
        Kaest u Golvies op en neer,
        Voor de vlood der Amstelaeren:
        Voert ons op uw Silv’re baeren
        Eens met vreugde binne weer.
      
      
        Fiere Nimphjes aen ’t Y,
        Voegt uw by ’t zoet spelend Fluytje:
        By u Kloris: in het Schuytje,
        Vleid u aen zyn groene zy,
        Kust en Herkust dan elkaer:
        Wanneer Aura onderwylen,
        blaest zeer gunstig in uw zeilen,
        Onder het klinken van de Snaer.
      
      
        Liefelyk lonkt myn Phielis aen,
        Hoe bevallig zyn haer Wangen?
        En hoe netjes zyn gaer gangen:
        Ja hoe schoon haer Feest-Cieraen:
        Water Nimph die dit pleizier,
        Gunt aen Amstels Jongelingen,
        Wilt ’t op de wyze zingen?
        Van de Haegsche officier.
      
    
  