
    
      
        WAar heen, alleen
        Te lopen door het enig woud?
        Rasa lief: ô! soete beeld:
        Die mijn hart, mijn sinnen steeld?
        Treedt wat soetjes,
        Laat u vlugge-voetjes
        Mijn verselling mé gedeeld.
        Die geen, wiens reên
        Hy noyt voor u verborgen houd:
        Maar sich die te uyten pord,
        Daar hy toe gedreven word,
        Door u lonkjes,
        Die de Minne-vonkjes
        In sijn kuysse-boesem stort.
        Ieugdig deugdig,
        Op-gevoed:
        Noyt verwonnen
        Van dese gloet:
        Nu begonnen
        In 't gemoet,
        Nu versonnen
        Met der spoed:
        Die op-heden,
        (Hier beneden)
        My, met reden
        Treuren doet.
        Uwe tonge,
        Lieve-Harderinne,
        (So wel-sprekend, so beleefd,)
        Mijn gevryde ziele heeft
        Thans bedwongen,
        Tot (mijn Lief) u minne,
        Dat-se schier de reên ontgeeft:
        En nau weet waarom-se sweefd.
      
      
        Vliet niet: maar siet
        Wie dat u volgt, het is u Vriend,
        Die sich heel gewillig steld
        In u handen, en geweld:
        Want sijn zieltje
        Is door 't blinde Fieltje,
        Van haar hoogte neêr geveld:
        Dies bied hy iet
        U an, 't geen tot verheffing diend:
        Daarom toefd', myn lief vertoefd,
        Hem die wedermin behoefd:
        Veyld de tipjes
        Van u tere lipjes,
        Hem, die gy te seer bedroefd:
        Door de woorden,
        Die gy spreekt:
        En (als doornen)
        Vinniglijk steekt,
        En (met hoornen)
        't Harte breekt,
        So vol voornen:
        Noyt geleekt,
        Dat de maagden
        Jongmans plaagden,
        Of uyt-daagden:
        Maar besweekt.
        Soete meysje
        Wrevelig, en bitter:
        Luysterd na het geen ik seg
        Rust, en kort voor my den weg.
        Siet een reysje,
        Hoe ik beef en t' sitter:
        En met reden overleg,
        Om te raken door dees heg.
      
      
        Als gy nu, my
        (Met kracht) aldus ontvloden zijt:
        En hem (die u zegen soekt)
        Tot sijn onheyl scheld, en vloekt.
        Wat sal 't wesen?
        Immers moet gy vresen,
        't Ongedierte nau gehoekt.
        Daar wy, so vry
        Te samen konnen zijn verblijd,
        In den Echten staat verseld:
        Daar geen vrees ons beyden queld.
        Siet: geen reden
        Hebt gy (Nimphje) heden,
        Dat gy dus in 't vluchten sneld.
        Liefje, Diefje
        Van mijn hart,
        Loopt niet varder,
        Doet u geen smart,
        Sins-verwarder,
        Die dus tart
        Uwen Harder,
        Als benard:
        Laat het duyken,
        Door de struyken
        Die (als fuyken,)
        Zijn verward.
        Wild u selven
        (Waarde Maagd) verschonen:
        Quetst u tere-leden niet,
        An de ruygt, waar door gy vlied:
        Wiens gewelven
        U geen Sonne tonen,
        Maar het nakende verdriet:
        Om dat gy u vriend verstiet.
      
    
  