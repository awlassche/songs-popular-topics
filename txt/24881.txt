
    
      
        Mijn hoochste vruecht waer bestu hen
        Das ich nu niet bi dir en ben
        Des sijn mijn vruechden cleine
        Al moetic wesen vrauwe van dir
        Mijn hertze en can niet van u zijn
        Verlanghen dat verharret mir
        Ende doet mich alte grootze pijn
        Toot ic aenzie dijn lieflic scijn
        Du mi verhuechs ende anders gheine
      
      
        In can gherusten hier no daer
        Ende alle vruecht es mi verdriet
        Maer als ic zie dijn aenscijn claer
        So es mir also wael ghesciet
        Al haddic weinsch in core el niet
        Dan dijn te zine in trouwen reine
        Mijn hoochste vruecht waer bestu hen
        Das ich so verre van dir ben
        Das sijn mijn vruechden cleine
      
      
        Du best mi altoos int ghedacht
        Dat doet dijn liefste beilde zoet
        Slapic wakic dach ende nacht
        Dijn aenscijn es mi in den moet
        Wel mi ghenoucht wat ghi mi doet
        Want ic so lief en creech nie eyne
        Mijn hoochste vruecht waer bestu hen
        Das ich so verre van dir ben
        Das sijn mijn vruechden cleine
      
    
  