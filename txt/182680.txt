
    
      
        Kleine raazer, houdt toch op!
        Zal dat tromm'len, dat al uuren
        Heeft geduurt, nog langer duuren?
        Schoon ik beî myne ooren stop
        Raast het nochtans door myn hoofd.
        Dat zulk lastig rustverstooren
        Aan u zelven kan bekooren,
        Hadt ik zeeker nooit gelooft.
      
      
        Kleine wysneuze ydeltuit,
        't Staat u wel my te bedillen!
        Zoudt gy zelv' wel hooren willen
        Dat gy uwen tyd verbruidt?
        Met een zotte Poppekraam
        Dan eens zus dan zoo te speelen,
        Moet dat eindlyk niet verveelen?
        Is een pop zoo aangenaam?
      
      
        Zoete uitspanning en vermaak
        Is ook onder pligt te tellen;
        Maar 'k zal niemand daarmeê kwellen:
        Stille speelgoed is myn' zaak.
        Ja, een Pop, 'k beken het vry,
        Kan my veel genoegen geeven;
        'k Weet 'er aartig meê te leeven,
        Maar een trommel! voegt die my?
      
      
        Wat zal 'k zeggen? 't moet zoo zyn!
        't Een' is zoo veel waard' als 't ander';
        Gy zyt even wys en schrander,
        In uw oog, als ik in 't myn'.
        Elk bemind de speelpop zeer
        Waar zyn' zinnen 't meest toe neigen:
        U is lust tot poppen eigen,
        My tot woelig tromm'len meer.
      
    
  