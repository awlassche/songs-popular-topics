
    
      
        Rommel is nu opgerukt
        Naar het westen,
        't Lijkt hem, als hem dit gelukt
        Wel het beste,
        't Leger uit elkaar geplukt
        Tot wat resten,
        Is door Britten weggedrukt
        Uit zijn veste.
      
      
        Rommel is in de woestijn
        Om te vluchten,
        Want hij hoord' en 't kan wel zijn
        Bij geruchte,
        Dat de Britsche milicien
        Is te duchten.
        En de leug'naar in Berlijn
        Zit te zuchten.
      
      
        Rommels legerhorde kan
        Niet verwijlen.
        Het bevel luidt voor elken man:
        IJlen, ijlen.
        't Achtste leger met Ã©lan
        Schiet zijn pijlen,
        En de Britten met hun span,
        Vreten mijlen.
      
      
        Lange weg en tijdsduur kort,
        Onverschrokken
        Achteruit, want anders wordt
        Alles brokken.
        Hij plaatst in elk ledig fort
        Lange stokken
        Met de woorden op een bord:
        Reeds vertrokken.
      
    
  