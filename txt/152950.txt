
    
      
        Aangenaam en lieflyk duister,
        Door der starren glans verlicht,
        Gy voorspelt een' morgenluister,
        Waar de schoonste dag voor zwicht:
        Wyl Messias deezen nacht
        Zynen Hemeltroon verlaat,
        Voor het menschelyk geslacht,
        Dat in de erfschuld treuren gaat.
      
      
        Hy komt het den vrede schenken,
        Dien 't verloor door Adams val:
        Heilryk lot! wie durfde denken,
        Dat de Godheid in een' stal
        Zou verschynen als een Kind,
        Nedrig, in 't verborgen groot,
        Dat, daar 't willige armoeÃª mint,
        Rust zoekt in een' maagdeschoot.
      
      
        Want Maria, die in 't leven
        Nooit door blinde drift bezield,
        Maar door hemelmin gedreeven,
        's Waerelds schynschoon dwaasheid hield,
        Blyft nog Maagd, schoon Moeder Gods,
        Daar zich 't Englenheir verheugt
        In dees heilen deugdenrots,
        Zoo voor ouderdom als jeugd.
      
      
        Welk een vreugd! wat zielsgenoegen
        Word ons zoekend hart gewaar,
        Als we in Bethlem ons vervoegen,
        En den Albeheerscher daar,
        Op den schoot der Moedermaagd,
        Zien in 't kleed der sterflykheid,
        Hem, die 't beeld der Godheid draagt,
        Ons ten heil zo lang voorzeid.
      
      
        Bied ge u aan (om ons te winnen)
        Tot dat smartlyk oogenblik,
        Sterk dan, Jesus! onze zinnen,
        Om te ontgaan des vyands strik,
        Die ons waar geluk benyd:
        Maar, de Hemel zy geloofd!
        't Heillicht, dat gy voor ons zyt,
        Heeft zyn dwaallicht uitgedoofd.
      
    
  