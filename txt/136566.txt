
    
      
        Daar moet veel strijds gestreden zijn,
        Veel kruis en leeds geleden zijn;
        Daar moeten heilge zeden zijn,
        Een naauwe weg betreden zijn,
        En veel gebeds gebeden zijn,
        Zoo lang wij hier beneden zijn;
        Dan zal 't hierna in vrede zijn!
      
      
        Hoe zwaar wij dan beladen zijn,
        Hoe donker onze paden zijn -
        Of wij omringd door kwaden zijn,
        Versmaad in woord en daden zijn,
        Van Vriend en Maag' verraden zijn...
        Wij zullen niet te schaden zijn,
        Zoolang we in Gods genade zijn!
      
    
  