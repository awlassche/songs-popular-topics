
    
      
        Vrij - Metslaarij! ei! daal, daal neder....
        Daal neder van uw wolkentroon!
        ô Zie deez Broederschap, hoe teder
        Zij uwe zorge en vlijt beloon'!
        Doe ons verrukt deez' heilstond vieren:
        Ja, hemeltelg! daal in deez' kring,
        Kroon zelf den eedlen sterveling,
        Dien wij omkranssen met laurieren:
        Daal neder, Schutsgodin! daal in deez' Broederkring!
        Dat dees, door u ontgloeid, hemzelv' ter eere zing:
        Dat elk, door u ontgloeid, zijn deugd en trouw bezing'.
      
      
        Beschermgodin! bied onze hulde
        Den grooten Bouwheer van 't heeläl,
        Die steeds des braaven beê vervulde,
        En ook deez' wensch bekroonen zal.
        ô Dat de wierook onzer zuchten,
        Door u voor 's Hoogsten troon gebragt,
        Niet vruchtloos op zijn' zegen wagt'....
        Uw blik doe ons die smart niet duchten.
        Daal neder, Schutsgodin! daal in deez' Broederkring!
        Dat dees, door u ontgloeid, hemzelv' ter eere zing:
        Dat elk, door u ontgloeid, zijn deugd en trouw bezing'.
      
      
        ô Schutsgodin! ik zie u stijgen!
        Gij voert mijn bede naar omhoog;
        En daar de serafs voor u zwijgen,
        Knielt gij op gindschen starrenboog.
        Het heerlijkst lot zij u beschoren,
        ô Achtbre! dat uw vreugd, uw heil
        Klimm' boven onzer wenschen peil!
        Algoedheid! wil deez' bede hooren;
        Vrij - Metslaarij wijdt u, in deezen Broederkring,
        Een hart, dat staêg uw trouw en uwe deugd bezing.
        Dat elk van ons die trouw en ook die deugd bezing!
      
    
  