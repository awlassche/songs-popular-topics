
    
      
        Wat beweegt u, jonge lieden,
        Het vermaak der soete min
        Soo afkerig te ontvlieden
        En te bannen uyt uw zin,
        Als of sy in 't minst geen soet dee smaken
        En 't Hert geensints kon strelen of vermaken.
        Wild eens die gedagten staken
        En beziet
        Het geen gy vlied.
      
      
        Laat de smaak van 't eerbaar minnen
        Eens bekoren uw gemoed,
        Ja, buygd uwe koele zinnen
        Voor de kragt van hare gloed.
        Het hele Al moet na haar wetten leven,
        Die,   door Natuur een yder ingeschreven,
        Alles wat hier leeft, doet streven
        Na haar soet
        Dat alles voed.
      
      
        Wie kan hare kragt ontwyken
        Die, soo onbepaald en fel,
        Kan tot in den afgrond rijken
        En ontroeren   self de Hel;
        Niemand kan sig bevryden voor 't vermogen
        Dat sy geeft aan twee bekoorlijke oogen,
        Die de sterkste knien bogen
        Voor de throon
        Van Venus soon.
      
      
        Niets kan grooter vreugde geven
        Als eerbare kuyse min,
        Die de Jeugd doet vrolijk leven,
        Ja, verheugd het hert en sin.
        Des laat sy voortaan aan u behaagen,
        Maar schuuwd altoos verbode geile lagen:
        Wild u altijd soo gedragen
        Dat de deugd
        Versel   haar vreugd.
      
    
  