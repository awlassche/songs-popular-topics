
    
      
        God lyes ghewerden wibes nan
        Durch dem man zu gheben moyt,
        Yr lijp das yst der hoyster stam,
        Waer si van scanden siin behoet,
        Dey god uf deszer erden
        Man tso salden ye ghegab,
        Unde durch ym lies ghewerden.
      
      
        Wijp, sint du'n ervruwen kan
        So mennich mannes hertz,
        Halt dinen lof zo vaste dan,
        Das niemant daer mit scertz;
        So mach men wal volloven dyr,
        Das du byst meysteryn,
        Und gebest ym dey hoysten leyr.
      
      
        Wijp, sint du aller mannen lijb
        Tso eeren muges bringen,
        So ne halt keynen wederkijp
        Jo in zommelichen dingen.
        Ghif scune geber unde zuetz woert,
        Dem du van hertzen gunes,
        Unde laes dyr vrolich dienen voert.
      
    
  