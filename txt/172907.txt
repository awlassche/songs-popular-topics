
    
      
        Komt vrienden van het geld,
        Wilt hier de waarheid horen
        Waar dat zo menig mens
        Voor zijn eigen gaat verloren.
        't Is van een rijke vrek
        Die God straft voor zijn geld
        Waar dat zo menig mens
        Zijn hart heeft op gesteld.
      
      
        't Was in een duren tijd
        Veel armoe scheen ten node
        Men kwam van wijd en zijd
        Naar de rijke vrek gelopen.
        Hij sprak: Gaat weg van hier,
        Zijn hart bleef als een steen
        Maar hij sloot zijne deur
        Van armoei en geween.
      
      
        De rijke vrek, bevreesd
        Al voor zijn vele schatten
        Hij maakte ene deur
        Van zware ijzeren platen.
        En enen kelder diep
        Graafde hij in den grond
        Waar hij alleen in kon
        En zelfs niemand vond.
      
      
        Den kelder was nu klaar
        Al met zijn zware sloten
        Bracht hij zijn geld aldaar
        Met blijdschap overgoten.
        Hij sprak: 'k Ben rijk genoeg
        En niemand kan mij aan
        Hetgeen ik heb gespaard
        Zal nooit van mij vergaan.
      
      
        Hij is er met zijn geld
        De kelder ingetreden
        Maar hoort hoe hier den God
        Zijn straf zet op zijn schreden!
        Maar plotseling valt de deur
        Achter zijn rug op slot
        Zo werd den gierigaard
        Gestraft al van zijn God.
      
      
        Hij wenste nu zijn lot
        Van brave arme mensen
        Terwijl ------
        Zijn schatten zelfs verwensen
        Hij schreeuwde moord en brand
        Tot hij nabij werd versmoord
        Maar hij zat nu alleen
        En werd van niemand gehoord.
      
      
        Men vond hem na zijn dood
        Zijn vingers afgevreten
        Tot een exempel groot
        Nog bij zijn geld gezeten.
        Wilt gij barmhartig zijn
        En bijstaan in de nood,
        Zo geef de arme mens
        Om Godswil een stuk brood.
      
    
  