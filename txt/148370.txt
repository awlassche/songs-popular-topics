
    
      
        Liefdevolle Hemelvader!
        Wien ik nader
        Met een diep verslagen ziel;
        Steeds mijn toevlugt in het lijden,
        Kracht in 't strijden,
        Als de nood het bangste viel!
      
      
        Zie mij voor uw' troon gebogen,
        Sla uw oogen
        Gunstig neder op mijn smart;
        't Woelen der verdorvenheden
        In mijn leden,
        Zond' op zond' ontrust mijn hart.
      
      
        Naauw ben ik gevaar ontvloden,
        Of mijn nooden,
        Nieuwe nooden groeijen aan;
        Nieuwe heiren van verzoeking,
        Wier verkloeking
        Ik, helaas! niet kan weÃªrstaan.
      
      
        Strijden moest ik, maar mijn krachten
        Zijn slechts klagten;
        Ach! waar berg, waar berg ik mij!
        't Hart, steeds morrend en t'onvrede,
        Strijdt niet mede,
        Groot' Ontfermer! sta mij bij.
      
      
        Aller schepselen mededoogen
        En vermogen
        Schiet te kort in mijnen nood:
        Vader! Gij alleen, o Vader,
        Licht en Rader!
        Gij zijt Redder uit den dood.
      
      
        Jezus Christus heeft geleden,
        Heeft volstreden,
        Overwonnen, ook voor mij,
        Helsche list en magt gebonden,
        Dood en zonden
        Overwonnen, ook voor mij.
      
      
        Jezus streed, en leed onschuldig
        En geduldig,
        Klaagde, dat Gij Hem verliet:
        Zoudt Gij, Vader! mij verlaten?
        Mij verlaten,
        Nu G' in Jezus op mij ziet?
      
      
        Geef mij Jezus Geest in 't lijden,
        En in 't strijden
        Jezus afkeer van het kwaad:
        'k Zal Hem dan standvastig volgen,
        Hoe verbolgen
        Ook de zee van rampen slaat.
      
    
  