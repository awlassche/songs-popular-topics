
    
      
        AY! Hemel; ziet, hoe zoet,
        Bewoonen mijn gedaghjes
        Mijn eigen vreughts gemoet
        Mijn eigen minne-krachjes,
        Ã´ liefde, waer
        Ik henen vaer,
        Of waer de vreught
        Mijn teere jeught
        Wil tot de rust,
        Van eigen lust
        Doen blaken,
        Daer zal ik my vermaken.
      
      
        Ik zie, wanneer ik sta,
        Dat 't Minnelijke leven
        Zigh in het zoet gena,
        Van Minne-tught begeven:
        Want ik bevin;
        Mijn hert vol min.
        Wanneer ik zie,
        In zoet gebie,
        De teere jeught
        In rijpe deught
        
          Vergaren
        
        Om vreughdigh wel te paren.
      
      
        Ach! als ik zie hoe graegh
        Twee liefjes beide kusten,
        Die zoet; en even-staegh
        Haer eigen liefde blussen;
        Dan denk ik, hoe?
        Wie vant daer doe,
        De rijpste zin,
        In blinde min,
        Die, dieze laet
        Of, daerze gaet
        
          Bereyen
        
        De rijpe ziel te leyen.
      
    
  