
    
      
        Wees welkom, Broeder, in dees heil'ge wooning,
        Geniet het licht, dat ons bestraalt!
        Neem deel aan ons verbond; en uw beloning
        Wordt door uw eigen hart bepaald.
      
      
        Het hart van ieder der Vrijmetzelaren
        Klopt thands voor u, bij iedren slag:
        Het zweert u moed en trouw en, in gevaren,
        Zie dan wat hunne hulp vermag!
      
      
        Leer hier in 't hart het driftenheir regeeren,
        Leer bloemen strooijen op uw paên;
        Hoor hier, het geen de wijsheid u zal leeren,
        In 't schoonste kleed der waarheid, aan.
      
      
        Baad met een rein geweten u in vreugden,
        Natuur lichte u in alles voor:
        Beöefen der Vrijmetzelaren deugden;
        Wijk nimmer van hun heilig spoor.
      
      
        Brengt onzen jongstgeboornen heil en zegen,
        Brengt hem den heil'gen handdruk toe.
        De tweedracht vlucht' verschrikt van onze wegen:
        De trussel zij voor haar een roê!
      
    
  