
    
      
        'Mijn knaap van vijftien jaren
        Wat zal hij doen
        Met goed fatsoen?’...
        Ik denk, hij kon gaan varen!
        De zee is rijk, de zee is groot,
        Zout water geeft het zoetste brood!
      
      
        Wil hij te land graag blijven;
        Waarom niet vroeg
        Met spâ en ploeg
        Kloek Akkerwerk te drijven?
        Een kèrel groeit er zeker van:
        Een Boer is anderhalve man!
      
      
        Of mogt hij liefst begeeren
        (Heeft hij verstand
        En vlugge hand)
        Een Ambacht goed te leeren -
        Ik sta hem borg voor loon en gunst,
        Hij hebb' maar trouw en vlijt en kunst.
      
      
        Slechts dàt zou mij verschrikken,
        Zoo hij begeer'
        Als halfblanks Heer
        Te gaan uit pennelikken;
        Schoon rok en boord en hoed wat blinkt,
        Dàt brood is steeds doorweekt - met inkt!
      
    
  