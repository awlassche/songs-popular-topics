
    
      
        Daer en is ghen rust in deser tijt:
        Vaerdriet, dat doet my singhen.
        Daer en is ghen rust in deser tijt:
        Vaerdriet, dat doet my singhen.
        Ic wasser ghestrict in mijnen ghedacht
        In deser aertser minnen, Minnee;
        Ic wasser ghestrict in mijnen ghedacht
        In deser aertser minnen, Minnee;
      
      
        Help, rijc Heer God! myis soe wee,
        Mijn hertge wil my breken,
        Help, rijc Heer God! my is so wee,
        Mijn hertge wil my breken,
        Van rouwen, van troegicheit ontwee:
        Ic en cans niet uutghespreken, Sprekee;
        Van rouwen, van troegicheit ontwee:
        Ic en cans niet uutghespreken, Sprekee;
      
      
        Ic moet van noe nu maken vroe,
        In druck ende oeck in liden
        Want ic wel weet, my is bereet,
        Altoes so moet ic strijden, Strijdee;
        Want ic wel weet, my is bereet,
        Altoes so moet ic strijden, Strijdee;
        Help, rijc Heer God! myis soe wee,
        Mijn hertge wil my breken,
      
      
        Met druvergaer harten ende blijd aenschijn
        Moet ic my dicwils vensen.
        Och, is dat niet een grote pijn?
        Maer alsmen wel mach penssen, peynsee,
        Och, is dat niet een grote pijn?
        Maer alsmen wel mach penssen, peynsee,
        Help, rijc Heer God! myis soe wee,
        Mijn hertge wil my breken,
      
      
        O reyne hart, ghi lijdt groot smart
        Van binnen ende oeck van buten,
        Soe menighe strijt in deser tijt
        Moet ghi hier al besluten, Slutee.
        Soe menighe strijt in deser tijt
        Moet ghi hier al besluten, Slutee.
        Help, rijc Heer God! myis soe wee,
        Mijn hertge wil my breken,
      
      
        Ic legghe te velt nacht ende dach,
        Mijn viant willee my deeren.
        Sij scieten op my soe menighe slach,
        Ic en canse niet verweren, Weree;
        Sij scieten op my soe menighe slach,
        Ic en canse niet verweren, Weree;
        Help, rijc Heer God! myis soe wee,
        Mijn hertge wil my breken,
      
      
        O, soete Heer, gheeft my een ofkeer
        Van minne der creatueren,
        Want si en is niet dan swaer verdriet,
        Si en mach niet langhe dueren, Dueree;
        Want si en is niet dan swaer verdriet,
        Si en mach niet langhe dueren, Dueree;
        Help, rijc Heer God! myis soe wee,
        Mijn hertge wil my breken,
      
    
  