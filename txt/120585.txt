
    
      
        Wie of de Wijsheid ook moog’ zoeken
        In duister’ eeuwen, donkre hoeken,
        In d’ ongerijmde fabelleer;
        D’ eenvoudige Gewijde Boeken
        Voldoen aan onzen weetlust meer.
      
      
        Wanneer wij deeze Schriften leezen
        Hoe waardig, eeuwig weldoend Wezen!
        Verschijnt Gij daar aan ons verstand?
        Daar wekt Gij ons tot needrig vreezen,
        Dat all’ oneedle vrees verbant.
      
      
        ô Dierbaar Heilwoord! hoe uitsteekend,
        Hoe voor den zwakken mensch berekend,
        Hoe troostvol en hoe naauw gezet,
        Hoe klaar, hoe treffend, afgetekend
        Is niet uw Zedelijke Wet?
      
      
        Wat schenkt g’, in ’t ijvrig pligtbetrachten,
        Aan onzen wanklen wil al kragten?
        Wat troost hebt gij ons hier bereid?
        Wat doet gij ons al Heil verwagten
        In d’ onnadenkbaar’ Eeuwigheid?
      
      
        De hoogmoed moog dit Heilwoord hoonen,
        Wij zullen ’t onzen eerbied toonen.
        ’t Ligtzinnig ongeloof ten trotsch.
        Laat, Christnen! ’t rijklijk in ons woonen:
        Het is de Kragt en Wijsheid Gods.
      
    
  