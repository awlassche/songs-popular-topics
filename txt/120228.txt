
    
      
        'k Ben elendig naakt en bloot:
        God, Die 't mensdom kunt behoeden,
        Wil my neemen in Uw schoot,
        En met hemels Manna voeden.
        Ziet hier lig ik in myn bloed:
        Neem my op, myn Hoogste Goed!
      
      
        's Hoogsten Vaders Groote Zoon,
        Eenig Leven van myn leven,
        Daal van Uwen starrentroon:
        Kom! ik wil m' U overgeven:
        Ga toch van my niet voorby.
        Hoor o Jesus! hoe ik ly.
      
      
        'k Acht geen goud of zilver, neen!
        Dat zyn kinder beuzelingen:
        My ontbreekt maar een, maar een,
        't Doel van all myn oefeningen:
        'k Zoek Mari'as beste deel,
        Dit begeert myn Ziel geheel.
      
      
        Wyl ik ben in zonden dood,
        Zucht ik naar het Ziele leven.
        Jesus help my uit myn nood,
        Help des duivels list weerstreven.
        Want hy steekt my naar de kroon,
        Help m' o Davids sterke Zoon!
      
      
        'k Stel het alles uit myn zin,
        Als ik U maar mag genieten.
        Weg met 's waerelds vuil gewin,
        Steunzels, die ons ras ontschieten.
        Myn Verlosser is myn schat
        En myn Goud, nooit ruil ik dat.
      
      
        Hy zal niet voorby my gaan,
        Schoon ik lag in bloed te baden.
        Want Zyn trouw zal vast bestaan,
        En my leiden in zyn' paden.
        Ik zal leven, zegt myn Heer,
        Waereld, 'k vraag naar U niet meer.
      
    
  