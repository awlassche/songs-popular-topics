
    
      
        Daar nu verreezen is Gods Zoon,
        Juicht op een' hoogen vreugde-toon.
        Na dat hy is ter dood geleid,
        Leeft hy in opperheerlykheid.
        Alleluja. Alleluja.
      
      
        Zegt nu den Doodverwinner dank.
        Verheft uw stem met lofgeklank:
        De Hemel zingt, door Hem verblyd;
        Al de aarde juiche op deezen tyd,
        Alleluja. Alleluja.
      
      
        Terwyl de hel, al siddrend', kermt,
        En hy zig over ons ontfermt,
        Zien we ons verlost door Kruis en Kroon
        Van Jesus, d'Allerhoogstens Zoon.
        Allelnja. Alleluja.
      
      
        ô Magdalena! ween nu niet,
        Uw Jesus leeft, staak uw verdriet:
        Hy leeft, die u en ons verheugt,
        Kom, juich met ons, vol zielevreugd.
        Alleluja. Alleluja.
      
      
        Juicht ook, gy, trouwe Apostlenschaar!
        Uw Meester leeft, hy leeft voorwaar;
        Hy leeft, zo als hy hadt voorzeid:
        In Galilee wordt gy verbeid.
        Alleluja. Alleluja.
      
      
        Disciplen, gy, die vroeg en spaê
        Hem hoorde en volgde, komt nu dra;
        Hy is verreezen vol van gloor:
        Komt, volgt hem; hy gaat u reeds voor.
        Alleluja. Alleluja.
      
      
        Gy Mensch, die reeds de zondepaên
        Verlaaten hebt, blyf nu niet staan,
        Dewyl ge, als nieuw, verreezen zyt,
        Volg mede, en wees niet min verblyd.
        Alleluja, Alleluja.
      
      
        ôHeiland! die door uwen dood
        Den mensch gered hebt uit zyn' nood:
        Maak ons zo tot uw' dienst bereid,
        Dat wy u zien in de eeuwigheid.
        Alleluja, Alleluja.
      
    
  