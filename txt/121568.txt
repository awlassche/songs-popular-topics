
    
      
        Een' ziel, die vaak door duisterheid,
        De waarheid blijft mistrouwen,
        Kan 's Heeren glans en majesteit,
        Zijn' grootheid niet aanschouwen;
        Angstvall'ge vrees slaat haar ter neêr,
        Bij d'Evangelie-klanken,
        Tot jezus, die getrouwe Heer,
        Haar leert blijmoedig danken,
      
      
        O ziel! wat buigt g'u neêr? sta op!
        Toon eerbied zonder vreezen;
        Kan Libanons verheven top
        U niet ter woonsteê wezen;
        Ga dan met uwen jezus heen,
        Volbrengend' zijn bevelen;
        Eens doet Hij u op rozen treên,
        Wier geuren 't harte streelen.
      
      
        Het glansrijk schitt'rend' Libanon,
        Kon geen voldoening geven,
        Daar eerst de heil- en levens-zon,
        De doodskim door moest streven;
        De doodskim van immanuel,
        Kon 't morgenrood doen rijzen,
        Om, bij dat licht, de magt der hel
        Voor altoos aftewijzen.
      
      
        Volg ziel! dien elias slechts na,
        Langs 't spoor van smart en lijden,
        Put uit die bron, dat siloä,
        Door rein geloof, bij 't strijden;
        Dan zal het helderst zielenlicht,
        Uw' duisternis verdrijven,
        En jezus glansrijk aangezigt,
        Voor eeuwig bij U blijven.
      
      
        O lieve Heiland! wie zijn wij?
        Hoe wordt ons hart bestreden,
        Zoo niet uw' liefd' en heerschappij
        Verzellen onze schreden;
        De zonde baart ons angst en schrik,
        Al zien w'uw glansen stralen;
        Uw Geest moet, ieder oogenblik,
        In onze harten dalen.
      
      
        Verhoogde Heiland, op den troon
        Der heerlijkheid verheven,
        Doe ons U kennen als Gods Zoon,
        Op 't pad van licht en leven;
        Verlicht ons hart, o levens-zon;
        Weer van ons 't angstig vreezen;
        En doe het hemelsch Libanon,
        Ons een verblijfplaats wezen.
      
    
  