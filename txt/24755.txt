
    
      
        Mijn herte onbiedt u lieven dach
        Alleine vrouwe mijn
        Reinre wijf ic nie ghesach
        In trouwen also fijn
        Ende ic wil u ghestade zijn
      
      
        Mijn zin mijn moet wat ic vermach
        Aenstu mijn wijflic scijn
        Recht dwincstu mi al sonder slach
        Ic bem te male dijn
        Ende ic wil u ghestade sijn
      
      
        Mi aenstu al sonder verdrach
        Al waric over rijn
        Rouct mijns mijn vrouwe hoort mijn gheclach
        Jont mi recht loon na pijn
        Ende ic wil u ghestade zijn
      
    
  