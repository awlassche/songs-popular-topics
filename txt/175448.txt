
    
      
        Maar als ik leven mag tot de bevrijding
        En juichen op het overwinningsfeest,
        God, doe mij dan dit weten: wat voorbijging
        Aan nood en leed is niet vergeefsch geweest.
      
      
        Laat hier een volk herrijzen, wijzer, schooner
        Dan toen het neerdaald' in het doodsgebied,
        Dat van Uw aard' opnieuw een vrij bewoner
        Staag naar de kom van Uw voleinding ziet!
      
      
        Omdat dan van dit land de horizonnen
        Rijp werden door Uw licht van eeuwigheid,
        Omdat Uw martelaars hier overwonnen
        En met het bloed de bodem is gewijd......
      
      
        Laat hùn dit land zoolang Uw zon zal schijnen,
        God, doe het ons ontvangen uit hùn hand!
        Laat ons slechts wat zij wonnen met hun pijnen
        Herboren worden tot één vaderland!
      
    
  