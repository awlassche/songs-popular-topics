
    
      
        Hoe trouwt nu Joost met Pieternel,
        Wie had het durven droomen?
        Hij oud, zij jong, hij traag, zij snel;
        Daar zal wat fraais van komen:
        Hij kort, zij lang, hij naar, zij raar,
        't Is om het smeer dat vatje!
        Want Joost is juist een Kandelaar
        En Pieternel een Katje.
      
      
        Wat groet die Predikant beleefd,
        Daar voor die groote ruiten!
        Wien of hij zoo veel eere geeft?
        Een gek met gouden kluiten;
        Bij hem (nu wordt de zaak mij klaar)
        Schenkt men meer wijn dan water;
        Die gek is juist een Kandelaar,
        Die Domin√© een Kater.
      
      
        Waarom verdraagt die Advokaat
        De parlevinkers nukken
        Van Elias, en buigt op straat
        Voor hem zijn' rug schier stukken?
        Processen zijn regt slooperswaar,
        Hier valt vrij wat te bikken;
        Die Slooper is een Kandelaar
        En de Advokaat kan likken.
      
      
        Zoo gaat het op deez' wereldkloot,
        (Al wou men 't anders wenschen),
        Hoe rijk of arm, hoe klein of groot,
        Wij blijven alle menschen;
        Men likt, in waarheid of in schijn,
        Om 't smeer, dat zich laat vatten;
        En, vrienden! alle menschen zijn
        Soms Kandelaars of Katten.
      
    
  