
    
      
        DAt elk op desen dag
        Laet blyde zangen hooren
        Dien dag, dien grooten dag
        Wanneer dat wierd gebooren
        Den Heyland aller Menschen
        Verlosser van ons al
        Om te voldoen naer wenschen
        Aen Adams droeven val.
      
      
        Wie had'et oyt gedacht
        Of konnen oyt verzinnen
        Als dat de liefde-kracht
        Had konnen God verwinnen
        Van te verlaeten 't orden
        Van Zyne Majesteyt
        En ons gelyk te worden
        In aerd' en sterflykheyd.
      
      
        Ja 't was uyt louter min
        Dat 't Woord heeft aengenomen
        De Menscheyd, en als Mensch
        Ter Wereld is gekomen!
        Niet in een Princen-wooning,
        Maer in een slechten Stal
        Niet als een grooten Koning
        Maer Alderarmst van al.
      
      
        Zoo haest dien Mensche-God
        Was uyt een Maegd gebooren
        Veel Engels lieten daer
        Dees blyde zangen hooren
        Lof, roem in d'hoogste Stede
        Aen God in Mensche-schyn
        En aen de Menschen vrede
        Die goed van wille zyn.
      
      
        In d'alderkoudsten tyd
        Des Winters, en by nachte
        Kwam den Messias voort
        Die elk zoo lang verwachtte
        Den Adem van twee Beesten
        Verwarmde 't teere Kind
        Die schoon Hy was den meesten
        Zig blood van alles vind.
      
      
        'T was al vol Hemels Licht
        Tot blyk van deze waerheyd
        De Herders daer ontrent
        Verbaest door deze Klaerheyd
        Zyn uyt het veld verschoven
        En kwamen naer het Stal
        Om t' eeren en te loven
        Den Koning van den Al.
      
      
        Ook op den zelven tyd
        Is in de Locht verschenen
        Een nieuwe Sterre, die
        Men noyt en zag voorhenen
        Waer op dat naer betaemen
        Uyt verr' in 't Oosten-land
        Dry Wyze Vorsten kwamen
        'T Kind bieden Offerhand.
      
      
        Laet ons aen 't wonder Kind
        Ook doen onz' Offerhanden
        Niet van een Gouden schat
        Of Myrrh' of Wierook branden
        Maer laet ons voor de smerte
        Die God voor ons verdraegt
        Aenbieden elk ons herte
        'T is al het gon Hy vraegt.
      
    
  