
    
      
        Jc drage dat lyden verborgen
        besloten in mijnen gront
        van tsauonts totter morgen
        worde ic daer af gewont
        daer comt so menich versuchten
        al wter herten mijn
        waer sal ic henen vluchten
        ten mach niet anders syn.
      
      
        Jc had eenen vrindt verkoren
        en nv en vindt icx nitt
        die vrintschap is verloren
        ontro  is mij geschiet
        ic ben alleen in lyden
        och lacij ic ben alleen
        hoe mach ic mij verblyden
        der trouwen en vinde ic geen.
      
      
        O goede heere der heeren
        wilt mij in staeden staen
        waer sal ic henen keeren
        ic ben met dr c bevaen
        och wat sal ic beginnen
        dat en weet ic waerlycx niet
        al in mijn herte van binnen
        zo lide ic zoe swaeren verdriet
      
      
        Hier  m heb ic mede doogen
        met die in lijden syn
        hebt altyt god voer oogen
        der menschen tro  is cleyn
        och minne der creatueren
        wat hebdij mij gedaen
        om v soe moet ic trueren
        en weenen soe menigen traen.
      
    
  