
    
      
        Nu rust ik uit: nu rust ik uit
        In bloemen en in geurig kruid;
        En nu ik u ben ingegleden,
        o Donsen bed, fluweelen peul...
        Nu voelen eerst mijn kranke leden
        Hoe gij mij zijt tot baat en heul.
      
      
        Trouw hondje! (gij, Gij wist het wel!)
        Het scheen mij enkel dartel spel,
        Als gij uw neusje in 't gras gingt steken; -
        Maar nu, nu w√©et ik, wat het was:
        En hoe de kwalen en gebreken
        Genezen, door dat groene gras.
      
      
        En sla 'k, zoo liggend, dan mijn oog
        Naar 't helderblaauw van 's hemels boog,
        Om 't koestrend zonlicht in te drinken,
        Dan is 't, of in die zee van gloed
        Mijn ziel moet zinken en verzinken,
        Tot ze in den hemel landen moet.
      
      
        Doch, als dan 't oog verblind zich sluit,
        Roep ik, in dankbre blijdschap, uit:
        'Heil! dat ik nog op aard mag wezen!
        Dat ik (een stumper als ik was!)
        Nu, haast van alle leed genezen,
        Nog liggen mag in 't groene gras.'
      
    
  