
    
      
        't HOuw'lijck is een goede saeck,
        Groot vermaeck,
        Als een Hemel hier beneden:
        Als die twee, die sijn versaemt,
        Soo 't betaemt,
        Sijn als een, door liefd' en vrede.
      
      
        Als een Man van goeder aerdt
        Is gepaert
        Met een Vrou na zijn behagen,
        't Moet al sware droefheyt zijn,
        Groote pijn,
        Die sy't' saem niet kunnen dragen.
      
      
        t' Saem-gevloghten handen vast,
        Groote last
        Dragen door een-drachtigh helpen:
        t' Saem-gevoeghden herten trou,
        Grooten rou,
        Door eendrachtigh dragen stelpen.
      
      
        Wee den mensch, 't sy groot of kleen,
        Die alleen
        Leeft en sweeft, 't is noyt te degen,
        Maer geluckigh is de mensch,
        Die na wensch,
        Goet geselschap heeft verkregen.
      
      
        Dit geluck hebt ghy voorwaer
        Deughdigh paer,
        Siet om hoogh het komt van boven;
        't Komt van God gebenedijt,
        Wilt altijdt
        Hem met danckbaer herten loven.
      
      
        Altijt looft en leeft den Heer,
        Geeft hem eer,
        Hy sal u weerom vereeren,
        Seeg'nen met een milde handt
        Hier in 't landt,
        Beydt' u saet en staet vermeren.
      
      
        Soo de Heer steets vreughden-wijn
        Noyt Asijn
        Komt in uwen beecker gieten,
        Denckt dat sijn Maiesteyt
        
          Danckbaerheydt
        
        Voor die weldaet wil genieten.
      
      
        Soo hy oock u sendet t' huys
        't Bitter kruys,
        Weest niet al te seer verslaghen,
        Denckt dat sulcx u Vader goet
        Wijss'lijck doet,
        Weest gerust in sijn behagen.
      
      
        Wilt dit paer doch veel gelucx,
        Weynigh drucx,
        (Soo 't kan saligh zijn) Heer geven!
        Maer voor al geeft ons en haer
        Heer hier naer
        Vyt genaed' het eeuwigh leven.
      
    
  