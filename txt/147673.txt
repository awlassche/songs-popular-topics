
    
      
        HEer JEZU Leven, Ligt, ja eenig Al
        Is dan uw hert voor my gantsch toegesloten?
        Myn Ziel doold om, en doet vast val op val,
        Ik leef als van u aangezigt verstoten:
        Nogtans zyt gy alleen myn Heil en Vrede,
        ô Bron van Troost, en Zee van Zaligheden.
      
      
        Myn JEZUS kom, Ey kom doorzoekt myn hert,
        Terwyl 'k alleen hier zit in 't groene lommer
        Van 't digt geboomt, vry, eenzaam, niet verwert
        Door eigen zorg, die 't herte bezet met kommer
        De zagte koelt' lokt u met 't lieflyk zuizen,
        De storm van het schepzels drift doet u verhuizen.
      
      
        Ontledig tog, ontledig tog 't gemoet
        Van al wat my belet eens regt te sterven,
        Aen eigen kragt, en wysheit, die my doet
        Uw zuiver ligt, bestuur, en sterkte derven,
        Op dat ik nu ook niet en kom te krenken
        Myn zwakke Ziel, door zonder Geest te denken.
      
      
        Gy, die 't gekrookte rietje niet verbreekt
        Maar ondersteunt, op dat zy niet bezwyken,
        Die 't zogend' Lammeken steets draagt en kweekt
        En van een Wees doet Uw ontferming blyken
        Die 't rokend' valswiek nimmer uit zult blussen
        d'Amegtige sterkt gy met liefde kussen.
      
      
        Kom goede Herder, wiens beproefde zorg
        Verdient dat men zig u geheel vertrouwe,
        Gy zet uw' Woord, uw Eet, uw Hert tot borg
        Neem, neem my JEZUS, 't zal my nooit betrouwe
        Myn Zon, myn Schilt, myn Koning, kom verpletten
        't Geen over my uw wil 't gebiet beletten.
      
      
        Het rommelen van 's Vaders ingewant
        En hielt niet op zeg over hem t'erbermen,
        Die tegens al 't vermanen aangekant,
        Ontvlugte 's Vaders Huis, en liefde ermen:
        Ontleer myn Ziel tog eens dit droevig dwalen
        Ag! JEZU kom, kom, kom, my wederhalen.
      
      
        Hebt Gy van Eeuwigheit op my gezien,
        Op my gezien met 't oog van vrye liefde?
        Belet my dan steets van u af te vlien,
        Myn JEZUS, die de hartste Rotzen kliefde
        Gy die verzagten kunt de stenen herten,
        Die uw gedugte Hoogheit derven terten.
      
      
        Hebt gy nooit Zegel op myn Hert gedrukt?
        En zyn daar nooit geen lett'ren in geschreven
        Door uwe hant? en 't is my nooit gelukt,
        Aan Uw Verbont myn woort en hert te geven?
        Al was 't als een blinde, die verduistert,
        Verlangt na 't ligt door onmagt als gekluistert.
      
      
        Ziet neder van uw hoog verheven Throon
        ô Milde Gever van Uw goede Gaven:
        Myn kragt verteert, 'k ben uwen Naam tot hoon,
        Ag! wilt myn dorre Ziele tog eens laven,
        Verkwikt myn Geest, en laat my niet versmagten,
        In 't ongeloof, maar op u blyven wagten.
      
      
        Gy zyt enkel goetheit ô Groote God!
        Fontein van liefde, afgront van genade,
        Voor hen die gy het geeft op uw Gebod,
        Zig in uw volheit Heer te komen baden:
        Gy overwint 't hertnekkig wederstreven,
        En doet het Hert in vreed' en vryheit leven.
      
      
        Myn algenoezaam, groot en heylig Heer,
        Almagtig, Heerlyk, Eeuwig, vol van waarheit
        Alwetend', Wys, Regtveerdig, die Uw Eer
        En Majesteit in onbesmette klaarheit
        Volstandig lieft, uw' Hoogheit komt de Wetten
        Als d'Oppermagt aan uw' schepzels zetten.
      
      
        Hebt Gy behagen om een zondig niet,
        Een Maagd' een Worm uyt grond'loos mededogen
        U t'onderwerpen? Hebt gy geen verdriet
        In 't Zaligen? En werd gy niet bewogen
        Door iets in 't schepzel? Ja die zich ontrekken
        Door ongeloof, uw' grimmigheit verwekken.
      
      
        Wel aan dan Liefde zonder eind' en maat
        Verhef u glory, hebt gy lust tot wond'ren?
        Hier ben ik Heer, volbreng u vryen Raad,
        Vertoon uw kragt in voor u af te zond'ren,
        Myn gantsche hert, trek, trek my tog na boven
        Doe my u kennen, vrezen, lieven, loven.
      
      
        Gelukkig Volk dat zig JEHOVAH kiest
        Tot zyn bezitting, eeuwiglyk verslonden
        In d'Oceaan der Liefde, daar verliest
        Zig ieder 't hert dat JEZUS komt door wonden
        Daar leeft de Ziel, gezuivert, en bevredigt
        Door 't bloet des LAMS, en van haar zelfs ontledigt.
      
      
        Ag! Scheitsmuur, droev'ge Schitsmuur die my scheit
        Van JEZUS af, myn God, ag! komt tog nader,
        Maakt my eenvoudig, teer al in 't beleit
        Des Herten lust, myn bestrooide Ziel vergader
        Dat zoo uw Magt en Goetheit eens beklyve
        Op dit gemoet, dat ik steets by u blyve.
      
      
        Ag! schepzel, schepzel door een yd'le waan
        Hebt gy myn Ziel al lang genoeg bedrogen,
        Gy hebt myn al te schandeiyk verraan:
        Weg satan, weg bedrieger, 't is gelogen
        Al wat gy inblaast, ag! wie zal my zetten
        Op effen baan, en vryen uit u netten.
      
      
        Ag! eigen ik, ag! eigen zin en lust,
        Ag! eigen wysheit, sterkte, werk en leven
        Ag! eigen eer en agting, snode rust
        In 't eigen, ag! wat hebt gy my gedreven
        In myn verderf, ik hoop het zal u rouwe
        Door d'overwinning van het zaad der Vrouwe.
      
      
        Myn gruwelyk, naar, en duister ongeloof
        'k Heb lang genoeg gezeten in uw boejen,
        Ag! waar ik voor uw helze reden doof,
        Hoe zoud myn zyn door kragt van waarheit groejen
        Hoe zoud ik JEZU dierbaarheit erkennen,
        Hem nemen aan en steets aan hem gewennen.
      
      
        Ag! JEZU lief, 't is by my buiten raat,
        Maar gy hebt dierb're balzem in uw wonden
        Doorzoek, en zie het innigst' van myn kwaad,
        Ag! kom myn hert en nieren tog doorgronden,
        Verbreek, bouw op, verwont, en heel my weder
        Gy zyt alleen bekwaam, getrouw, en teder.
      
      
        Almagtig Koning, grypt my by de hand
        En maakt een eind' van al myn dwaze wandel,
        Door eigen geest, en dempt aan alle kant
        Myn eigen leven, op dat al myn handel,
        In waarheit zy, in liefde, in gelove
        Ontfonkt door 't hemels vier, verligt van boven.
      
      
        Verneder my, vernedert my 't gemoet
        En leer my als een kindje aan u kleven,
        Zagtmoedig, stil, zeer buigzaam, klein en goet
        Dat zig aan uw beleit wil overgeven,
        Dat zig wil dragen naar zyn kleine kragten,
        En d'yd'le eer blymoedig kan veragten.
      
      
        Op dat ik JEZU hange aan u Borst
        En door uw kragt voorspoedig op mag wassen
        Gy zyt myn wortel, foey my dat ik dorst
        U myn fontein verlaten, doe my passen
        Op uw geleid', en 't wenken van uw oogen,
        Naar uwen raad en wil alleen gebogen.
      
      
        Op dat een ziel die 't alles heeft verbeurt
        Zoo trouwloos, dwaas, zoo schuldig en onmagtig,
        Die 't lieflyk jok onbondig heeft verscheurt,
        Nog werd' in u, een sterkte groot en kragtig
        Om als een helt ja juygent? 't pad te lopen,
        Gy geeft haar nieuwe kragt die op u hopen.
      
      
        Ag! Heer de schaamt' bedekt myn aangezigt
        Ik Monster, ik rampzal'ge, zoud' ik komen
        Tot Gods gemeinschap, onbedagtzaam wigt
        Zoud' u, u, u Gods liefde overstromen:
        En zal ik zien in wien ik heb gesteken,
        En wilt gy Heer door liefd' myn hert verbreken.
      
      
        Verheven Koning doe zoo 't u behaagt:
        Wilt gy een armen worm dan overstelpen
        Met vrye gunst, daar gy niet in hem zaagt
        't Geen u ô Heer bewoeg om hem te helpen!
        En hebt gy lust uw schepzel te beschamen,
        ô God der liefde! Halelujah! Amen.
      
    
  