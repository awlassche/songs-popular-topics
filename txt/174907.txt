
    
      
        Heisa! dat hamert er lustig op toe,
        Smidje! vertel me 'reis, wordt ge niet moê?
        Toen wij van morgen naar school zijn gegaan,
        Waart gij al lang aan het smeden en slaan;
        Oef! wat een werken en zweeten is dat,
        Wacht eens een omzien en rust ereis wat!
      
      
        - Maatjes! je ziet er zoo dom nog niet uit,
        Maar van het smeden versta je geen' duit;
        't IJzer is gloeijend, zoo als jelui ziet;
        Wacht ik een beetje, dan deugt het weêr niet;
        Denkt er om, jongens! 't is goed, dat ge 't weet:
        IJzer, dat deugd houdt, moet gloeijend gesmeed!-
      
    
  