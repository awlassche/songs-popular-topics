
    
      
        Zwen ich zi alle scouwe,
        Dey mir van sculden wal behaghen,
        Zo bystu eyne vrouwe:
        Das dar ich wal aen roemen saghen.
        Edel unde rijche zynt zi zummelijche,
        Darzu traghent zi hohen mut:
        Lichte sint zi besser,
        du bist aber gut.
      
      
        Vrouwe sol das zin din hute,
        Das din ouge so zelden an mich sicht?
        Tust tu't mir tzu gute,
        So ne wys ich dir darunb nicht.
        So mide mir das houbet, daz zi dir erloubet,
        Und zich mich nider an den voz,
        Uff du nicht bas en machs,
        daz zij din groz.
      
      
        Vrouwe, dich des versinne,
        Of ich dir zu ychte meere zy.
        Eynes vrundes minne
        Ist nicht, dar ne zy ein ander by.
        Minne in tocht nicht eyne,
        Si sal zin gemeyne,
        Is so gemeyne daz si gee
        Dorch zwer hertz und keynz mee.
      
    
  