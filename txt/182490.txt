
    
      
        Waarom, waarom doet gy me ontbeeren
        Lief Nachtegaaltje, uw' schellen toon,
        Die in het woud, Natuur ter eeren,
        Natuur ter eeren,
        Voorheen zoo lieflyk klonk en schoon?
        In eene kooi, die blinkt, gezeeten,
        Volöp voorzien van lekk're beeten,
        Voor 't weêr beschut, steeds opgebeurt,
        Zingt ge egter niet, maar kwynt en treurt.
      
      
        Wat kunt gy meer voor u verlangen?
        Of baart het u, lief beesje! pyn
        Om dus alhier by my gevangen
        By my gevangen
        En naar uw' wensch niet vry te zyn?
        Welaan, vlieg heen! 'k wil u niet dwingen.....
        Hoe! luister!.. Ja! 'k hoor u reeds zingen!
        En voor het heil dat gy geniet
        Streelt en beloont me uw keurlyk lied.
      
    
  