
    
      
        Pantelon door kunst verheven,
        Licht de vliezen van 't gezicht,
        Dog hoe handig, hoe bedreven?
        Zwicht hy voor het minnewicht.
        Hy verligt eens ieders oogen,
        Maar valt blindheid zelf ten deel,
        Liefde tart zyn onvermoogen,
        Elk zyn beurt is niet te veel.
      
      
        Had hy nooit zulks onderwonden,
        Zyn Lizandra te doen zien,
        Mooglyk had hy thans bevonden,
        Dat zy hem haar hart kon bien;
        Dog na 't lichte van de vliezen,
        Nu haar 't daglicht valt ten deel,
        Moet het Pantelon verliezen,
        Elk zyn beurt is niet te veel.
      
      
        't Minnewicht ziet na geen Jaren,
        't Kent op aard geen oppermagt,
        De Ouderdom en blonden hairen,
        Elk gevoeld op tyd zyn kragt;
        Dog u tyd scheynd reeds verdweenen,
        Gy had eertyds mede u beeld,
        Laat nu Jeugd met Jeugd vereenen,
        Elk zyn beurt is niet te veel.
      
      
        Meester toond u niet verbolgen,
        Draag u blaautjes met gedult,
        Arlequin steeds te vervolgen;
        Heeft zulks wel u wensch vervult?
        Laat gerust Lizandra trouwen,
        Geef haar Arlequin ten deel,
        Wil het spreekwoord wel onthouwen,
        Elk zyn beurt is niet te veel.
      
      
        Steeds opregt en trouw te minnen,
        Schenkt de grootste vreugd op aard,
        Liefde kan het al verwinnen,
        Daar zy 't waar genoegen baart;
        Doen haar heden ramp en zugten,
        Valt haar morgen smart ten deel,
        Heil vervangt de ongenugten,
        Elk zyn beurt is niet le veel.
      
      
        Minnaars van Apolloos Tempel,
        Aan wier gunst wy zyn verplicht,
        Stoot u voet nooit aan den drempel,
        Van ons Nederduyts Gesticht;
        Uw goedkeuring weg te dragen,
        Is voor ons het beste deel,
        Laat ons Yver u behagen,
        Elk zyn beurt is niet te veel.
      
    
  