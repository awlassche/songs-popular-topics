
    
      
        In Isaïas monde
        Klonk dit profetisch woord:
        ‘Een roê spruit, op die stonde
        Uit Jesses wortel voort,
        Die, als banier te dragen,
        De Heidnen zullen vragen,
        En in hun midden vreedzaam gloort!’
      
      
        De Vaderen, gevangen
        Zoo menig duizend jaar,
        Versmachtten van verlangen:
        Hun lijden was zoo zwaar,
        Om dat zij moesten derven
        't Verbeurde recht der erven,
        Het aanschijn Gods, zoo schoon en klaar!
      
      
        Het woord van Jeremias;
        Beloofde een blij herstel;
        Uit David een Messias,
        Een Vorst voor Israël!
        ‘Op berg en heuvelklingen,
        Daagt hupplend Dien wij zingen:
        De lieve Zoon Emanuël.’
      
      
        Ziet, Jacobbe is ontrezen
        Een sterre blank en klaar;
        Een Maged onvolprezen
        Werd Moeder wonderbaar;
        Een Maged zoû ontvangen -
        Daarheen smachtte ons verlangen
        Zoo menig duizend, duizend jaar.
      
      
        Het is geschied bij nachte,
        Wij weten 't in ons hert,
        Dat door des Vaders krachte
        Het Kind geboren werd.
        Gods Zone werd geboren,
        Van eener Maagd verkoren,
        Der Vaadren hoop in angst en smert.
      
      
        Ezeechjel heeft gesproken
        In rijke beeldentaal:
        ‘De poorte blijft geloken
        Bij 's Konings zegepraal!’
        De Koning, hoog te roemen,
        Heeft, als de zomerbloemen,
        Zoo zacht en lieflijk ons bezocht.
      
    
  