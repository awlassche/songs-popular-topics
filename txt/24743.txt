
    
      
        Vrouwe wilt des in dancke ontfaen
        Dat ich di sonder avelaen
        Dienen wille in trauwen reyn
        Mijn zin mijn moet aenstu ghevaen
        Mijn hertze en can di nicht ontgaen
        Ic blive dijn eighin vry alleyn
        Up erde en anich liever ghein
        Ic blive di waerlic onderdaen
        Du gheifs mir vruecht want ich en aen
        Ander vruechden groos no cleyn
        Mijn hope es sonder twifel waen
        Want al mijn leit constu verslaen
      
      
        Doet mer anschijn des ich vermaen
        Een woort daer ic mach in verstaen
        Troost up mijn hertzen weyn
        Aenstu ghenade an mir ghedaen
        So woldic hertze ende zinnen dwaen
        Van alre vruecht entrauwen neyn
        Met vruechden eewelic gemeyn
        Vrouwe wilt des in dancke ontfaen
        Dat ich di sonder avelaen
        Dienen wille in trauwen reyn
        Mijn zin mijn moet aenstu ghevaen
        Mijn hertze en can di nicht ontgaen
      
    
  