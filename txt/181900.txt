
    
      
        HOord toe al die vol liefde zyt,
        Het lust myn geest te zingen,
        Een Lied van liefde en vriend’lykheid:
        Van groote en schoone dingen,
        Een Soudaans Dochter hoog van staat,
        Ging ’s morgens met den dageraad;
        Gekweekt in duistere Landen,
        Door Gaardens en waranden.
      
      
        Zy zag de schoone Bloempjes staan:
        Van veelerhande kragten,
        Hier door is in haar opgegaan
        Een welbron van gedagten;
        Wie mag de Bloemenmaaker zyn;
        Der edele blaadjes schoon en fyn,
        Zoo wysselyk in ’t ontfouwen:
        Mogt ik hem eens aanschouwen.
      
      
        Hoe lief heb ik hem in ’t gemoed,
        Wist ik hem maar te vinden,
        ’k Verlies myn vaders Rijk en goed,
        En ging mee myn beminden,
        Des middernagt stond Jesus daar,
        Dat wiers zy op haar Bed gewaar!
        En riep: ô, Maagt doet open;
        En kwam zeer haast geloopen.
      
      
        Zy heeft haar venster opgedaan,
        Daar zag zy voor haar oogen:
        Den allerliefsten Jesus staan,
        Met schoonheid overtoogen,
        Zy zag hem zoet en vriend’lyk aan:
        En sprak waer komt hy dog van daan?
        En neeg hem tot op der aarden,
        ô Jongeling hoog van waerden.
      
      
        ô Jongeling van schoonheid ryk,
        Wiens hertje zou niet branden;
        Nooit zag ik ergens uws gelyk,
        In al myn vaders Landen,
        Ja kuize Maagt die ik wel ken,
        Nu zult gy weeten wie ik ben:
        U Liefde is te roemen,
        De maeker van de Bloemen.
      
      
        Zyt gy myn allerschoonste Heer,
        Myn liefste myn Beminden,
        Hoe zogt u myn gemoed zo zeer:
        Of ik u eens mogt vinden,
        Nu houd myn Erf nog Vaderland,
        Gebied myn met u schoonste Hand,
        Met u wil ik het waagen:
        Waar ’t u ook zal behagen.
      
      
        ô Maegt wilt gy met myn op reis,
        Soo met gy ’t al verlaten,
        U Vader en syn schoon paleis;
        En al uw hooge Staeten,
        U Schoonheid is myn dit wel waert,
        Niets is ’er op de gantsche aerd:
        Myn lief myn uytverkooren,
        Soo schoon als gy gebooren.
      
      
        Nu leid my heene waer ’t u lust,
        Och! schoonste nooid volpreesen;
        In u sie ik myn hert gerust,
        U eigen wil ik weesen,
        Hy nam syn Bruid by haere hand,
        Ver uit haer Heidens Vaderland,
        Sy ging aen syne syde:
        Door Beemde en door Weide.
      
      
        Sy spraken meenig vriend’lyk woord,
        Al gaende weegs te same:
        Toen bragt begeert het vragen voord,
        Hoe is dog uwen naeme?
        Myn naem ô maegt is wonder schoon.
        In myn Heer Vaders hooge Throon;
        Daer staet hy schoon te leesen,
        Haer kragt kan ’t hert geneesen.
      
      
        Int alle en u liefde vind,
        Diend myn met hert sinnen,
        Myn Naem is Jesus wel bekend:
        By al die myn beminnen,
        Sy sag haer lief soo minn’lyk aen,
        En bood hem haer getrouwigheid aen;
        Sy neeg tot op der aerden,
        En hielt hem hoog in waerden.
      
      
        Tien hondert duizend Eng’len schoon,
        Die leggen steeds geboogen:
        Voor myn Heer Vaders hooge Throon,
        Met neergeslagen Oogen:
        Och? Is u Vader dan zo groot,
        ô Liefde dien ik liefde bood:
        En aller vroomen hoedet,
        Wie is dog uwe Moeder.
      
      
        Nooit was ’er op de gansche aerd,
        Geen Maagd zo rein van leeven:
        Zy heeft myn wonderlyk gebaart,
        Een Maagt is zy gebleeven:
        Och is u Moeder eenen Maagt,
        Verschoon u Dienstmaagt dat zy vraagt?
        Zoo schoon en uitgenoomen,
        Van waar zyt gy gekoomen.
      
      
        Ik koomen uit myn Vaders Ryk,
        Vervult met zoo veel vreugden,
        Die nergens hebben haars gelyk,
        In schoonheid en in deugden;
        Dit is dat weelde hieten mag,
        Daar duizend jaaren is een dag,
        Daar duizend duizend jaaren,
        Veel deugd’ en vreugde baaren.
      
      
        Och! Heer dat staet myn wonder aen,
        Myn alderschoonste Koning,
        Laet ons dan haestig heenen gaen,
        Na U Heer Vaders Woning,
        O Maegt dient myn opregt en rein,
        Daer sult gy Eeuwig by myn syn,
        In groote vreugde leeven,
        Myn Ryk sal ik u geeven.
      
      
        Sy gingen alsoo rein en kuis,
        Door Beemde en door Weide,
        En kwame aen een Geest’lyk Huis;
        Daer wilde Jesus scheiden:
        Myn alderliefste Jong’ling schoon
        Nooit hoorden ik soo droeve toon:
        Woud gy myn nu begeeven,
        Dan moet ik immers sneeven.
      
      
        Hy sprak hier synen meenig uit,
        Met vriendschap en met minnen:
        Verwagt my hier ô waerde Bruid!
        Nu moet ik gaen hier binnen;
        Hy is ten Huise ingegaen,
        Sy liet soo meenig droeve traen,
        Sy stond hem te verbeiden;
        Om dat hy was gescheiden.
      
      
        Als nu den dag en avond kwam,
        Soo peinsde haer verlangen
        Dat sy haer liefste niet vernam:
        Hy beide veel te langen,
        Toen trad sy nog een weinig voort,
        En klopte; riep doet op de Poort,
        Gedreeven door de Minnen:
        Myn liefste is daer binnen.
      
      
        De Poord die werd haer opgedaen,
        De Poortier kwam te vooren:
        Hy sag de Jonkman voor hem staen:
        Soo schoon en hoog gebooren!
        Hy sprak wat wilt gy jonge maagt;
        Wat is ’t voor droefheid die u knaegt,
        Hoe komt gy hier alleene,
        Wat is ’t dat u doet weenen.
      
      
        Och! dien, die ik soo seer bemin,
        Die is myn hier ontgangen;
        Hy trad tot uwen Poortje in,
        Hy beid myn veel te langen,
        Och noodigt hem dog weder uit,
        Eer myn hert van droefheid sluid,
        Segt dat hy my komt vinden:
        Hy is myn hoog Beminden.
      
      
        Och maegt de geen die u hier liet,
        Is hier niet ingekomen:
        U Waerde Lief die is hier niet,
        Ik heb hem niet vernomen;
        Och Vader wat ontkent gy my,
        Het laeste woordje dat hy sy:
        Dat was ik gaen hier binnen,
        Myn Liefste die ik minnen,
      
      
        Segt gy dan hoe u Liefste hiet,
        Of ik hem eens mogt weeten:
        Och Vader dat en weet ik niet,
        Syn Naem is myn vergeeten,
        Myn Liefste is een Konings Zoon:
        Syn kleed is Hemels Blauw soo schoon,
        Syn Ryk strekt breed en verre,
        Bestrooit met Goude Sterre.
      
      
        Syn Aengesigt is melk en bloed,
        Syn halce fijn van Goude;
        Syn Weezen is soo wonder soet,
        Als ooit geen mensch aenschouwde,
        Hy kwam uyt syn Heer Vaders Ryk;
        Nooit sag ik ergens sijn gelyk,
        Om myn met hem te lyden,
        Maer ach! hy is gescheiden.
      
      
        Syn Vader eenen Scepter draegt,
        Van Hemel en van Aerden,
        Sijn moeder is een reyne maegt,
        Soo schoon en hoog van waerden,
        De Poortier die syn stem verhief,
        Ja Vader seid’ sy dat is myn Lief!
        Sprak Jesus onsen Heere,
        Die ik soo seer begeere.
      
      
        Wel maegt is dit u Bruydegom,
        Die sal ik u nu wijsen:
        Kom allersoetste Dogter kom;
        Gy moet niet verder rysen,
        ’k Weet dan ô soete Bruyd treed aen,
        En segt waer komt gy dog van daen,
        Gewis uyt vreemde Landen,
        Komt binnen onse Wanden,
      
      
        Ik ben een Vorstelyke maegt,
        Gekweekt in hoogen staeten,
        Om hem, daer myn gemoed na vraegt,
        Heb ik het al verlaten,
        Voor al dat gy verlaten hebt,
        By hem die alle schoonheyd schept,
        Sult gy veel meerder vinden,
        By Jesus u Beminden.
      
      
        Komt in, leeft na mynen raed,
        U Lief sal ik u wijsen,
        Doet na myn woorden en verlaet;
        Al wat de Heidens prysen,
        Verlaet u Vader Lief en Heer,
        Gedenkt aen ’t heidendom geen meer,
        Geen afgrond moet gy vreesen,
        Een Christen moet gy weesen.
      
      
        Och Vader wat gy myn verklaert,
        Daer wil ik my na schikken:
        Myn Liefste is myn alles waert,
        Geen dink kan myn verschrikken,
        Hy leert haer Godes Kerk en Huis.
        Van Jesus Wieg tot aen syn Kruis:
        Het regt Geloof en Leeven,
        Rein Maegd is sy gebleven.
      
      
        Sy diende God van herten seer,
        Sy had een groot verlangen:
        Na Jesus haer beminden Heer,
        Hy beide veel te langen:
        Toen sy haer leeven had volend,
        Kwam Jesus daer weeder present,
        Hy wilde haer geleiden,
        Eer dat sy soude scheiden.
      
      
        Hy nam syn Bruid by haere Hand,
        Met vriendelyke Minne,
        En bragtse in syn Vaders Land.,
        Daer is sy Koninginne,
        Alles wat ’t hert begeeren mag;
        Daer duisent jaren is een dag,
        Dat word haer daer gegeeven,
        Soo lustig is dat leeven.
      
      
        Daar zal zy zonder vrees en schroom,
        Zoo schoon en hoog verheeven,
        Met Jesus haaren Bruidegom;
        Altoos in vreugde leeven,
        Zoo lieffelyk is de eeuwigheid,
        Door die met Jesus maar verbeid,
        In eeuwigheid te baaden,
        In hemelsche weldaaden.
      
    
  