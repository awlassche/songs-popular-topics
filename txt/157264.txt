
    
      
        Men heeft vergeefs   gelukkig my gepresen,
        Doe ik in egt Ulisses vrou sou wesen.
        Nu uw gevreesde hand
        De taije boge spand
        So ver uit mijn gesigt, op een uitheemse strand,
        Segd eens wat vreugd of soet
        Kan strelen mijn gemoed,
        Daar steeds 't gevaar my voor uw vresen doet.
      
      
        Ja, schoon uw hand, gewoon te overwinnen,
        Uw braaf beleid en scherp geslepe sinnen,
        Alom so hoog geagt,
        Mijn pijn al iets versagt,
        Nog voeld mijn hert sig steeds door schrik en vrees verkragt:
        Ik vrees het Trooijs geweld
        Dat menig dapper held
        Rampsalig heeft voor hare poorten neergeveld.
      
      
        Ag, had de Zee dat geile wijf   verdronken,
        Wiens dertel vuur, gewoon onkuis t'   ontfonken,
        Gants Griekenland ontrust,
        Ik vloekte noit de kust
        Wiens dulle moortsugt in het Griekse bloed sig blust;
        Gy had noit met uw voet
        Getrapt in 't schuymend bloed
        Waar van 't gedenken my met duisend vresen voed.
      
      
        Ag, mogt mijn oog uw eens sien zegepralen,
        Ag, mogt ik uw eens in mijn huis onthalen!
        Dat eens de felle wraek
        Vorst Menelaus saak
        Mogt redden! Schonk my eens den Hemel dat vermaak,
        Hoe vrolijk, hoe verblijd,
        Sou dan mijn hert die tijd
        Vergeten die ons nu wreed van elkander scheid!
      
    
  