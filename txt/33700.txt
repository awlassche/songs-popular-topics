
    
      
        GOdt hadt in 't Oude Testament
        Een Heyligh Tempel uyt-gekooren,
        Waer in hy wilde als Present
        't Gebedt van yegelijk aenhooren.
      
      
        Hier was te samen eene hoop
        Van 't volk, die Duyven, Ossen, Schapen,
        En diergelijks, hadden te koop,
        En Wisselaers om gelt te schrapen.
      
      
        Heer Jesus joegh se hier van daen,
        Een geessel maekte hy van touwen,
        En deed'se al-te-mael uytgaen,
        Os ende Schaep hy gingh uytstouwen.
      
      
        De taeffelen worp hy om veer:
        Brengh wegh, seydt hy haer, neemt ras meede
        Dees dingen al, en maekt niet meer
        Mijns Vaders Huys Koopluyden steede.
      
      
        En niemant rade hy soo stoudt,
        Die welke door de Kerk des Heeren
        Voorts eenigh last doordragen soudt.
        Daer na begost hy 't volk te leeren.
      
      
        En staet 'er niet geschreeven klaer,
        Mijn Huys dat is een Huys tot beede?
        Gy maekt 't een hool voor Moordenaer,
        Seydt hy tot haer met grammigheede.
      
      
        Het was te voor gepropheteert,
        Den yver tegen de Sondaren
        Die laten d'Wet, heeft mijn verheert,
        Om uw' Huys, o Godt, te bewaren.
      
      
        Alsoo dat sijn Discipulen
        Nu wel om dees Schrifture doghten:
        De Phariseesche Priesteren
        Hem tot 'er doodt te brengen soghten.
      
      
        Sy seyden hem, uw' maght uyt-spreekt,
        Met welke gy begindt dees saken.
        Hy seydt tot haer, dees Tempel breekt,
        In drie daegh sal ik hem opmaken.
      
      
        Van sijne lighaem hy uyt gaf,
        Het welk hy weeder na drie dagen
        Verwecken soude uyt het graf,
        't Welk sijn Discipels daer na sagen.
      
      
        Bedenkt u menschen quaet en goet,
        Soo Jesus sulken grooten iever
        In deesen Joodtschen Tempel doet,
        Sal hy 't niet doen in d'onse liever?
      
      
        In onse Kerken daer hy woont,
        Die hy veel hooger heeft verheeven,
        Daer hy sijn glory meerder toont,
        Sijn Sacramenten heeft gegeeven.
      
      
        Daerom laet ons met goe' manier
        Aen hem op-dragen ons gebeeden,
        Hem looven, ende danken hier,
        Met liefde en eerbiedigheeden.
      
    
  