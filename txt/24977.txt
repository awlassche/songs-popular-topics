
    
      
        Bilde! milde bys teghen myr;
        Dir bin ich holt vur alle wijb,
        Blib an mir arman stete!
        Sint tu bist al mijn toeversicht,
        Unde mues zich ziin an ende,
        Zo hayn ich gantz zu dir gheplicht:
        Dinen lieben gruetz myr sende!
      
      
        Zuze! gruetze bistu rijch.
        Mich troeste, zarte reyne vrucht!
        Zucht du nie versmede.
        Alle vrouwen hant der eere,
        Dey mijn hertz haet ercoren.
        Liebes lief, van zwifel keere;
        Anders bin ich gaer verloren.
      
      
        Blicke scycke wol behut,
        Gut is its vur der nider scal.
        Val neyt an yr gherede.
        Zint das yst mir eyn teyl gedaen,
        Das ich eyns wibes eyghen byn,
        Zo ne wulde ich vur zi gheyne hayn,
        So ervrouwet mir den sin.
      
    
  