
    
      
        Wa wiplich wip lieplich tougin lebin man
        geblickit an
        unde he si wider blickit
        die minne sich verstrickit
        in minnen stric al sunder wanc werdent si verzuickit
        ir herze ir sinne ir beyder moyt stilt minne sam minnen diebe.
        wa sulche lieve is da wirt eyn unbe vanc
        mit armen blanc.
        wa lyp an lyebe intnuckit
        munt an munt gedruckit.
        alsus die minne mit gewalt szuei zu samin me smuckit.
        ich wene dat eman lebe so cluch der sulge minne cer clebe.
        piramus leit durch tisbe noyt
        eyn swert he kene deme herzin boit
        van blude royt
        ver wede he sich doyt.
        dat wach gen lievin nicht eyn loyt.
        als dede vrauwe tisbe uch na yme daz geszach durch minne lebe
      
    
  