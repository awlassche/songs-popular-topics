
    
      
        Kindren, brandt je bekje niet!
        Beter is 't wat hard geblazen,
        Kleine bazen!
        En een beetje meer geduld,
        Dan te krijgen door uw schuld
        Hier een blaar en daar een' bult.
      
      
        Kindren, brandt je handjes niet!
        Beter is 't niets aan te raken,
        Kleine snaken!
        Dan te merken naderhand,
        Tot uw schaÃª en tot uw schand',
        Dat ge uw pootjes hebt gebrand.
      
      
        Kindren, brandt je hartjes niet!
        Dat zou 'k nog het ergste vinden,
        Kleine vrinden!
        Dat geeft vlekken, bruin en zwart,
        Dat geeft plekken, ruw en hard,
        Dat geeft eeuw'ge rouw en smart.
      
    
  