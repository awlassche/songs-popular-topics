
    
      
        Vieren, vieren!.... achteruit!....
        Zal uw vlieger stijgen kunnen
        Moet ge hem de strengen gunnen,
        Of de kans die is verbruid:
        Geef uw vlieger vrije lucht,
        Geef hem ruimte voor zijn vlugt.
      
      
        Loopen, loopen, wat je kan!
        Als uw vlieger neêr wil dalen
        Moet ge hem weêr op gaan halen,
        Met een strakker, straffer span:
        Zonder moeite geen plêzier
        Met dat vliegende papier.
      
      
        Palmen, palmen, wat je mag!
        Kunt ge hem niet boven houên,
        Zorg ten minste voor uw touwen....
        't Is een les voor d' ouden dag: -
        Wie dat alles tijdig kan,
        Die wordt een verstandig man.
      
    
  