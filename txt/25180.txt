
    
      
        Was sal eyn keiser ane recht. eyn pais ane barremunge.
        was sal eyn kuninc ane vrijen mut. was sal eyn furste an szam.
        was sal eyn munt gar ungeslacht dar in eyn velze zunge
        dye mangme dicke szaden dut si macht gesundin lam.
        was sal eyn grave der niet duginde kan walden.
        was sal eyn vrie der sine truwe nicht in kan behaldin.
        was sal eyn richer denistman der sich niet szandin in wert.
        was sal eyn ritter der sine dage mit laster hye vercert
      
    
  