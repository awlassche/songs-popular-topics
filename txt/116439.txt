
    
      
        O Dagh seer groot van heerlikheyt,
        Vol Godelijke Majesteyt!
        Wie souw doch Godt genoeghsaem loven,
        Die op 't beroemde Pinxter-Feest
        Gesonden heeft den Heyl'gen Geest
        Op syn Apostelen, van boven!
      
      
        Sy waren in een opper-zael,
        Met angst, met sorge, druk en quael
        Al-t'samen heftigh ingenomen:
        De Trooster, die van Christo haer
        Was toegeseyt, die is aldaer,
        Na syn beloftenis, gekomen.
      
      
        Eendrachtigh waren sy te saem
        Vergadert in des Heeren naem,
        't Hert in 't gebedt zijnd' opgeheven;
        En siet, aldaer geschiedden uyt
        Den Hemel haestigh een geluyt,
        Als van een wint seer sterk gedreven.
      
      
        't Huys, daer sy saten, wierd geheel
        Daer van vervult aen yeder deel.
        Hier op verscheen al meerder wonder;
        Want daet'lik sagen sy alhier
        Verdeelde tongen als van vyer,
        En 't sat op elk van haer besonder.
      
      
        Sy zijn seer haest vervult geweest
        Al-t'samen met den Heyl'gen Geest;
        Met and're talen sy begonden
        Te spreken, soo de Geest aen haer
        Gaf uyt te spreken, die sy klaer
        Gelijk haer eygen tael verstonden.
      
      
        Komt doch, Ã´ Godelijke Windt,
        Die alle damp en ramp verslindt,
        Ey komt geweldigh aen gedreven:
        Wilt met uw liefelijk gedruys
        Doorwaeyen onser herten huys,
        't Welk wy u tot een tempel geven.
      
      
        O Hemelsch Vyer, komt op ons neer,
        Op dat wy mogen meer en meer
        In heyl'ge liefd' en yver branden.
        Geeft ons te spreken altemael
        Uw wond'ren met een nieuwe tael,
        Doorsnydet onser tongen banden.
      
    
  