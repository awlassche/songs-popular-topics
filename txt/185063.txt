
    
      
        De wereld, die in 't booze ligt,
        Verdwijnt als rook uit mijn gezigt;
        'k Heb dies alle ijdelheid verzaakt,
        En straks mijn testament gemaakt.
      
      
        Het lekk're gulden Rhijnsche wijntjen
        Smaakt mij wel eens zoo zoet bij Trijntjen.
        Wat kijk ik graag, bij lange togen,
        Mijn boeltjen door de fluit in de oogen!
      
      
        Wat zou mijn neef met schijven doen?
        At hij zijn korentjen niet groen?
        Al wat ik spaarde wierd verkwist;
        Ik wil geen snollen bij mijn kist!
      
      
        Zoo Oompjen-Grommert zijn dukaten
        Mij dezen avond na mogt laten,
        'k Zou morgen 't meisje prachtig dossen,
        En kocht een boeijer en twee vossen.
      
      
        Dies maakte ik alles aan de kerk,
        En krijg een lofdicht op mijn zerk.
        En echter, 't is mijn naaste bloed;
        Hij heet toch, als mijn vader, Knoet.
      
      
        Wat zou ik als een banjer pragchen!
        Hoe liefelijk zou Trijntjen lagchen,
        En, arme deern, mij dra verliezen!
        'k Had dan uit juffers maar te kiezen.
      
      
        ‘Het geld,’ zoo sprak de vrome man,
        ‘Behoort den regten erven, Jan!
        En wie dies zalig sterven wil...’
        Wel, waarom niet een codicil?
      
      
        Bijlo! wanneer mij dat wou lukken,
        Zei ik: ‘adie mijn guitenstukken!’
        En zou, wie had het kunnen droomen?
        Door schoonvaêr nog op 't kussen komen.
      
      
        Hoe stel ik best 't legaat op schrift?
        't Legaat? Dat ware een halve gift:
        Hij heeft wat noodig naar ik raam;
        Hij is de leste van mijn naam!
      
      
        Het is wel waar wat looze Gijs zeit:
        ‘De tabbaard, jongen! geeft de wijsheid,’
        Maar 't eischt, voorwaar! al lange mouwen,
        Om er mijn aapjen in te houên.
      
      
        Maar 't lofdicht, dat ik had verwacht,
        Wijl ik de kerk zoo ruim bedacht!
        'k Weet niet hoe 'k uit dien maalstroom kom;
        Roep den notaris toch weêrom!
      
      
        't Is zonder heksen toch te leeren;
        Ik ken wel erger, die regeeren.
        Staat niet in 't Burgemeesters boekjen:
        ‘Wijs bij de luî, mal om een hoekjen?’
      
    
  