
    
      
        Wij leven vrij, wij leven blij
        op Neêr-lands dier-bren grond.
        Ont-worsteld aan de slavernij,
        zijn wij door eendragt groot en vrij;
        hier duldt de grond geen dwinglandij,
        waar vrijheid eeu-wen stond.
      
      
        Hoe dierbaar is ons 't Vaderland,
        Der helden bakermat,
        Der kunsten wieg, 't gezegend strand,
        Waar 't heilig regt zijn zetel plant,
        En deugd, met een fluweelen band,
        Den Vorst en 't Volk omvat.
      
      
        De leeuw, die moedig voor ons waakt,
        Is 't beeld van Neêrlands magt.
        Nooit zij dit beeld door ons verzaakt,
        Als 't onzen roem of vrijheid raakt.
        Wee hem, die stout den leeuw genaakt
        En onzen moed veracht.
      
      
        Wij leven vrij, wij leven blij;
        Wij dienen éénen God.
        Wat ook 't verschil in 't dienen zij,
        De wet laat allen godsdienst vrij.
        Vereend als broeders, juichen wij:
        Gezegend is ons lot!
      
      
        Door vreemden werd de zuil geveld
        Van Neêrlands wapenroem;
        Maar ze is door onzen moed hersteld.
        Dit tuigt, o Quatre-Bras! uw veld,
        Dat met Algiers de glorie meldt
        Van onze heldenbloem.
      
      
        O, paren we aan dien heldenmoed
        Der Vadren zuivre deugd!
        Elk zie, hoe Koning Willem doet,
        En volg' de Vorsten uit dat bloed;
        Zoo blink' de deugd met nieuwen gloed,
        En sier' 's Lands wakkre jeugd.
      
      
        Wij leven vrij, wij leven blij;
        De zon van ons geluk,
        Oranje week, 't was slavernij;
        Oranje daagde, en 't Land was vrij;
        Wij zijn verlost, nu juichen wij:
        Verbrijzeld is ons juk!
      
      
        Dat lang de dierbre Koning leev',
        Aan Neêrlands heil verpand!
        Dat God hem zijnen zegen geev',
        't Geluk beschermend om hem zweev'!
        Ja, leef, geliefde Koning! leef
        Voor Volk en Vaderland!
      
      
        O, blijven we altijd eensgezind
        In deugd en heldenmoed:
        Dat Hij, die ons als vader mint,
        Zijn kroost die liefde waardig vind';
        En Neêrlands trouw ons zaam' verbind',
        In voor- en tegenspoed!
      
      
        Zijn wij als maurits in den strijd,
        Als ruiter op de zee:
        De handel bloeij' door onze vlijt!
        Dat elk der kunsten offers wijd'!
        En Neêrlands vlag blink' wijd en zijd,
        Tot aan de verste reê!
      
      
        Zoo leven we altijd vrij en blij,
        Op Neêrlands dierbren grond:
        Door trouw aan eigen wetten vrij,
        Praalt Neêrland in der volk'ren rij;
        En 't Vaderland blijft groot en vrij,
        Tot 's werelds avondstond.
      
    
  