
    
      
        Ons batig slot is dankgevoel,
        Voor werkzaamheid het ed'le doel,
        Trouw doet de kas herleven.
        Hij die door ijver, kracht, beleid
        De kas bestuurt met trouw en vlijt,
        Dien mag men de eer wel geven.
      
      
        De Thesaurier is 't dubbel waard;
        Hij heeft met eer het geld bewaard,
        (Iets vreemds in deze tijden.)
        Dat wij hem eeren op den duur
        Met ons geheele Kruis-Bestuur,
        Dat we onzen zang Hunn' wijden.
      
      
        En Hollands eer is eerlijkheid,
        Door spaarzaamheid en stil beleid,
        De deugden onzer vad'ren:
        Ze maakten 't kleine landje groot,
        En 't kind, dat zoo de vrucht genoot,
        Voedt nog die deugd in de ad'ren.
      
    
  