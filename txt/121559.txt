
    
      
        Heilig zwijgen en aanbidden,
        Is een' troostbron voor mijn hart;
        Jezus liefde staat in 't midden
        Van mijn rampen, druk en smart.
        Sproei ik tranen onder 't lijden,
        O! dit denkbeeld maakt mij stil:
        't Is geen Vader, die 't kastijden
        Aan zijn kind onthouden wil
      
      
        Moet ik steeds op doornen treden,
        En langs kronkelwegen gaan;
        Bekers vol van bitterheden
        Smaken op mijn' levenspaên;
        Zie ik hen, die God onteeren,
        Zich verlusten naar hunn' wil,
        En den Godsvriend brood ontberen,
        'k Zwijg den Heer ootmoedig stil!
      
      
        Dekt een' wolk, vol onweêrsvlagen,
        Dag bij dag, mijn' voorspoeds-zon,
        Zou dit leed mijn hart versagen,
        Of mij God niet redden kon?
        Neen; het denkbeeld: 't is mijn Vader,
        Die mijn lot, naar zijnen wil,
        Blijft besturen, brengt mij nader
        Tot zijn' liefde; maakt mij stil.
      
      
        God wil altoos Vader blijven,
        Bij 't kastijden van zijn kind,
        Dat Hij speent van wanbedrijven,
        En aan zijne liefde bindt.
        Zou ik dan nog morrend woelen,
        Daar mijn God de wonden heelt?
        't Heilig zwijgen is gevoelen
        Wat al smart de zonde teelt.
      
      
        O hoe zalig is het dragen
        Van den bangen tegenspoed,
        Daar men naar Gods welbehagen,
        Zwijgend' troost vindt in 't gemoed!
        Zien w'op jezus, bij ons zwijgen;
        Bergen van het felst verdriet,
        Kunnen dan niet hooger stijgen,
        Dan 't Gods liefde noodig ziet.
      
      
        Ja mijn' smart zou lijden heeten,
        Staard' ik niet mijn' Heiland aan,
        Die ook smartbrood heeft egeten,
        Lijdend heeft mijn' schuld voldaan;
        Lieve Heiland! ja uw' liefde
        Zweeg voor mij ootmoedig stil,
        Gij volbragt, wat smart U griefde,
        Heilig zwijgend' 's Vaders wil
      
      
        Leer mij zwijgen en aanbidden
        Zoo als Gij in 't lijden deedt;
        Blijf, o Gods-Lam! steeds in 't midden
        Van mijn' rampen, smart en leed.
        Laat dan zee en golven bruisen,
        d'Afgrond, met gesperden mond,
        Tegen mijn' belangen druischen;
        In U blijft mijn heil gegrond.
      
    
  