
    
      
        Vader neuriet: ‘Werken, zwoegen
        Maakt mij tot een krachtig man;
        't Brengt ons voorspoed, 't schenkt genoegen;
        Daarom werk ik wat ik kan!’
      
      
        Moeder fluistert: ‘Lieven, minnen
        Is me een zegen en een troost;
        't Maakt het werk licht, 't sterkt de zinnen;
        Daarom min ik gade en kroost.’
      
      
        Vader neuriet, moeder fluistert,
        Altijd even vrij en blij;
        'k Heb hun liedje afgeluisterd,
        'k Min en werk nu zooals zij!
      
    
  