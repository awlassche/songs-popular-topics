
    
      
        Si hait an ir so vil der gute,
        Se wende bas min zoverzicht,
        Mee wan alles wassers vlute;
        Anders troestes in hain nicht.
        Daz ir min liden wurdt erkundet,
        Und ich troest erwurbe dan!
        Nemmer wyrt yts ir volgrundet,
        Des trure ich vil zender man.
      
      
        Raets gedete mir nye so noyt
        Van dage zu dage, ye zo mee.
        Venus, werder minnen voyt,
        Nu raet ir, daz si mich verste,
        Zint alle dugent ir wol zemet,
        Und eere mit yr ist husgenoys!
        Ja, weyt, of in mich recht vernemet,
        Sulche liebe mich nye verdroys:
      
      
        Ich wil ir bis in min ende
        Ummer ondertenich zin;
        Min hoeffen ist, daz si mir zende
        Troest, of er wil wenden pin;
        Ghesche mir das, so wer mir wol.
        Das leyt alles gar an ir;
        Troestlich (s)ich doch leben sol,
        Is ist beschert, so wirtz mir.
      
    
  