
    
      
        O Jhesus, seker toeverlaet
        Daer geender, die sijn in liden,
        Ic sie, dat Ghi ellendich staet,
        Ic en cans my niet verbliden, verbliden.
        Ic sie, dat Ghi ellendich staet,
        Ic en cans my niet verbliden, verbliden.
      
      
        Uu ermen sijn u uutgherecht,
        U handen sijn doerslagen,
        U min heeft my mijn hert doerstect,
        Ic en can des niet verdragen!
        U min heeft my mijn hert doerstect,
        Ic en can des niet verdragen!
      
      
        U voeten sijn U daertoemee
        Soe jammerlijck doerhouwen!
        U doot maect alle menschen vrij,
        Men mach op U betrouwen, betro.
        U doot maect alle menschen vrij,
        Men mach op U betrouwen, betro.
      
      
        U hoeft, dat neicht teraerden waert,
        U bloet loept over U wanghen,
        U myn maect my so seer versachten,
        Si doet mijn hert verlanghen.
        U myn maect my so seer versachten,
        Si doet mijn hert verlanghen.
      
      
        U syde is soe wijde ondaen,
        Met eenen speer dorsteken,
        Die wil, die machter ghenaden ontfaen,
        Van alle sine gebreken.
        Die wil, die machter ghenaden ontfaen,
        Van alle sine gebreken.
      
      
        Hadieu, hadieu, der werelt mijn!
        Ic wil u leren derven
        Ende bliven inder minnen Sijn,
        Die om my aldus woude sterve.
        Ende bliven inder minnen Sijn,
        Die om my aldus woude sterve.
      
    
  