
    
      
        Bron van Zegen! 'k roem uw wegen,
        'k Smeekte uw hulp in angst en smart;
        'k Heb die van uw gunst verkregen,
        'k Wyd' u ook myn dankbaar hart.
      
      
        'k Mag myn pligten, weêr verrichten,
        Met vernieuw de kracht en lust;
        'k Voel myn moeite en zorg verlieten,
        Als myn mond dit kindjen kuscht.
      
      
        Teder wichtjen! als gy 't lichtjen,
        Met uw oogjens gade slaat,
        Staar' ik op uw lief gezichtjen;
        De onschuld lacht op uw gelaat.
      
      
        Welbehagen van myn' dagen!
        Teder pand van zuivre min!
        'k Heb aan God u opgedragen,
        Van uw 's levens aanbegin.
      
      
        'k Zal ook tragten, al myn krachten,
        Te besteên, voor uw geluk,
        En van 's Hemels zegen wagten,
        Dat ik eens de vruchten plukk'.
      
      
        Maar, myn liefjen! harte diefjen!
        Waarom schreit ge? of hebt gy dorst?
        Moeder zorgt voor uw geriefjen
        Reikt u graag heur volle borst.
      
      
        Dat zal smaaken, en vermaaken;
        Daar het Moeders hart verrukt,
        Als zy uwe bolle kaaken,
        Aan heur' dankb'ren boezem drukt.
      
      
        't Kan my treffen, 't hart verheffen,
        Zy, die in dit wiegjen schreit,
        (ô Mogt ik dit steeds beseffen)
        Is geschikt voor de Eeuwigheid.
      
      
        Lust van 't leven, ons gegeven,
        Vaders wensch! en Moeders vreugd!
        Zo God wil, dat gy zult leven,
        Leef voor Hem, en voor de deugd.
      
    
  