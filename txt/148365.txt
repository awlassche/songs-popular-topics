
    
      
        God, enkel licht,
        Voor wiens gezigt
        Niets zuiver wordt bevonden,
        Ziet ons bevlekt,
        Met schuld bedekt,
        Misvormd door duizend zonden.
      
      
        Der sterren pracht
        Is bij Hem nacht,
        Hoe hel zij schittren mogen:
        En wij belaân
        Met euveldaân,
        Wat zijn wij in zijn oogen?
      
      
        Heer! waar dan heen?
        Tot U alleen,
        Gij zult ons niet verstooten:
        Uw eigen Zoon
        Heeft tot uw' troon
        Den weg ons weêr ontsloten.
      
      
        Ja, Amen! ja,
        Op Golgotha
        Stierf Hij voor onze zonden;
        En door zijn bloed
        Wordt ons gemoed
        Gereinigd van de zonden.
      
      
        Maar ach! wat smart!
        Dit dwaalziek hart
        Doet ons gedurig vreezen.
        O God! G'aanschouwt,
        Hoe 't ons berouwt
        Steeds weêr bevlekt te wezen.
      
      
        Wil, U ter eer,
        Steeds meer en meer
        't Geloof in ons versterken!
        Dan zullen wij,
        Gereed en blij,
        Uit liefde 't goede werken.
      
    
  