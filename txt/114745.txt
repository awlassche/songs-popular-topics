
    
      
        DIe Gods woorden
        vol oprechticheit en rust
        Zoo oit hoorden
        dat hem walgden d'aardze lust;
        Die zijn zinnen,
        Onderdanich aan Gods wet
        Doet beminnen
        't Geen zijn wet ten voorbeelt zet;
        En daar by geduurich zich in die betrachting' ziet
        't Zy wat zaken
        Hem genaken,
        't Raakt hem niet als 't God verbiet.
      
      
        Zingh van vreugde
        Ghy die 't quaat met macht verbreekt.
        't Lof der deugde,
        Als 't een eedel hert' ontsteekt,
        Heeft zijn voordeel:
        Want de geest wort opgewekt
        Als maar 't oordeel
        En de wil, ten goeden strekt:
        Ik, door veel getuigen die op duizent plaatzen staan,
        Greep nu krachtich
        En aandachtich,
        Met verstant eens ernstich aan.
      
      
        Help my raden
        Die de waarheit hebt gesmaakt,
        Welk mijn paden
        Beter en noch beter maakt:
        'k Wil mijn leden
        En wat my mijn Schepper gaf
        Na zijn reden
        Overgeven van nu af,
        Om na mijn vermogen, des mijn geest hem ernstich smeekt,
        Zijn begeeren
        Zoo te leeren
        Als zijn woort daar hoogh van spreekt.
      
      
        'k Heb gevonden
        Daar mijn ziel deur wort bewaart.
        'k Ben ontbonden
        Vry gemaakt, en onbezwaart.
        Is 't dan wonder
        Dat mijn geest van vreugt ontspringt,
        En nu onder
        Dit geval Gods goetheit zingt?
        Heer! weest hem genadigh, die zich ook te wachten hoopt,
        Dat hy weder
        Niet ter neder
        Struikelt, en bezijden loopt.
      
    
  