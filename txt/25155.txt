
    
      
        Wa lust wa wnne wa spehe.
        wa lyep unde alder werlde hort.
        wa vindit man dat fuyr dat sich insundin moys dat wort.
        Dat zueyer moit und zueier herzen
        dreit in ein wesin van vremdeme an beginne.
        van grunt veste aller selicheit.
        wa wr zille aller eren. wa suster der beszei dineit.
        der duginde eyn bruder wol behoit.
        wa vader wise an volme bedachtme sinne.
        wa ritterlich ellende
        wa nimit manheyt al ir craft da si sich moys gesellen
        zu hogelofter milde.
        wa same. wa szugt. wa aller duginde craft.
        wip dine reyne meysterschaft
        die is allis kan. des si gelovit din bilde.
      
    
  