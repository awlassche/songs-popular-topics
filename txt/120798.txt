
    
      
        Wat is het hier een droevig leven
        Van zo jong in een klooster te gaan,
        Geen Doctoor die myn kan genezen,
        Geen Chirurgyn die my kan cureeren,
        Van al myn bittre smert en pyn.
        Maar ach wat heb ik tog gedaan,
        Van zo jong in 't klooster te gaan.
      
      
        Myn Vader en myn Moeder
        Die kwamen daar eens by myn,
        Wel Dogter hoe gaat 't al met u?
        Ach Vader en ach Moeder
        Ik ben voor het klooster schuw,
        Maar ach wat heb ik tog gedaan
        Van zo jong in een klooster te gaan.
      
      
        Myn broeders en myn Zusters
        Leven buiten vrolyk en plaisant.
        Zy trekken hun zyde kleeren aan,
        En ik moet voor de tralie staan
        De Jonkmans voorby zien gaan.
        Maar, ach wat heb ik tog gedaan
        Van zo Jong in een klooster te gaan.
      
      
        's Avonds slaat de klok vyf uuren
        Na de celle zo moeten wy gaan,
        En dan doen ik met als kermen,
        Had ik myn zoete lief in myn ermen
        Dan was al myn smert gedaan.
        Maar ach wat heb ik tog gedaan
        Dat ik ben in 't klooster gegaan.
      
      
        Des nagts ten twaalf uuren
        Zoo moeten wy ter choore gaan.
        En dan doen ik niet als weenen
        Dat ik moet slapen alleenen,
        Zonder een zoet lief op myn zy.
        Maar ach wat heb ik tog gedaan
        Van zoo jong in een klooster te gaan.
      
      
        Slaat 's morgens de klok vyf uuren
        Na de choore zo moeten wy gaan,
        Gloria Patria moeten wy zingen,
        Dat doet myn jong hert bedwingen,
        In plaats van met myn lief te gaan.
        Maar ach wat heb ik tog gedaan
        Vaa zo jong in 't klooster te gaan.
      
      
        Wy hebben maar een patent,
        Die voor ons een misse doet,
        En dan moeten wy alle present,
        Rondom dat Patertje staan
        Gelyk de hennetjes om de haan.
        Maar ach wat heb ik tog gedaan
        Van zoo jong in 't klooster te gaan.
      
      
        Oorlof gy jonge maagden
        Die nog niet gebonden en zyt,
        Wilt leeren tog van te vooren,
        Laat u tot geen Nonnetje bekooren,
        Kies veel liever vry te mogen gaan,
        Doet niet zo als ik heb gedaan
        Van zo jong in 't klooster te gaan.
      
    
  