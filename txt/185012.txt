
    
      
        Die gaarne vreugd in 't leven schept,
        Dien raad ik dat hy zich wat rept,
        En kies een jonge lieve Meid,
        Voor zyn gezondheid en profyt,
        Niet ouder als de twintig Jaar,
        Met donker bruin en krullend naar,
        En oogjes waar zy zacht meê lonkt,
        Waardoor g'in zuivre min ontvonkt.
      
      
        En wangen als een rozenkleur,
        Een lieve mond met ambergeur,
        Een kleine net besneden kin,
        Kan 't zyn een klyne spit daarin;
        Een blanke boezem vol en rond,
        Dit toont dat zy vast is gezond.
        En verders regt van lyf en leên,
        Geen bogchel of geen kuit op scheen.
      
      
        Kies zulk een meisje tot uw vrouw,
        'k Wed dat het u niet spyten zou,
        En heeft zy dan geld daarby,
        Dan leeft gy vrolyk, vry en bly,
        Heeft zy daarby een zacht humeur,
        Dan ruilt gy met geen groot Sinjeur,
        En wandeld op een effen baan,
        Waar rozen en geen doornen staan.
      
      
        Maar houdt zoo'n vrouwtje wel in acht,
        Wanneer zy goed haar pligt betracht,
        Zy schud het bed met moed en lust,
        Opdat zy lekker wordt gekust,
        En maakt het eten na uw smaak,
        Dan leeft gy immers met vermaak,
        Zeg dan vry: zorg wyk ver van hier,
        Nu leef ik met een groot plaizier.
      
      
        Neemt Jongmans, dus deez les in acht,
        Die naar een vrolyk leven tracht,
        Doet dan een keus die niet berouwd.
        Want zyt gy eenmaal eens getrouwd,
        En gaat het u niet naar den zin.
        Daar is zoo slecht verand'ring in,
        Daarom verzint eer gy begint.
        Opdat gy een goed leven vindt.
      
    
  