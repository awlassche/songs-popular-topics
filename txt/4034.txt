
    
      
        HEer Ihesus hadde mi wtuercoren
        Ouer seuen iaren hier te voren
        Ic en wil hem niet laten varen
        Hi is in minen sin ghecomen
        Ic en wil tegen hem niet sparen
      
      
        Heer Iesus mijn eygen lief
        Gheeft mijnder herten menigen kus
        Waer om so wiallen wi trueren
        Willen wij onse herten tot hem keeren
        Hi sal ons wel ghebueren
      
      
        Ic wilde dat mijn hertken ware ghewont
        So diep in mijnder sielen gront
        So soude ick vrolijc wesen
        Wie dat die wondekens maken can
        Hi soudese wel ghenesen
      
      
        Int boeck der minnen staet ghesreuen
        Hoe dieper ghewont / hoe eer ghenesen
        Waer om so willen wi trueren
        Willen wi ons herte tot hem keeren
        Hi sal ons wel ghebueren.
      
      
        Heer vader mocht ic v geuen lof
        Daer bouen in mijns heeren hof
        Nae mijnre sielen minne
        Ic soude v hooger gheuen lof
        Dan alle die Cherubinnen
      
      
        Die Cherubinnen sijn hooge verheuen
        Al vol vruechden is haer leuen
        Ick ben hier in deser allinden
        Rijc God waert uwen wil alsoe
        Ghi sout mi wel ontbinden.
      
    
  