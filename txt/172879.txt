
    
      
        In den heilige schrifture
        Vindt men een exempel schoon
        Hoe dat Christus in figure
        Spreekt van den verloren zoon.
      
      
        Deze zoon was jong van jaren,
        Hij vroeg al zijn geld en goed
        Aan zijn vader met bezwaren,
        Ziet eens wat de jonkheid doet.
      
      
        Als zijn vader 't hem had gegeven
        Toen is hij voort weggegaan,
        Goud en zillever daar benevens
        En zijn beste kleren aan.
      
      
        Maar de vader uitverkoren
        Sprak: Ach zoon, van mij bemind,
        Uit den echter trouw geboren,
        Dat gij uwen God bemint!
      
      
        En hij ging naar vreemde landen
        En vergat zijn vaders raad.
        Schenken, drinken velerhanden
        Met personen slecht van aard.
      
      
        Dag en nacht zo ging hij zwieren,
        En dronk steeds den koelen wijn
        Met oneerb're venusdieren
        Die 't bederf der jonkheid zijn.
      
      
        Zij wisten hem zo te strelen
        Tot verdoving van zijn geest,
        Om zijn paarlen en juwelen
        Om zijn geld het allermeest.
      
      
        Zij wisten hem zo te lokken
        Totdat was zijn geld verbruid;
        Met zijn kleren uitgetrokken
        Sloegen ze hem de deuren uit.
      
      
        Toen kwam daar met groot verzeeren
        Eene droeve duren tijd
        Zonder geld en zonder kleeren,
        Hij was al zijn middelen kwijt.
      
      
        Van den honger ging hij eten
        Met de varkens uit de trog,
        Maar zij hebben hem gebeten
        Want zij hielden het voor bedrog.
      
      
        Met de tranen in zijn oogen,
        Moest hij toen vertrekken gaan,
        Niemand had toen medoogen,
        Zijn jong hart was zeer belaan.
      
      
        Naakt en bloot verkoud van leden,
        Met veel zuchten pijn en smart,
        Moest hij bosch en veld doortreden,
        Met de wroeging in zijn hart.
      
      
        Toen bad hij met bittere zuchten:
        Grote God wil mij bijstaan,
        Ik wil al mijn schuld ontvluchten
        En tot mijne vader gaan.
      
      
        Kwam tot zijn vader nader,
        En hij viel voor hem te voet,
        En hij sprak uit hart en ader:
        Dat gij mij genade doet.
      
      
        Laat mij uwen dienstknecht wezen
        Minder dan uw minste knecht.
        Maar de vader uitgelezen
        Heeft terstond hem opgericht.
      
      
        En hij nam hem in zijn armen
        En hij sprak op blijden toon:
        'k Wil mij over u ontfermen,
        Gij zijt den verloren zoon.
      
      
        En hij gaf hem schone kleren
        En een ring aan zijne hand
        En hij stelde hem in ere
        Daar was alles abonant.
      
      
        Een vet kalf werd daar geslagen
        En er volgde een maaltijd schoon
        Van den vader met behagen
        Voor deze den verloren zoon.
      
      
        Oorlog broeders uitverkoren
        Ja, gij allen groot en klein,
        Willen wij niet gaan verloren,
        Laat u leiden in 't gemein.
      
      
        Tot den vader der genade
        Die zijn arm zal openslaan,
        Om de zonden te versmaden
        En naar 't hemelrijk te gaan.
      
    
  