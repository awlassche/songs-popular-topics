
    
      
        Neen, neen, gy sult de liefde niet ontvlugten:
        Hoe ver gy met uw kiel zweeft over zee,
        Afwesentheid verdrijft geen minne-zugten;
        Gy voerd, waar dat gy streeft, uw vyand mee:
        Wanneer het minziek hert
        Die smert heeft ingezogen,
        Dan is de minne-smert
        Vergeefs ontvlogen.
      
      
        Een hart ontvlugt, bekommert voor zijn leven,
        Den pijl hem van den Jager in het woud
        Met wissen schoot door ribb' en spier gedreven,
        Maer op sijn vlugt is zelf sijn val gebout:
        Want waar het henen vlied,
        Het draagt zijn vyand mede.
        Daar liefde 't hart doorschied,
        Daar is rust nog vrede.
      
      
        Vergeefs is 't dan soo ver van hier getogen
        Toen u de min die wonde dreef in 't hert,
        Trok hy zijn pijl uit Amarillis oogen
        En gaf aan haar de balsem voor uw smert.
        Waar vlied gy dan? Laat af!
        Wilt gy geholpen wesen?
        Sy die dees wond u gaf
        Kanse ook genesen.
      
    
  