
    
      
        Triomf! de vreugde stijgt ten top,
        Hijst Hollands vlag en wimpel op,
        En doet de jubeltoon steeds dav'ren langs het strand,
        Daar komt de kiel met goud belaân,
        Zij brengt ons d'eerste Haring aan,
        't Is feest in Nederland.
      
      
        't Is feest, 't is eigen Hollands feest,
        't Is heilig, 't brengt ons voor den geest,
        Den tijd van onzen roem, den tijd van onzen schand,
        Triomf! de nacht van schande zonk,
        Triomf! den dag van glorie blonk,
        Voor 't vrije Vaderland.
      
      
        Bataafsche Maagden! rept u wat,
        Plukt bloemen voor die kostb're schat,
        En tooi dien lekk'ren Visch met Vaderlandsche zwier,
        Ja, hij kwam met Oranje weêr,
        Dat hem dan even als weleer,
        De goude goudsbloem sier.
      
      
        Wie in dit kostelijk zee-banket,
        Voor 't eerst zijn grage tanden zet,
        Den vollen flesch ontkurkt, tot vreugd van zijnen geest,
        Met vonkelende glazen klinkt,
        Z'op Neêrlands welvaart ledig drinkt,
        Die houdt een heerlijk feest.
      
      
        Ja ieder maakt dan goede sier,
        Waar wijn ontbreekt daar neemt men bier,
        Die Vaderlandsche drank smaakt ook in Neêrland zoet;
        Men drinkt dan Beukelszoon ter eer,
        En na den maaltijd nog eens weêr,
        Daar 't vischje zwemmen moet.
      
    
  