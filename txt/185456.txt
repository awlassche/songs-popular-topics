
    
      
        Laat ons, ô gasten! vrolijk zingen,
        Op 't feest dier éénsgezinde twee:
        Het vreugdgevoel dier echtelingen
        Deelt ook ons hart zijn' invloed meê.
        Men wensch dat zegen
        Hunn' echt bejegen'
        Bij liefde en vreê!
      
      
        Wanneer, in 't bloeijen hunner jaren
        Een minnend tweetal zich verbindt,
        Dan smaakt het vrucht van 't jeugdig paren
        't Geluk van 't hart dat rein bemint,
        't Kuscht eens min vurig,
        Maar blijft gedurig
        Vrindin en vrind.
      
      
        Zoo heeft dit paar zijn lot verbonden,
        En plukt de bloemen zijner jeugd,
        Doch hoopt in later levenstonden
        Nog zaam' veréénd te zijn in vreugd.
        't Zie gantsch zijn leven
        Met heil doorweven
        Gegrond op deugd!
      
      
        Geniet, ô trouwe lotgenoten!
        Al 't geen uw minnend hart verblijdt!
        Viert eens, met kroost, uit u gesproten,
        Den dag toen gij veréénigd zijt!
        Oogst allerwegen
        Den hoogsten zegen,
        Ja, bloeit altijd!
      
    
  