
    
      
        Lintjes en strikken,
        Strookjes en kwikken,
        Wat is ons Neeltje toch bijster mooi!...
        Vogeltjes, met zoo'n pronk van veêren -
        Denken de Heeren:
        Dienen wel in een 'gouden’ kooi!
      
      
        Lintjes noch strikken,
        Strookjes noch kwikken,
        Wat is ons Anneke simpel net...
        Vogeltjes, die heur voeder zoeken -
        Denken de Kloeken:
        'Hoeven niet op zwart zaad gezet!
      
      
        Lintjes en strikken,
        Strookjes en kwikken,
        Vrijers voor Neeltje, daar krielt het van...
        Vogeltjes moeten nestjes bouwen -
        Denken de Trouwen:
        Anneke, heeft al lang een' man!
      
    
  