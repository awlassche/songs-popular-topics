
    
      
        Mit diesen nuwen iare
        so wirt vns offenbairen
        wir dat eyne maget fruchtbare
        die werelt hait verblydt
      
      
        Wie wale wase yere zo mode
        do sy ye vleysch ind blode
        an sagh eres hertzen houde
        eyn here der werelt weyt
      
      
        Sy bracht ym sonder pyne
        moder ind maget fyne
        al sonder medicyne
        des hauen die Judden spydt
      
      
        Die engelen songen schone
        geloria yn deme trone
        Zer freu ond zo loive
        gode gebenedydt
      
      
        Dat kynt van duechgeden rychen
        dat bracht vns mechtelichen
        freden geweldincklichen
        die heyrden hattrus blydt
      
      
        Als acht dage wairen geleden
        do wart jesus besneden
        all nar der Jueden sieden
        schylt vns van sunden qwydt
      
      
        Do symeon der alde
        an sagh dat myt freuden
        hy vursparch dat idt solde
        vns machen van sunden qwydt
      
      
        Dry konynge vnbekanten
        brachten yere offerhanden
        vis orienten landen
        gode gebenedydt
      
      
        Des dyeden dages sydt froye
        vondent by siner moder
        Joseph was der behoeder
        als vns die schrifture belydt
      
      
        Myrram offerde Jaspar
        wironch koninck Balthasar
        Ind dar nae goult Balthasar
        des geloufet sicherlich
      
      
        Als secs wechen volqwaemen
        maria gynck nae betanyen
        geeret van allen frauwen
        dat sy die [.]e vertzeret
      
      
        Do gynck die maget schympell
        sy droge ye kynt zom tempell
        allen frauwen zo eyme exempell
        gloriosa ind gebenedydt
      
    
  