
    
      
        Juich vrolyk lieve vrinden,
        Hier past geen haat of nyd
        Neen! elk welgezinden,
        Die hebben vrolykheid,
        Oranje is verheeven,
        Oranje zal in ‘t hart,
        Weer nieuwe blydschap geeven,
        Herdenk dan nu geen smart.
      
      
        Neen wilt met blydschap keeren,
        Maar zoek uw ‘s Vorstens deugd,
        Zo zult gy hem vereeren,
        Zo toond gy waare vreugd,
        Wy leden zeer veel smarte.
        Veel grieven, angst en leed;
        Maar vreugde geeft ons harte,
        Dat ieder zulks vergeet.
      
      
        Een Vorst van zo veel waarde,
        Gebooren uit een Stam,
        Die ons veel zegen baarde,
        Waar door de voorspoed kwam,
        Een vorst van God gebeden,
        Verwagt uw dankbaarheid,
        Al hebben wy veel geleeden,
        Genoeg, wy zyn verbleid.
      
      
        Haast komen op onze Oorden,
        De Troepen, lang verwagt,
        Geen Plunderen nog geen Moorden
        Heeft hun tot ons gebragt,
        Zy zullen ons omërmen,
        Als Broeders; dank dan God!
        Die zich nog wou ontfermen,
        In ‘t allerdroevigst lot.
      
      
        Hoezée! Oranje boven!
        Wy zyn wel lang verdrukt,
        Maar eer men ‘t kon geloven,
        Uit ramp en smart gerukt:
        Nog eens, Oranje boven!
        De welvaart keert nu weer,
        Kom laaten wy God loven,
        Zyn zegen daald thans neer.
      
      
        Wy zullen haast begroeten,
        Den Vorst zo wellekom,
        Kom laten wy hem ontmoeten,
        Met rust en Vree rondom,
        Vergeet thans all smarten,
        Men kend geen waare vreugd,
        Met een vyandig harte,
        Oranje mind de deugd.
      
    
  