
    
      
        Nae dat tlichaem doer rust is kloeck
        latende tbet in sijnen hoeck
        wij bidden vader zijt ons bij
        die sijn singende melodij
      
      
        Gedoecht ons tong v singe eerst
        oock sherten brandt, v minne meest
        op dat van ons toecomende werck
        tbegin ghij sijt en vortganck sterck
      
      
        Laet den duijster plaets geuen tlicht
        oock nacht den son van v gesticht
        op dat schult welck nacht heft gemaeckt
        doer tlichts verscijn wert affgemaeckt
      
      
        Wij bidden oock met diep ootmoet
        wilt drucken tquaet onder de voet
        dat wij singende louen v
        In ewicheijt altijt als nu
      
    
  