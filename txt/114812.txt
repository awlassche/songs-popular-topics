
    
      
        WAar heenen voert de ongebon-den lust
        Den mensch, als hy des redens toom laat varen!
        Gelijk een schip door hobbelende baren
        Ten laatsten raakt aan een verkeerde kust:
        Zoo heeft mijn ziel, by zich geheel verdeilt,
        Gevolgt den raat van mijn verlok-te oogen;
        Waar door ik heel ten quaden ben verzeilt,
        En tot den strik des onheils in-ge-too-gen.
      
      
        Erbarm ô God! u daarom over my,
        Door uw gena en goedertierentheden.
        En wasch mijn ziel van al haar overtreden
        Tot dat zy rein voor u geworden zy.
        Want ik beken' de boosheit mijnder daat
        Die altijt voor mijn aanzigt staat geschreven.
        Want tegen u is al dit leelijk quaat,
        't Welk ghy zoo haat, in overdaat bedreven.
      
      
        Al wijkt den mensch van zijn bescheiden plicht
        En loopt verdoolt den wegh der grove zonden:
        Zoo wort nochtans der waarheit ondervonden
        Dat Gode blijft recht veerdigh in 't gericht'.
        Maar ziet! al vroegh van 's moeders lichaam aan,
        Die my ontfingh en baard' in overtreden,
        Heb ik in 't quaat my menighmaal ontgaan
        En haren aart gedragen in mijn' leden.
      
      
        Hoe ruimen keur is tuszen quaat en goet!
        Geen zondaar is ô ! Heer zoo zeer u tegen
        Als ghy tot dien van herten zijt genegen
        Die uwe waarheit vestigt in 't gemoet.
        Ontzondigt my met Yzop. en herschept
        Mijn hert als sneeuw zoo wit na uw behagen.
        En laat mijn ooren juichen, want ghy hebt
        Mijn beenderen in brijzelen geslagen.
      
      
        Der boosheit rooft den toegank totten Heer.
        Verberg uw' oog voor al mijn overtreden,
        En stelt mijn hert' met u in goeden vrede
        En onvertzaagt gelijk het was wel eer.
        Vw geest die my vrymoedigh heeft gemaakt
        En liet de vreugt uws heils my wedervaren;
        Laat die op nieuws van my weer zijn gesmaakt,
        Op dat dien troost eens weder op mach klaren.
      
      
        'k Zal dan het boos mistredende geslacht'
        Vw wetten en oprechte wegen leeren.
        Op dat de zondaars zich tot u bekeeren.
        Maar drijft mijn bloetschult Heer! uit uw gedagt.
        Zoo roemt mijn tong' in vrolijkheit uw eer'.
        En al mijn kragt wert tot uw lof gedreven.
        In offer hebt ghy geen behagen meer
        Ik woud' u die van herten geeren geven.
      
      
        De Offerhand die Gode best gevalt
        Is een gemoet beanxt en zeer verlegen.
        Want trotzen aart en hoogmoet is hem tegen.
        Jeruzalem bekome zijn gestalt'.
        En Zion groey' in eer en heerlijkheit.
        Dan krijgt ghy lust in zulke offerhanden
        Daar uw geregticheit den gront van leit.
        Dan zal den Var' op uwen altaar branden.
      
    
  