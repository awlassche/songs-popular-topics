
    
      
        Elk is op zijn wijz' verheugd.
        De onberaaden losse jeugd
        Schiet het oude jaar in 't nieuwe.
        De aardworm brast, en zwelgt, en teert.
        Schraaper telt de guldenstukken,
        Daar zijn schat meê is vermeerd.
      
      
        Ik heb geen vermaak daar in.
        'k Wil met een' bedaarden zin
        't Hart op mijne wegen stellen;
        Denkeu aan mijn' weg en lot,
        Hoe ik 't onder alles maakte,
        Wat ik schuldig ben aan God.
      
      
        God heeft mij die jaar behoed.
        En zijn trouw heeft mild gevoed
        Huisgezin en vee en akker;
        't Kwaade smartte niet te zeer;
        'k Had verdiend de zwaarste rampen;
        Hij verschoonde telkens weêr.
      
      
        't Helder Euangelielicht
        Leerde mij genade en pligt.
        'k Mogt gerust en ongehinderd
        In het huis des Heeren gaan,
        En aldaar van Jesus hooren.
        God heeft alles welgedaan.
      
      
        Maar, hoe weinig is mijn geest
        Dankbaar aan den Heer geweest!
        Flaauw en ijverloos in 't bidden;
        Wispeltuurig in geluk;
        Steunende op mijn eigen krachten;
        Wrevelig, of hard in druk.
      
      
        Traagheid, koelheid ongeloof
        Maakten vaak mijn harte doof
        Voor de stem van 't Euangelie,
        Ach! hoe weinig is mijn ziel
        Nog gevorderd, onder 't voorregt,
        Dat aan haar te beurte viel!
      
      
        o Hoe zal mijn harte nu,
        Zegenrijke Ontfermer! U
        Al uw trouw en gunst vergelden?
        En zoo veel weldaadigheên,
        Die Gij mij weêr hebt beweezen,
        Boven deuken en gebeên?
      
      
        Treed niet met mij in 't gerigt.
        Sla Uw vriendlijk aangezigt
        Op mij neêr, om Jesus wille,
        Laat mij 't licht der lieve zon
        Weêr in 't volgend jaar aanschouwen,
        En U looven, Lichtenbron!
      
    
  