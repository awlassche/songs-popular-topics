
    
      
        Is hebben, 'hebben:' - krijgen, is de 'kunst!'
        Zoo luidt de spreuk:
        En steeds stond ze bij mij in goeden reuk
        En groote gunst!
        Niet, dat ik daartoe iedren weg wil gaan,
        Of andren raân:
        Maar - omdat krijgen krachtig maakt en knap,
        En hebben slap!
      
      
        Bezit is 't Vaderliefje, dat ons kapt
        Bij de avondkaars;
        Maar Krijgen is de zevenmijlen laars,
        Die vóorwaarts stapt;
        Bezit is, van genoten, volle Neef...
        Of 't ging of bleef!
        Maar Streven (rijke en onuitputbre schat!)
        Kent geen gehad!
      
      
        Wilt ge regt wijs dus, regt gelukkig zijn,
        Leg nimmermeêr,
        Traag en verzadigd, U bij 't Hebben neêr,
        Waar' 't op satijn! -
        Een broodkorst, die ge nog verkrijgen moet,
        Is gróoter goed,
        Dan 't hebben van de fijnste lekkernij
        Of specerij!
      
      
        Is krijgen, Leven! - hebben, is de Dood!
        Doch... hebt gij iet,
        Geef 't Armren (dàt máakt levend!) mits ge 't niet
        Werpt in hun schoot!
        Leer hen verkrijgen ook! - 't Is, tot het graf,
        De Mozes-staf,
        Die, uit des Levens steenrots (hoe 't ons gaat)
        Frisch water slaat!
      
    
  