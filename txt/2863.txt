
    
      
        Ick heb die groene straete
        soe dickmaels ten ende gegaen/ Ick
        Dat Ick myn liefie moet laeten
        Dat hebben myn vrienden gedaen
      
      
        Ick en salse niet voerlaeten
        Al waeren sy noch soe gram/ Ick
        Ick salse gedachtich weesen
        Dien dach die Ick sterven sal.
      
      
        Ick stont op hooge bergen
        Ick sach te seewaert In/ Ick
        Ick sach een scheepie seilen
        Daer wasser myn liefste In
      
      
        Wat trock hy van sin hande
        Van goude een vingerlinck/
        wat hoe daer myn alderliefste
        Daer Isser de trouwe van myn.
      
      
        Wat sou Ick met dat vingerlinck doen
        als Ick het niet draegen en mach/ wat
        Secht dat gyt hebt gevonden
        by die koetges Int groene gras.
      
      
        Sou u vrou moeder vraege
        Wie u dat vingerlinck gaf
        Antwoerse met soe woerde
        Die eens siaers die liefste was
      
      
        Als alle die korsies bloeyen
        Sy rypen aen eenen kant
        Soe sal Ick u soetelief trouwen
        En neemen u byder handt
      
      
        Als alle die korsies rypen
        sy rypen aen eenen steel
        Soe sal Ick u soetelief trouwen
        nu noch nimmer meer.
      
    
  