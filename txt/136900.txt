
    
      
        De maaijer drijft de scherpe zicht
        Door 't gouden koren heen,
        De halmen vallen, zwaar en digt,
        In rijen naar beneên:
      
      
        De meisjes binden op het veld
        Het graan in schoven vast,
        In wagens, dâvrend aangesneld,
        Wordt schoof op schoof getast:
      
      
        En bovenop springt door elkaâr
        De jeugd in dartlen dans,
        En korenbloem en koren-aar
        Vereenen ze in een' krans:
      
      
        En wie de knapste maaijer is,
        En wie de knapste maagd,
        Die wéet (als 't avond wordt) gewis...
        Wie zulk een oogstkrans draagt.
      
    
  