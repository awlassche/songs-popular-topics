
    
      
        Lestmael een Jager op de Jagt,
        Voorzien van Kruit en Loot,
        Kwam een weegje onbedagd,
        Daer hem de Jagt verdroot,
        Daer hem ontmoeten een Venus Vos,
        Hy kwam gegaen al aen een Bos,
        Den Jager die was zeer ontdaen,
        En hy sprak het Vosje aen.
      
      
        Ach Amazoon wat doet gy hier,
        Alhier in het weeldrig Bos,
        Ik kom hier jagen voor jou pleisier,
        Zonder Hazen of looze Vos,
        Om u te krygen tot myn wil,
        Daerom staet een weinig stil,
        Legd Kruid al op de Pan,
        En legd eens op Vosjes an.
      
      
        Den Jager die spande zyn Haen,
        En lankter met zyn loop,
        En schoot al op dat Vosje aen,
        Dat er de Sweet afdroop,
        Ach Jager weet gy van geen keer,
        Te Jagen in myn Bosje teer,
        So bend gy geen Jagers Kind,
        Die lust in het Jagen vind
      
      
        Ach ja myn Lief mijn Amazoon,
        Ik ben een Jagers Kind,
        Een heelen Nagt heb ik geweid?
        My Jagen dat loopt op 't end,
        Myn kruyt en loot en hagel fyn,
        Dat is verschoten gelyk en reyn,
        Dat is myn alderbeste pand,
        Maer nu zit ik in schand.
      
      
        Wel Jager wat doet gy in het bos,
        Al zonder kruyt en loot,
        Blyft liever leggen op u nest,
        Of anders blyft gy dood,
        Den alderzoeste Medicyn,
        Het jagen is voor myn geen pyn,
        Hier dood te blyven op het veld,
        Dat doet geen Jagers held.
      
      
        Meisje ik ben der van 't Jagers geslagt,
        Ik word het niet moe hoe hoe
        Laet ik eens rusten van den nagt,
        En dat tot morgen vroeg,
        Dan zal ik weer jagen al door jou bos,
        En maken myn brakken en winden los,
        En blazen dan op myn hoorn met spoed,
        Het jagen dat is 'er wel goed.
      
      
        De Jager die quam 's morgens vroeg
        Al met zyn brakken en wind bekent,
        Maer noch eens aen 'tmeisje vroeg
        Bent gy tot jagen gezind,
        Dan zal ik weer Jagen door jou groen,
        Soo'n jagt heb ik 'er by myn van doen;
        Ik hebber noch hagel ende kruyt,
        Het jage is niet verbruyt.
      
      
        Dat meisje was tot Jagen gezind,
        En zy maekte terstond gereed
        Zy greep 'er na brakken en Wind,
        Zy sprak zy bennen kompleet,
        Kom wilt 'er maer jagen aen die kant,
        Het is 'er maetje heel abondant,
        Het is 'er wat ruygjes en bont
        Het is 'er ook ongezont.
      
      
        Den Jager na dat Haesje liep
        En hy lonkte met zyn oog,
        En hy schoot dat Haesje alzo diep,
        Dat hem zyn Kruyt ontvloog,
        Doe bleef hy leggen in haer schood,
        De Jager ley 'er geheel voor Dood
        Het was het Meisje heel aengenaem,
        Quam van een jonge Jagertje in de Kraem.
      
      
        Oorlof liefhebbers van 't jagers geslagt
        Als gy der uyt Jaegen gaet,
        Gaet liever Jagen al in de nagt,
        Dan zingt men 't niet op straet,
        Gaet liever Jaegen dan by jouw Vrouw,
        Die blyft 'er u in dat Jaegen getrouw
        Maer gaje dan jagen by 't hoere gebroet,
        Die brengen u onder de voet.
      
      
        Wel hoort nou maetje in 't Generael:
        Terwyl wy Konfraters zyn,
        Dat zeg ik u altemael,
        De Hoerejagt is 'er fenyn,
        Se vreten je eeten en drinken jou wyn
        Ze streelen jou en zy spugen fenyn
        Dan gaet 'er ook al dat Hoeren gebroed
        Weg met u Vleesch en bloed.
      
    
  