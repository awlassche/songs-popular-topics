
    
      
        Ja 'k wil nu vrolyk zyn, zingen uit den treuren,
        Wie dagt, dat zoo groote zaak, zoo spoedig zou gebeuren;
        't Stygert boven ons verstand,
        Wie kan het schier gelooven?
        Dat men hooren zou in 't Land,
        Het bly Oranje Boven.
      
      
        Ja 'k wil nu vrolyk zyn, zingen uit den treuren,
        Nu dat ons het grootst geluk en heil weer mag gebeuren,
        'k Zie Oranje weer herstelt,
        En ons geluk herbooren,
        Dat door snood en boos geweld,
        Geheel schier was verlooren.
      
      
        Ja 'k wil nu vrolyk zyn, zingen uit den treuren,
        Nu gebeurt is, dat ik dagt dat eerlang zou gebeuren.
        Nu den Noordschen Adelaar,
        De schrik brengt in de Keezen,
        De eene voor, en d'andere na,
        Doet voor zyn klaauwen vreezen.
      
      
        Ja 'k wil nu vrolyk zyn, zingen uit den treuren,
        Nu gebeurt is, dat elk heeft gehoopt dat zou gebeuren;
        'k Zie de heerschzucht en 't geweld,
        Op onzen Vorst gebeeten;
        Op het onverwagst geveld,
        Geklonken aan een keeten.
      
      
        Zoo moet het allen gaan, die ons deeden treuren,
        't Geen zy andren deeden, ziet men thans aan hun gebeuren.
        Utrecht bukt en Gorcum vlugt,
        En alles staat verlegen,
        d'Amstel zelf, hoe zeer geducht,
        Vreest Brunswycks Helden-degen.
      
      
        Maar laat ik vrolyk zyn, zingen uit den treuren,
        Daar elk eerlyk hart nu ziet, het geen hy wenscht gebeuren,
        'k Zie het Vorstlyk Geslagt,
        Tot ieders groot behaagen,
        In triumph te rug gebragt,
        In 't Vorstlyk 's Gravenhage.
      
      
        Ja, 'k wil nu vrolyk zyn, zingen uit den treuren,
        Mogt ik zien al 't geen men thans, ziet in den Haag gebeuren!
        Dan was myn vreugd volmaakt,
        En niets kon die vergrooten,
        Dan myn liefde en iever blaakt,
        Met myne Stadsgenooten.
      
      
        Ja, 'k wil met hun vrolyk zyn, en den Hemel looven,
        Die ons roepen doet Hoezée, vivat Oranje Boven!
        Vivat Fredrik, die ons mind!
        Vivat Hoezée! Brittanje,
        Weg met al de Fransche wind,
        Hoezée vivat Oranje,
      
      
        Ja, 'k wil met hun vrolyk zyn, en den Hemel looven,
        Die ons roepen doet Hoezée, vivat Oranje Boven!
        Vivat 's Prinsen Gemalin,
        Nooit na waardy te looven,
        Vivat 't Vorstlyk Huisgezin,
        Vivat! Oranje Boven.
      
    
  