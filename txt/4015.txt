
    
      
        TRueren alle die willen
        Mijn trueren is ghedaen
        Ick heb van Iesum minen lieue
        So goeden troost ontfaen.
      
      
        Hi was verbolghen seere
        God danck this al ghedaen
        Hi wil met grooter eere
        Ons arme sondaren ontfaen
      
      
        Wij louen sinen name
        Om al dat groote goet
        Het is ons seer bequame
        Dat hi ons altijt doet
      
      
        Maer dat hi noch doen sal
        Dat wert dat beste deel
        Dat is ons een goet gheual
        Hi wert onse al gheheel
      
      
        Na deser tijt ghegeuen
        In eewigher sekerheyt
        Daer toe dat eewighe leuen
        Dat heeft hi selue gheseyt
      
    
  