
    
      
        Braaf is braaf en slecht is slecht!
        Of het vrind of vijand doet;
        Daarom, jongens! hoû-je goed,
        Dat ge trouw uw meening zegt,
        Dat ge spreken durft in 't regt:
        ‘Dat is braaf, en dat is slecht.’
      
      
        Heb-je een' goeijen kameraad,
        Daar ge magtig veel van houdt,
        En hij is soms boos of stout,
        Zeg hem dan: ‘Mijn beste maat!
        Dat is slecht’, - of, ‘dat is kwaad!’
        'k Wed, dat hij het verder laat.
      
      
        Vond-je er één' een' raren kwant,
        Maar ge zaagt er, nu of dan,
        Eens wat braafs of nobels van,
        Geef hem dan uw regterhand
        En vertel aan allen kant:
        ‘Hij is toch een ferme klant!’
      
      
        Maar bedenk u eigen goed,
        Eer ge tot een' ander' spreekt,
        Of je zelv' ook wat ontbreekt,
        Dat ge nog verhelpen moet: -
        Zeg dan eerlijk, wat ge ook doet:
        ‘Dàt was kwaad, en dàt was goed.’
      
    
  