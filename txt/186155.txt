
    
      
        De wijngaard is van alle planten
        Het meest bemind, het meest geeerd.
        Door wie wordt 't heerlijk sap der druiven
        Niet boven alles steeds begeerd?
        Geen drank kan bij den wijn ook ha-len,
        De wijn ver-heugt des menschen hart,
        Hij lenigt steeds de selste smart,
        Doet meengen zege ons behalen.
        Wij zingen bij het blij geluid
        Van kloe, kloe, kloe, kloe,
        Zoo-als 't moet zijn,
        't Lied van den wijn,
        En drinken sluks ons glaas-jen uit.
        Kloe, kloe, laï-toe!
      
      
        Ter bruiloft hebt gij u begeven
        Maar stijf blijft alles om u heen:
        De gasten blijven deftig zitten
        En echt plezier heeft er niet één.
        De bruigom laat champagne stroomen
        En ziet, gebroken is het ijs:
        Nu worden eensklaps allen wijs
        Bij 't eerste glas door hen genomen.
        Weldra vergeet men allen dwang
        Bij 't kloe, kloe, kloe, kloe!
        Dapper gekust
        Vol vreugde en lust
        Onder 't genot van wijn en zang!
        Kloe, kloe, laï-toe!
      
      
        Jan Stijlhaar ziet zich graag herkozen
        Tot lid van den gemeenteraad.
        Voorheen voor ieder ongenaakbaar
        Groet hij thans iedereen op straat,
        Hij drukt met vuur de hand der boeren
        En schenkt hun menig glaasjen in;
        Zoo krijgt de slimmerd weer zijn zin:
        Die wijn zal hem naar 't raadhuis voeren.
        Dat dankt hij aan den blijden toon
        Van 't kloe, kloe, kloe, kloe!
        Wie kan daaraan
        Ook wederstaan?
        Welke muziek toch is zoo schoon?
        Kloe, kloe, laï-toe!
      
      
        Wanneer een minnaar is bedrogen
        Door haar, die trouw hem had beloofd,
        Dan gaat hij, is 't een dwaas, aan 't kwijnen
        Of jaagt een kogel zich door 't hoofd.
        Maar is hij wijs, hij laat haar loopen
        En troost zich met een lekker glas.
        Hij denkt: Zooals die vrijster was
        Zóó kan 'k ze bij dozijnen koopen.
        Gij zult mij toch niet ontrouw zijn,
        Mijn kloe, kloe, kloe, kloe!
        De vlijmendste smart
        In 't minnende hart,
        Alles verdwijnt bij 'n goed glas wijn!
        Kloe, kloe, laï-toe.
      
      
        Johan studeert in beide rechten
        Maar heeft veel van verstrooidheid last;
        Vergeefs zit hij des nachts te blokken,
        Wanhopig zit hij op zijn kast.
        Daar komt hem eens een vriend bezoeken,
        Die weet voor deze kwaal wel raad:
        ‘Zoolang nog Chambertin bestaat
        Zoek dan geen wijsheid in uw boeken!’
        Ziet, hoe hij thans vol vlijt studeert
        Op 't kloe, kloe, kloe, kloe!
        Aan 't druivenbloed
        Doet hij zich te goed
        En weldra is hij uitgeleerd!
        Kloe, kloe, laï-toe.
      
    
  