
    
      
        Hoe mochtic leven sonder rauwe
        Als trueren moet mijn liefste vrauwe
        Want onser beider zin es een
        Als soes mi jan ic vruecht gelauwe
        Soe es mijn liefste ende liever geen
        Ghestadicheit ende vaste trauwe
        Dit es daer niet in en flauwe
        Want hets mijn ervelike leen
      
      
        Hoe mochtic leven sonder rauwe
        Als trueren moet mijn liefste vrauwe
        Want onser beider zin es een
        Lief als ic u vroilic scauwe
        Mids uwen troosteliken dauwe
        Al ware dat herte mijn een steen
        Het soude ondoen in sulken bauwe
        Du best mijn liefste ende liever geen
      
    
  