
    
      
        Daar gaan nu al de snaaken schuiven,
        Zij wilden 't Hollandsch boutje kluiven -
        En 't is geschied.
        Maar, dat die gasten, als voor dezen,
        Weêr ooit gebieders zullen wezen -
        Geloof ik niet.
      
      
        Dat zij naar willekeur bestuurden,
        En slaven tot hun oogmerk huurden -
        Dat is geschied;
        Doch, dat ooit weêr de magt der landen,
        Zal komen in haar' snoode handen -
        Geloof ik niet.
      
      
        Dus, wat de Oranjevrienden praaten,
        Haar valsche hoop kan weinig baten -
        Het is geschied.
        En dat de Prins van 't rijk der worsten.
        Zal koomen met zijn groene borsten -
        Geloost dat niet.
      
      
        De Fransche Citoyens zijn knaapen,
        Die waken als de moffen slaapen -
        Dat is geschied!
        Zij wisten hun de broek te binden
        En dat Freek zin heeft in die vrinden -
        Geloof ik niet.
      
      
        Intusschen, lieve Vrijheidszoonen!
        Wil u altoos strijdvaardig toonen -
        Als dat geschied,
        Kan heintje pik, met al zijn snaaken -
        Van u nooit weder slaven maken,
        Neen zeker niet.
      
    
  