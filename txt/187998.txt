
    
      
        Kom zingt nu blijd' van vreugd',
        Onz' Meesters op deez' dag ter eere:
        Zingt van hun blanke deugd,
        Die hun en ons op 't hoogst verheugd.
        Met geneugd.
      
      
        Dat steeds hun groote naam,
        Op 't waereldrond alöm vermeere,
        En met hun roem te saam,
        Voort roldt op wieken van de faam,
        Zoo 't betaam'.
      
      
        Vol ijv'rig danken wij,
        Op deeze stond ook onze Vad'ren,
        Die ons de Metz'laarij,
        Heeft leeren vieren, zoo als zij,
        Frank en vrij.
      
      
        Gelijk zij die wel eer,
        Ook zoo van hunne Kunstbewaard'ren,
        Zijn nagelaaten weer,
        Dien zij navolgden in hun leer',
        Keer op keer.
      
      
        Den grooten salomon,
        De Vader der Vrijmetzelaaren,
        Lossen wij, als de bron,
        Die deeze Kunst het eerst verzon,
        Dit Kanon.
      
      
        ô Glansrijk Glorie-Licht,
        Die ons 't Geheim deed openbaaren,
        Waar door Gij hebt gestigt,
        Den Tempel, wat zijn we u verpligt,
        Voor 't berigt.
      
      
        Wij, braave Broederschap,
        Bezitten hier de Kunst der Kunsten,
        Volmaakt in d' hoogsten trap:
        Kom! vieren w' Haar met Handgeklap,
        En Sterk-Sap.
      
    
  