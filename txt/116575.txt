
    
      
        Blyf doch eens voor de wereld staan
        En ziet ze met verwond'ring aan,
        Op 't voorwerp van het mensch'lyk leven:
        Hoe elk zyn gantse levens tyd,
        Besteed in onvermoeide vlyt,
        Van lust en iver aangedreeven.
      
      
        Hoe elk in zyn bedryf en stand,
        Zo scherp van hoofd en gaauw van hand,
        Zyn geest en lichaam weet te roeren.
        Hoe elk op zyne dingen let,
        Om alles wel geschikt en net,
        En na behooren uit te voeren.
      
      
        't Zy dat gy van de hoogste graad,
        By trappen daald ter laagste staat,
        In 't geen zich menschen onderwinden,
        Of door bestelling van 't verstand,
        Of door bewerking van de hand,
        Gy zultze wel geoefend vinden.
      
      
        Hoe elk zyn doen zo wel betracht,
        En zich met vlyt voor fouten wacht,
        Om dat het ding, zyn tyd'lyk leven,
        Of kost, of schat, of lust, of eer,
        Aan deze min, aan geene meer,
        Voor 't tegenwoordig deel moet geeven.
      
      
        En dat die wereld van verstand,
        Daar 't licht van onderscheid in brand.
        In 't deel daar 't meest aan leid gelegen,
        Zo plomp en onbedreven zy,
        Of 't zelve acht'loos gaat voorby,
        Te slof om wyslyk t'overweegen.
      
      
        Een ding dat doch in ieders staat,
        In waarde ver te boven gaat,
        De dingen van zyn doen en laaten:
        Ja ook zo ver dat buiten dat,
        Schoon hy de wereld zelfs, bezat,
        Hem alle dingen niet en baaten.
      
      
        En deze zaak is algemeen,
        Raakt hoofd voor hoofd, en ieder een,
        Die niemants welstant mag ontbeeren,
        En onder veele die m'er telt
        Is naauw'lyks eene die zich stelt,
        Om zyn gemoed daar toe te keeren.
      
      
        En of voorzichtig onderscheid,
        Haar 't levens stuk voor oogen leid,
        Om 't zelve wel en recht te maaken,
        Dewyl daar in den hoogsten graad,
        Een groote loon, of straf op staat,
        Dat schynt het hert niet veel te raaken.
      
      
        En om dat slechts voorby te gaan
        Is 't woord; men denkt daar zo niet aan;
        Wy zyn maar brosse en zwakke menschen:
        Zo broddelt elk onachtzaam voort,
        Maar 't aardse maakt hy zo het hoord,
        Na zyn, of die hy diend haar wensen.
      
      
        Blyft doch eens voor de wereld staan,
        En ziet ze met verwond'ring aan
        Dat zo veel hartsen-ryke hoofden:
        Daar elk voor a√¢r de gaauwste is,
        Het rechte spoor zo loopen mis,
        Dat ons van ouds zo veel beloofden.
      
      
        Beziet het, en word zo geraakt,
        Dat gy uit dezen droom ontwaakt,
        Om niet alleen een zaad te zaaijen,
        Wiens vrucht maar strekt in deze tyd,
        Maar dat gy d'akker zo bereid
        Dat zy u 't eeuwig brood laat maaijen.
      
    
  