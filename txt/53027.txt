
    
      
        Op! makkers, op! voor 't Vaderland,
        Wij rusten niet, wij strijden;
        Komt, dat wij moedig hand aan hand,
        Den grond van schuim, de vaan van schand,
        Als Schutters gaan bevrijden.
      
      
        Wij staan gereed, wij wanklen niet,
        Wij willen 't voorbeeld volgen;
        't Is pligt - 't is deugd die hier gebiedt,
        En wie daar ooit te kort aan schiet,
        Mag niet in Aalten leven.
      
      
        Geen roem, geene eer beoogen wij,
        Maar welvaart, rust en vrede;
        Is eens ons dierbaar Holland vrij,
        Wij zijn voldaan en danken blij
        Met vader Willem mede.
      
      
        Eén Vorst, één volk, één taal, één bloed,
        Eén God die wij vereeren,
        Verbindt ons, geeft ons leeuwenmoed;
        En vallen we ook, den dood is zoet,
        Zoo 't land mag triumpheren.
      
      
        Op! Kameraden, Schutters op!
        Niets moet ons vuur verdoven;
        Die braaf is kliev' 't verraad den kop,
        Dan stijgt ons aller vreugd ten top,
        En 't blijft: ORANJE BOVEN!
      
    
  