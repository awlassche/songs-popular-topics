
    
      
        Redme, ô Heer! uit deze plagen:
        Spaar uw slagen
        Op mijn afgemartelt lijf.
        En herstel, door uw genade,
        'T vuile, en quade
        Van mijn onbedagt bedrijf.
      
      
        Onbedagt, en buiten kennis
        Pleegde ik schennis,
        Die mijn overtuigt gemoed
        Nu ten regten heeft begrepen,
        Nu 'k benepen
        Zit, ô Heer! in vlees, en bloed.
      
      
        Want ik voel mijn onvermogen:
        En mijn oogen
        Zien nu eerst mijn snood bestaan:
        Dat my voorkomt zoo afschuwlijk
        En zoo gruwlijk,
        Dat ik reeds schijn te vergaan.
      
      
        Maar gy, Heer, kunt my genezen
        Van mijn vreezen
        En mijn wanhoop, druk, en smart.
        Gy zijt (wat ik doe) weldadig
        En genadig.
        'K hef tot u mijn oog en hart.
      
      
        Niemands hulp, ô goede Vader!
        Komt my nader
        Als die uit uw goetheyt vloeit.
        Gy alleen kunt deze ellenden
        Van my wenden
        Als uw gunst my weer besproeit.
      
      
        Goede God stel des mijn lijden
        Eens ter zijden.
        Heb ik my door 't vlees misgaan?
        Maak mijn geest, hier door, boetvaardig,
        En weer waardig
        Uwen heilweg in te slaan.
      
      
        Hebt ge in zonden my bevonden?
        Zie mijn wonden
        Heer, zy dreygen mijn verderf.
        En zy maken my (hoe schuldig)
        Onverduldig.
        Laat niet toe, dat ik dus sterf.
      
      
        Maar wilt liever u erbermen,
        En uw ermen
        'T mywaarts nog eens strekken uit!
        Stel mijn bede niet ter zijden!
        'K eer' het lijden
        Dat gy over my besluyt.
      
    
  