
    
      
        De koning leev'! de koning leev'!
        zoo klinken stem en sna-ren:
        dat God hem vreugde en voorspoed geev'
        en me-nig tien-tal ja-ren!
        Geen Vorst zij meer be-mind dan hij:
        dat zingen en dat hidden wij.
      
      
        Gegroet, gegroet, gij dageraad,
        Gegroet uit ieders woning!
        Gij ziet geen trouwer onderzaat,
        Gij vindt geen braver koning;
        Gij voert geen blijder feestdag aan
        Dan die voor Neêrland op mocht gaan.
      
      
        Rijs op, rijs op, gebedendag!
        Gods templen zijn ontsloten;
        Daar waaien vaan en vreugdevlag,
        Daar knallen de eereschoten:
        De nabuur hoort aan grens en strand
        Het feestgejuich van Nederland.
      
      
        't Is feest, 't is feest! God dank! God lof!
        We erkennen 's Hemels zegen:
        Uit stad en vlek, uit hut en hof
        Klimt lof en dank Hem tegen;
        En, schalt een zang of vloeit een traan,
        God heeft hen even goed verstaan.
      
      
        Gij wert, o vorst! wat wensch het zij,
        Dien we u te staamlen trachten:
        Geen kindren, meer verkleefd dan wij,
        Geen wal van trouwer wachten;
        Geen vorst en volk zoo na verwant
        Als Nassau is en Nederland.
      
      
        In nood en dood, in lief en leed,
        Zijn we aan elkaar verbonden;
        Het nakroost houdt der vaadren eed,
        O koning, ongeschonden:
        Ons goed, ons bloed.... beschik, bepaal!
        Wij geven 't goud en grijpen 't staal.
      
      
        Laat ver van hier zich de oproervaan
        In 't puin van tronen zetten;
        Geev' stout en strafloos de onderdaan
        Zijn vorst, als meester, wetten:
        Wie met die pest ons naadren zou,
        Hier stiet hij op een muur van trouw.
      
      
        Kruip' staatsbelang, in krijg en vree,
        Langs duizend kromme wegen,
        Gij, koning! gij gaat recht door zee
        Met ons den springvloed tegen!
        Hoe zwarter ginds de valschheid zij,
        Te blanker, Neêrland! schittert gij.
      
      
        's Lands vader leev'! 's lands moeder leev'!
        Zoo juichen hart en snaren:
        Dat God hun vreugde en voorspoed geev'
        En menig tiental jaren!
        Onbreekbaar zij onze eendrachtsband:
        Dat zingt en bidt het vaderland.
      
    
  