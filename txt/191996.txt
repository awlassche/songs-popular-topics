
    
      
        DIe dees waereld wel beziet,
        En bespied,
        Vind daer binnen niet verholen,
        Als men van dat groot gestigt,
        't Deksel ligt,
        Dan een groote stapel koolen.
      
      
        Dit is voor het regt verstand,
        't Ingewand
        Van dees groote wyde waereld
        Schoon een ander die beschoud
        Vol van goud,
        En op 't heerelykst bepaereld.
      
      
        Van de zuid- tot noorder-Pool,
        't Is al kool,
        Van het oosten tot het westen
        Daar is, als men 't wel beziet,
        Anders niet,
        Dan een stapel Kool ten besten.
      
      
        Alles handelt hier in Kool
        Jut en Pool
        Deenen, Russen, Finnen, Lappen
        Waar je komt, of waar je gaat,
        In wat staat,
        Het is Koolsop dat zy tappen.
      
      
        't Zy gy u begeeft naar 't Hof,
        Nooit zoo grof,
        Werd 'er, waar men gaat of wandelt
        Wyl hier ider eens verstand
        Koolen plant,
        In oprechte Kool gehandelt.
      
      
        Zoekt 'er imand beste Kool,
        Ligt de stool
        Van den Vatikaenschen vaeder;
        Daar is Kool uit de eerste hand,
        En dat trant,
        'k Weet geen Koolverkooper naeder.
      
      
        Kom je in laage of hooge school,
        't Is meest Kool,
        Dat de luiden daar verkoopen.
        Zoo dat wy met regt dat soort,
        Met een woord,
        Koolverkoopers mogen doopen.
      
      
        Stygje op 't hooge Capitool
        Themis school
        Daar is Kool die byster duur is.
        Al de Kool die men daar vind,
        Die kost splint,
        Want 't is Kool uit 't Corpus Juris.
      
      
        Komje by geval, Messieurs!
        Eens ter beurs,
        't Zy by Waalen of Spanjoolen
        Al de handel, die m'er doet,
        't Werd vermoed,
        Die bestaat wel meest in Koolen.
      
      
        By de Meisjes allerdeeg,
        Is 't niet leeg,
        'k Spreek daar van als een ervaren,
        Daar word mee, ik heb 't bezogt,
        Kool verkogt,
        'k Wil 't met eeden wel verklaeren.
      
      
        'k Was nog, 't is niet lang geleen,
        Naar ik meen,
        Op een Auctie van wat prenten,
        Maar 'k bevond, 't is duivels raar,
        Dat men daar,
        My zogt Kool voor konst te venten.
      
      
        'k Nam myn gat dan in myn arm,
        't Hoofd wierd warm,
        'k Dagt loop vry voor duizend droezen,
        En begaf my van die plaats,
        By de maats,
        Minnaars van de volle kroezen.
      
      
        Maar men weet', ik daar naeu kwam,
        Of 'k vernam,
        Dat ik daar op 't hooge school was:
        Want ik vond 'er naauwlyks een,
        Of het scheen,
        Hy Professor in de Kool was.
      
      
        Zoo dat, waar je komt of gaat
        Geen climaat,
        't Zy gy 't aardryk om gingd doolen
        En gy zogt u zelven blind
        Of gy vind,
        Niet dan eene markt vol Koolen.
      
      
        Wyl 't dan dus geschapen staat,
        Is myn raad:
        Alle zorg te laaten loopen,
        Om, gelyk als al de rest,
        By myn best',
        Mee te gaan aan 't Kool verkoopen.
      
    
  