
    
      
        Wat ziet men niet al vreemds deez' tyd
        In deeze stad gebeuren!
        De Burger is zyn Vryheid kwyt,
        Wie moet daar niet om treuren!
        De Pruissen stonden aan de poort,
        Wie heeft dit ooit voor heen gehoord!
        En zou daarom niet klaagen!
        Tien heeft de Klok geslaagen!
      
      
        Al de officiers der burgery,
        Zag men thans dimitteeren,
        Men nam hun waapens ook 'er by
        Waar meê zy Muitzugt keeren
        Men mag thans ook van de oeffening
        Der waapnen, welk een zeldsaam ding
        Voortaan niet meer gewaagen!
        Elf heeft de Klok geslaagen!
      
      
        Wat heeft de burgery gedaan,
        Dat men haar zoo moet schaaden?
        Trok zy niet vaardig op te zaam,
        Tot weering van de kwaaden?
        Heeft zy ooit vlyt of moeyt' gespaard
        Is dedels huis niet trouw bewaard
        Voor plundring in die daagen.
        Twaalf heeft de Klok geslaagen.
      
      
        Zag men, wanneer de burgery
        In order kwam marcheeren
        Tot Nut der stad en maatschappy
        Haar ooit wel eens vereeren
        Men liet haar trekken, zulk een ding
        Was voor de burgers te gering,
        Men moest dat toch verdraagen.
        Een heeft de Klok geslaagen.
      
      
        Maar als de Byltjes trekken, dat
        Men schrikt voor al hun raazen,
        Dan staat de Vroedschap van de stad
        Op 't raadhuis voor de glaazen
        Dat volk word hartelyk vereerd;
        Voor hun 't geweer gepresenteerd,
        Voor 't oog van hun, die 't zaagen.
        Twee heeft de Klok geslaagen.
      
      
        Wat is de Aristokraat verheugd
        Nu hy mag triumfeeren,
        Wat geeft hem dat een groote vreugd.
        Maar zacht, de kans kan keeren!
        Die nu verdrukt word, zal, wanneer
        De kans eens keert, weer in zyne eer
        Hersteld zyn naar behaagen.
        Drie heeft de Klok geslaagen.
      
      
        Nu is de Nieuwe Krygsraad klaar,
        Op hun die nog mankeeren,
        Zy zullen in dit nieuwe jaar
        Hun Manschap commandeeren,
        Zy zyn nu reeds al braaf aan 't werk,
        En removeeren ook vry sterk,
        En gaan de burgers jaagen.
        Vier heeft de Klok geslaagen.
      
      
        Wie weet, nu weêr een jaar begint,
        Wat wonders dit kan baaren;
        Als maar hun plan niet voor de wind
        Verstuift in weinig jaaren;
        Daarom ô burgery houd moed,
        Het hooft om hoog gy zult met spoed
        Van beeter tyd gewaagen.
        Vyf heeft de Klok geslavgen.
      
    
  