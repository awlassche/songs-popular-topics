
    
      
        Staakt den arbeid, Metselaaren!
        Gunt den matte leden rust.
        Deeze Broeder-maaltijd riep ons,
        Waar de deugd de blijdschap kust.
        Ziet de zoete gift des hemels,
        Die ons kragt geeft en verfrischt;
        Die ons aller moeder, de aarde,
        Ons, uit rijken voorraad, discht!
      
      
        Dat een eeuwig vergenoegen
        Woon' bij onzen Broederkring;
        Dat geen klagende armoede immer
        Zugtende onzen disch omring'!
        Heilig zijn ons de oude zeden,
        Toen men nog genoeglijk at,
        Toen de vader, blijde, in 't midden
        Van zijn heve kindren zat.
      
      
        Zoo het slegts deez' Broedermaaltijd
        Aan geen liefde en vrede ontbreek
        Waar is dan de kroon of scepter,
        Die in 't hart begeerte ontsteek'?
        Eendragt, Metslaars! blijve uw poogen;
        Liefde zij uw hoogste feest!
        Zonder liefde toch is 't leeven
        Slechts een ligchaam zonder geest.
      
    
  