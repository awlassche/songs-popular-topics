
    
      
        O Grootheidt der verborgentheidt!
        Vol macht en liefde teevens!
        Hoe kan al 't wonder zijn geseidt,
        Dat selfs de Vorst des leevens
        Zich onderworpen heeft soo goedigh
        Een doodt soo pijnlick, smaed'lijk, bloedig!
        Hy sterft (o Godt!) waer wil dit heen!)
        Die 't eeuwigh leeven is alleen.
      
      
        Die eeuwigh leeft, hangt doodt aen 't kruis.
        Die ons geeft licht en leven,
        Gaet na des doodts gantsch doncker huis,
        En heeft sijn geest gegeven.
        Maer, schoon sijn ziel van 't lichaem scheide,
        Soo blijven lijf en ziele beide
        Ver-eenight doch ter selver uur
        Met sijne Godtlicke natuur.
      
      
        Dus is de Sone totter doodt
        Gehoorsaem sijnen Vader
        Om ons te helpen uit den noodt;
        Sterft voor ons allegader.
        Ons' borgh' heeft tot rantsoen sijn leven
        Voor onse schult aldus gegeven.
        De goede Herder, als een helt,
        Sijn leven voor sijn schapen stelt.
      
      
        O mensch, uw Heilandt lijdt den doodt,
        Dien gy soo menigh werven
        Door uwen sonden swaer en groot
        Hadt selfs verdient te sterven.
        Sijn doodt heeft tot een buit ten besten
        De doodt met all' haer felle pesten,
        De hell' en haer verderf daer by,
        En maeckt eeuwigh daer van vry.
      
      
        Hy doet door sijne doodt te niet
        Dien die des doodts geweldt hadd',
        Den Duivel, die met sterck gebiedt
        Ons jammerlick gestelt hadd'
        In dienstbaerheidt door al ons' leven,
        Dat wy niet dan met vrees en beven
        De doodt en konden mercken aen,
        Noch haer verschricklickheidt ontgaen.
      
      
        Met Godt den Vader hebben wy
        Door sijne doodt versoeningh.
        Mits die voor onse sonden zy
        Volkomene voldoeningh.
        Hy die niet door het bloedt der bocken,
        Maer door sijn eygen, onverschrocken,
        Eens gingh in 't Heilighdom met kracht,
        Heeft eeuwigh heil te weegh gebracht.
      
      
        O Iesu, laet my uwe doodt
        Doch danckbaerlick verkonden,
        En uwen Name maken groot,
        En sterven steeds mijn sonden.
        Geeft, dat ick kruicige en doode
        Den ouden mensche, die soo noode
        Den nieuwen mensche plaetse geeft,
        En my noch tegen danck aenkleeft.
      
      
        Gy hebt voor allen doch, o Heer,
        U in den doodt gegeven,
        Op dat wy niet ons selven meer,
        Maer u steeds souden leven,
        Ia u, die zijt voor ons gestorven,
        En 't eeuwigh leven hebt verworven.
        Laet ons uw liefde dringen sterck,
        Om dit te stellen in het werck.
      
    
  