
    
      
        Komt Christnen! laat ons Jezus loven,
        Komt heffen wij het hart naar boven!
        Daar zit de Koning op zijn' troon,
        Daar zegeviert Gods groote Zoon;
        Daar zij ons hart, daar is de schat,
        Die al ons heil in zich bevat.
      
      
        Is Hij ons Hoofd, zijn wij zijn leden,
        Dan voegt het ons Hem natetreden:
        Al zwerven wij in tegenheên
        En vreemdlingschap nog hier beneên;
        Ons burgerregt is niet op aard,
        Hij baande 't spoor ons hemelwaart.
      
      
        Hij ging ons voor met lijdzaam lijden,
        Hij ging ons voor in 't moedig strijden;
        Nu aan Gods regterhand gekroond,
        Ziet hij zijn' arbeid rijk beloond:
        Komt, volgen wij ons heerlijk Hoofd!
        Ook ons is zulk een loon beloofd.
      
      
        Wil, Heer! in ons dien ijver wekken,
        Wij voelen ons naar d' aarde trekken;
        Maak, Jezus! maak ons los van d'aard,
        Trek zelf ons harte hemelwaart,
        Schenk ons den Geest, door U beloofd,
        Dan volgen w' U, gezegend Hoofd!
      
    
  