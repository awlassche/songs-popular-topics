
    
      
        ô Wysheid, uit God zelv' gebooren!
        Die al-les in uw weegschaal wikt,
        Voorziet, bezorgt, en zagt beschikt,
        Ei kom! wy wenschen u te hooren.
        Ja kom, en wil ons kragtig leeren
        Den weg, die naar den Hemel leidt,
        En maaken onze ziel bereid,
        Om zig oprechtlyk te bekeeren.
      
      
        ô God, die Isrels Volk geleidde,
        Aan Moises in het vuur verscheen,
        Uw Wet schreeft in den harden steen,
        En 't met uw gunsten overspreidde:
        Ach! wil tot ons ook nederkomen,
        Verlos ons door uw sterke hand,
        En voer ons naar 't beloofde Land,
        Dat overvloeit van vreugdestroomen.
      
      
        ô Bloem, uit Jesses stam te wagten!
        Op wien de Vorsten zullen zien.
        Tot wien het Heidendom zal vliên,
        En zig door u gelukkig achten.
        ô Heilbloem! wil voor ons ontspruiten,
        Laat ons beschouwen uwe kleur,
        Inädemen uw' zoeten geur,
        En werp het slangegif naar buiten.
      
      
        ô Gy! die zult den scepter voeren,
        Den sleutel draagen, die ontsluit,
        Wiens magt door niemand wordt gestuit;
        Wiens ryk ook niemand kan ontroeren:
        Wil toch, ô Magtige, verschynen!
        Verbreek de ketenen der geen',
        Die door benaauwdheid en geween
        In hun gevangenisse kwynen.
      
      
        ô Heillicht! dat eens op moet daagen,
        ô Glans van 't eeuwig schittrend Licht!
        ô Zuivre Zon! wiens aangezigt
        Niets ongerechtigs kan verdraagen.
        Ei! kom te voorschyn uit de kimmen,
        Bestraal de geenen, die, ontbloot
        Van licht, thans, uit het land der dood,
        Verlangen tot u opteklimmen.
      
      
        ô Vorst der volken, hun verlangen!
        ô Hoeksteen, die de harten bindt
        Van Jood en Heiden, hoogst verblind:
        Zy zullen uwe Wet ontvangen.
        Kom dan, ô Heiland aller menschen!
        Uw liefde zy aan hun besteed;
        Ze zyn door U uit leem gekneed;
        Vervul hun zugten en hun wenschen.
      
      
        ô God! die eens met ons zult woonen,
        Wiens Wetten zullen zyn betragt,
        Wiens komst het Heidendom verwagt,
        Ei! kom, en wil uw aanschyn toonen:
        Wil, ô Emmanuël, afdaalen,
        Om in den nood ons bytestaan,
        Te redden, en van schuld te onstlaan.
        Wil ons met uwe gunst bestraalen.
      
    
  