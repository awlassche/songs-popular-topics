
    
      
        TReurt Bossen Bergen treurt met my!
        Nu my, myn Lief vergeet,
        Daar ik zoo dikwils aan haar zy
        Myn ledige uuren sleet,
        Terwyl ik door haar zoet gezigt
        Den brand voel in myn hert gestigt.
        Ag Treur, ag Treur, ag Treur.
      
      
        Zal dan myn Lief Dorinde nooyt
        U Hert gestadig zyn?
        Of door myn Liefde vuur ondooyt,
        Moet ik van minne pyn
        Dan smelten? heb ik ooit u haat
        Verdient, myn Ziel! myn toeverlaat!
        o Neen, o Neen, o Neen.
      
      
        Gedenkt, Dorinde Lief! myn vreugt!
        Hoe dikwils ik uw hand
        En blanke hals met ziels geneugt
        Gestreelt heb! zal die band
        Van Liefde, die ons heeft geboeyt,
        Zyn uyt uw Jeugdig hert geroeyt?
        o Smert, o Smert, o Smert.
      
      
        Staat vlieten stroomen stil, en ziet
        En hoord myn laatste klagt,
        Dorinde, die myn Ziel gebied,
        En myne min niet agt,
        Is uyt myn ooge weg gevlugt,
        En hoord na smeeken of gezugt.
        Sta stil, Sta stil, Sta stil.
      
      
        Tuyg Echo, die myn Ziele druk,
        En klagten en geween
        Vermeerdert, zie mijn ongeluk!
        En deel myn smeek gebeen
        Aan al die ooit opregt bemint,
        Zeg dat de min myn had ontsint.
        Ik sterf, Ik sterf, Ik sterf.
      
      
        Ach ach myn Lief myn Coridon!
        Zoud gy dus sterven! neen!
        Ik heb door 't woud myn Liefdebron
        Gehoord uw droef geween!
        En uwe Trouwheid klaar gezien,
        Nu zal 'k uw nimmermeer ontvlien,
        Myn Lief, Myn Lief, Myn Lief.
      
      
        Waar ben ik ach! is 't droom of niet?
        Hoor ik myn Engelin?
        Zou Zy? die nog myn Ziel gebied,
        Weer zyn genoopt door min!
        Neen Coridon verwagt de dood
        Om 't derven van Dorindes schoot,
        En hart, En hart, En hart.
      
      
        Ach! Coridon ontwaak myn Ziel!
        Daar ik uw handen druk,
        En zugtend by uw nederkniel,
        o Doodelyk ongeluk!
        Indien gy sterft myn Lief! ik zal
        Ook met uw sneven, hier in 't dal.
        Van Rouw, Van Rouw, Van Rouw.
      
      
        o Schrik! o pyn! o Zielsverdriet!
        o Ramp! o ongeluk!
        Hoe zeer ik klaag, gy hoord my niet,
        Maar laat my in den druk,
        Zyn treurig aanschyn toond de smert,
        Die hy gevoeld heeft in zyn hert,
        Om my, Om my, Om my.
      
      
        Weent oogen! weent; betreurt zyn dood!
        Myn hert gevoeld de schuld
        Myns trouwe minnaars droeven nood,
        Ik wagt met ongedult
        Dat my de nare dood van hier
        Ook ruk, wyl ik van droefheid schier
        Bezwyk, Bezwyk, Bezwyk.
      
      
        Wie jaagt myn Ziel? wie perst myn geest?
        Van 't klagen afgemat,
        Gun rust aan hem die onbedeest
        Den doodslaap heeft omvat,
        Om dat zyn straffe Mingodin
        Hem had bedroeft van ziel en zin,
        Geen Rust, Geen Rust, Geen Rust.
      
      
        De schrik beroert myn ingewant,
        Myn hert staat stil van vrees,
        En d'angst omringt m'aan alle kant.
        Die my wel eer bewees
        Zyn Liefde, zegt my, daar hy sterft,
        Uw strafheyd is 't die my verderft,
        Te wreet, Te wreet, Te wreet.
      
      
        Schrey voort Dorinde, schrey en zugt!
        En vul met bittere klagt
        Het ruyme Veld doet d'open lugt
        Weergalmen dag en nagt:
        Ik sterf, zoo nog myn Coridon
        Myn schult my naar vergeven kon,
        Gerust, Gerust, Gerust.
      
      
        Ag Coridon! myn lief en lust!
        Hoor uw Dorinde tog!
        Die uw bestorven wangen kust,
        En uw door tranen nog
        Tragt op te wekken! zie myn ziel,
        Hoe k'aan uw zyde nederkniel
        Vol druk,Vol druk, Vol druk.
      
      
        Wie breekt myn ysren? slaap en stoord
        Myn diep en stille rust?
        Door 't kermen, dat my 't hert door boord,
        Wie, wie, schept weder lust
        Om my 't ontrusten? och is 't niet
        Dorinde die m'in droefheit ziet,
        En pyn,En pyn, En pyn.
      
      
        Myn klagend hert springt op van vreugt,
        Nu gy het ligt aanschouwt,
        En adem haalt, uw tong verheugt
        My: maar ach: zie hoe rouwt
        My trouwe Coridon uw leed,
        K'bid lieve Minnaar, dog vergeet!
        Uw druk,Uw druk, Uw druk.
      
      
        Gy blaast, myn Lief! myn Zielsvrindin
        Myn half verstorven geest
        Weer nieuwe kragt en adem in.
        Kom leg u onbevreest
        Hier in dees lommer naast my neer,
        Dat ik uw poeslen hals nu weer
        Omhels,Omhels, Omhels.
      
      
        Vrees nooyt ach! lieve Coridon!
        Dat ik uw trouwe min
        Ontrouw zal zyn, of immer kon
        Verbannen uyt myn zin,
        Zoo rust ik by u in het groen,
        En zal aan uwen wil voldoen
        Met vreugt, Met vreugt, Met vreugt.
      
    
  