
    
      
        Waartoe dienen mij mijne oogen,
        Anders dan om u te zien,
        Al 't bekoorlijke uwer schoonheid
        Diep bewogen af te spiÃªn?
      
      
        Waartoe dient mij mijne tonge,
        Anders dan om u altijd
        Met hetzelfde vuur te zeggen,
        Dat gij mijne liefste zijt?
      
      
        Waartoe dienen mijne lippen,
        Anders dan om te allen stond
        Liefdekussen u te drukken
        Op den zoeten rozenmond?
      
      
        U aanschouwen, u omhelzen,
        Zeggen, dat ik u bemin,
        Dat is heel het doel mijns levens,
        Heel mijns levens heil, vriendin!
      
    
  