
    
      
        Wij draven lustig over dag,
        Wij draven in den nacht;
        Het liefste draven we in den slag,
        Waar ons de roem verwacht.
        Wij kampen met ontembren moed
        En vellen menig held
        En verwen wellicht met ons bloed
        Het wijde, groene veld.
      
      
        De blauwe hemel is ons dak,
        De wereld is ons huis;
        En hebben we ook geen cent op zak,
        Voor ons is dat geen kruis.
        Want heel de wereld komt ons toe
        Met al haar weelde en pracht.
        Een ruiter is steeds blij te moe,
        Daar hem Fortuna wacht.
      
      
        O, schetterend trompetgeschal,
        Gij blijft mij lief en waard,
        Tot eens, wie weet hoe spoedig al
        Mij dekt de vochtige aard,
        Wie zegt hoe lang toch of hoe kort
        Een ruiterleven is:
        Een bloem, die onverwacht verdort,
        Al scheen zij nog zoo frisch.
      
      
        En stuit een kogel mijne baan
        En scheidt mij van mijn paard,
        Trompetter, hef uw liedjen aan,
        Mijn laatste lied op aard.
        Als dan de zege werd behaald,
        De vijand angstig vlood,
        Dan blij die met mijn bloed betaald:
        Er is geen schooner dood.
      
    
  