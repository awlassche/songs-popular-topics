
    
      
        MYn ziel word dagelijks gequeld,
        En door des Satans list ontsteld,
        Hy werpt my in veel qua gedagten:
        Heer toomt des Duyvels listen in,
        Bewaert mijn hert, mijn oog, mijn sin:
        Mijn wapenen zijn niet dan klagten.
      
      
        Mijn ziel word tot de sond' gevleyd,
        En door het vleesch somtijds verleyd,
        Het werkt in my veel quade lusten:
        Heer! geeft my hulpe door u Geest:
        Dan sal ik my gantsch onbevreest,
        Ten strijde dapperlijk toe rusten.
      
      
        Mijn ziel heeft nog een ander nood,
        De wereld toond een volle schoot
        Van vreugd, om my tot 't quaed te leyden:
        Heer! wapent my dog door u Woord,
        Als my de wereld komt aen boord,
        Dan word ik noyt van u gescheyden.
      
      
        Mijn ziel komt nog in meer verdriet,
        Als God my selfs den strijd aenbied,
        En als hy my schijnt te verlaten:
        Ach Heer! schoon dat gy my maer proeft,
        Mijn ziel is dan te seer bedroeft:
        Weest noyt als of gy my soud haten.
      
    
  