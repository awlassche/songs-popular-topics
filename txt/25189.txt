
    
      
        Of al der werilde gar geweldich were ein man.
        inde eme sijn sin durch sinne. dat nie sin durch san.
        of hie inde were wnder over allin wnderen.
        of in gelucke druoge. bis an des hymels cellen.
        inde of he kunde prouven wissen inde zellen.
        des meris gries. die sterren gar bisundren.
        of sine macht eine susint riesen
        menlichen mochte ervellen. ovetuigin.
        of he berge inde velse resen.
        durch sin gebot. inde of he mochte bringin.
        wat wasser loift. wuor inde erde. weigen.
        van grunde bis an den troin der sunnen.
        of im zuo rechter e ge gevin
        were eyn wif. in ren wunnen.
        kusch inde reyne. der schone ein overgulde.
        inde of he suoke mit ir leven gar
        dusint jair.
        wat weret dan of he inworve gedis hulde.
      
    
  