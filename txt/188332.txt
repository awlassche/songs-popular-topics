
    
      
        ZIe, ei zie de Bruigom kusschen,
        Nu hem tyd en min gebied,
        't Vuur van zyne vlam te blusschen,
        Dat ze hem toonde eerst in 't verschiet,
        Nu hy zal de vreugde smaken,
        Die aan d'Egtelingen doet,
        Tot Elkaar in liefde blaken
        Door een onweerstaanbre gloet.
      
      
        Zie, ei zie de Bruidt eens lonken!
        Die door Eerbre schaamt verbaast,
        't Weerligt der verliefde Vonken;
        Van haar Bruigom wederkaatst:
        't Is geen noot, wil maar niet vreesen,
        Frissche Bruidt het zal wel gaan,
        Morgen zult gy wyzer weezen,
        Ja aan yder trouwen raân.
      
      
        Voel het Weste Windje blazen
        Rustig paar hoe springt de Jeugd!
        Ziet de Wyn schuimt in de Glazen,
        En de Tafel danst van vreugd,
        Vaders, Moeders, van weerskanten,
        Broers en Susters elk om stryd
        Met uw naaste Bloedverwanten
        Zyn om uwe trouw verblyd.
      
      
        Zoo de Hemel Uw wil geven
        Onze wenschen deftig paar,
        Zult gy lang en vrolyk leven,
        Vry van Rampen menig Jaar:
        Gy zult schone Kinders teelen,
        Daar uw Stam door word geëert,
        En bemint als trouw Juweelen
        Die van Pallas zyn volleert.
      
    
  