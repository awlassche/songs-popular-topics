
    
      
        Hoort, o menschen, hoort dit wonder!
        Hij, die over storm en donder
        Heerscht in 't mateloos heelal,
        Die ver boven lucht en wolken
        Zetelt als de Heer der volken,
        Werd verwezen naar een stal.
      
      
        Als een balling moest Hij dolen,
        Die den vossen geeft hun holen,
        Hij, door wien de Schepping leeft;
        Hij moet vluchten, Hij moet schuilen
        Voor het winterstormen-huilen,
        Die der zon haar luister geeft.
      
      
        Opent, menschen, uwe harten,
        Maakt Hem, vrij van nood en smarten,
        Daar een legersteÃª gereed,
        Laat Hem rusten in uw zielen,
        Die den vijand komt vernielen
        En verdrijven al uw leed.
      
    
  