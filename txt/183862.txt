
    
      
        Knoopt, Broedren! knoopt den vriendschapsband,
        En zingt, dus saamgesnoerd,
        Wat u, als Broedren, hand in hand,
        De reine borst ontroert.
        Door eendragt en stilzwijgendheid
        Wordt uwe taak u ligt,
        Daar schoonheid, kragt en wijs beleid
        Der Deugd een tempel stigt.
        Door schoonheid, kragt en wijs beleid
        Wordt ons gebouw gestigt.
      
      
        Geen goud, maar deugd zij steeds uw schat!
        Uw heil ruste op geen troon!
        Veel meer, dan goud en kroon bevat,
        Is ieder Metslaars loon!
        Uw voorhoofd dekk' geen wolk van rouw!
        U streele 't zoetst gevoel!
        Door vriendschap, liefde en reine trouw
        Zij 's menschen heil uw doel!
        Der vriendschap, liefde en Broeder-trouw
        Strekk' 's menschen heil ten deel!
      
      
        Welaan! gij, wien de schoonste band
        Op 't naauwst heeft saamgesnoerd,
        Zingt blij, verÃ«enigd hand in hand,
        't Gevoel, dat u vervoert.
        Brengt, Broedren! brengt met feestgeschal
        Der Broederschap uw' dank,
        En wensch, door ons gewijd getal,
        Elk' heil bij 't kunstgeklank.
        Wij wenschen, door 't gewijd getal,
        Elk' heil bij 't kunstgeklank!
      
    
  