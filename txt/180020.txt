
    
      
        Fulpe zusje, aardig Klaasje,
        'k Ben op jouw zoo drommels groen,
        Gekandalizeerde Haasje,
        'k Wouw myn schoot wel op jouw doen;
        'k Zouw u met geen hagel raken;
        Maar met vry wat zachter schroot;
        'k Zouw alleen myn aanleg maken,
        Op uw' allerliefsten schoot.
      
      
        Trof ik u, ik wil wel zweren,
        Dat myn Filis of Diaan
        U niet zouden Aporteren;
        'k Zouw dat werkje zelf bestaan.
        'k Zouw myn Wilt het zweet afwisschen;
        'k Zouw haar kykers, lopers, vacht,
        Lepels, bekje en pluim verfrisschen,
        Door myn artseny, vol kracht.
      
      
        'k Zouw u ook geenszins verkopen;
        Geen Polierster kreeg myn buit;
        'k Zouw u nooit het vel afstropen.
        'k Nam dan ook een vast besluit,
        Om myn roer, ter uwer eeren,
        In een boek te laten staan;
        'k Zouw 'er wel meê Exerçeren;
        Maar geen Haas weêr schieten gaan.
      
      
        'k Weet ook als gy waard genezen,
        Dat gy al zoo mak en tam
        Als myn kleine Prins zoud wezen;
        Ja, gy zoud my als een lam,
        Waar ik gaan of staan zouw volgen;
        Daarom suiker zoete meid,
        Toond u langer niet verbolgen,
        't Roer word op u aangeleid.
      
    
  