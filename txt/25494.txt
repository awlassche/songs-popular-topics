
    
      
        Want alle dyngen an gode staent,
        des süllen wyr vnß besynnen.
        als die propheten gesprochen haynt.
        eyne jonffrauwe sall gewynnen.
        yn rechter küyssheyt eyn kyndelyn.
        deme hemell und erde beüolhen sau syn,
        deme süllen wir alletzyt vnderdienich syn
        got sall vnß mystroest wenden
      
      
        Dat got die minsheit an sich nam,
        dat diede hy vnß zü troeste
        eyn engel viß deme hemel qwam
        hy grüetzet die maget siere schoyne
        hy spraich got grüetze dich der gnaden voll
        der here van dyr geboiren wyll syn
        want aller genaiden bys dw voll
        got sall vns mystroest wenden
      
      
        Maria schreckde sich dair van
        wie wulde dat got gewyllen
        dat ich eyn kynt all sonder man
        all tgegen natüre solde gewynnen.
        der engell spraich dat kyndt dw draigts,
        van deme hylgen geyst und dw blyffs maigt.
        dat ys dat beste dat men mach vynden
        got sall vnß mystroyst wenden
      
      
        Keyser aügüstüs was hy genant,
        hy geboide geweldincklichen
        dat eyn yeder minsche durch alle syn lant
        den offer soulde brengen zü deme riche
        der alde Joseph qwam yn die schair
        hy brachte Mariam myt eme dair
        zu Bethlehem dair sy yeres kyndtz gelaich
        gott sall vnß mystroest weinden, : vns ist r.
      
      
        Wylt ir nü wissen wer er sy,
        der yn der krybben lyget gebonden
        Jesus Cristüs der namen drÿ
        syn troest hait vns vntbünden
        die engelen songen vnd waren fro
        geloria in excelsis deo
        die heyrden rieffen ynt offenbair
        vnsers leydtz synt wyr ontbonden
      
      
        Des achten dages qwamen dair
        alle nae der jüedischer seeden
        Dat kynt wart yn den tempell braicht
        dair wart sich Jesus besneden
        de engelen songen mit süessem sanck
        Jesus Cristüs wirt dat kynt genant
        dair van so wirdt der Düfell geschant
        als sy dat kyndt süert nennen
      
      
        Des woirden die hyllige dry konynck gewair
        sy hoyrten van dem lieüen kyndtgen sagen
        golt. Mirre und wirich brachten sy dair
        eynem offer deme kyndtgen zo dragen.
        die heren waren siere balde bereydt
        eyn sterne viß orienten sy dair geleyt
        sy kneden vur der maget gemeydt
        Jesüs boede deme kyntgen syne hende, vnßer
      
      
        Wer nw wylt treden yn den kraeme
        und spelen myt deme lieuen kynde
        der moyß yn synem hertzen dragen
        gedoult und süesse mynne.
        vnd oeüerdencken alle syne mysdait
        die hy syn leeuen begangen hait
        vnd bydden dat kyndt und oüch die lieue maget
        dat sy eme syne sünden vertzye
      
      
        Wer nw dat kyndtgen wylt baden siehen
        und baden yn der wonen
        der en mach so drüefich nyet gesyn
        syn hertz en moysz eme groenen
        Moicht ich des kyndes eyn diener syn
        vnd weschschen eme syne doichelchyn
        ind drügen sy yn deme sonnen klaren schyn
        so hette myn trüren eyn ende
      
      
        Konynck Herodes wart kont gedayne,
        so wie eyn konynck were geboeren
        hy dede die kynder alle erslayne
        wat vnden dryn jaren was geboren
        eyn engell van boüen braicht die mere
        zu marien und Joseph deme behuedere
        fair up dar hyn yn Egypten lant
        all vuß der falscher büesser hant
      
      
        Dat kynt wart yn den tempell braicht
        all nae der Jüdischer sieden
        dat kynt nam Simeon up synen arm
        der vur mails blynt war gewoyrden
        syn alder was waill vonffhündert jair
        syne oügen woirden eme weder klair
        do hy dat kynt sagh offenbair
        wat hayn ich yn mynen henden
      
      
        Got vader, got sonn, got hylÿger geyst
        dat sint drye hyllige namen
        hoüen sich vp zu der rechter handt
        der hellen portzen zu samen
        sy gaeüen der hellen portzen eynen stoysz
        dat sy an allen enden entfloyssz
        vnd tastden zu der rechter hant,
        verloeste so mennich duyrbar pandt
      
      
        Nw alle dyngen sint volubraich
        als vns die wysen sagen
        wie die propheten gesprochen haynt
        yn den propheten dagen
        dat hait vnß Maria all verfoült
        hait vns eyn kynt braicht aene schoült
        deme sullen wyr alle wesen hoült
        Got sall vnß mistroest wenden
      
    
  