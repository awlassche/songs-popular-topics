
    
      
        Verlichte schaar van deugdgezinden,
        Die over 't waereldrond verspreid,
        Het altijd vluchtig doel wilt vinden
        Der broederlijke eenstemmigheid!
        Wat! zoekt gij buiten onze kringen,
        Dat alömvattende verband?
        Tracht onze muren in te dringen:
        Dáár is uw blijvend Vaderland.
      
      
        Maar kunt gij 't knellend juk verdragen
        Van volks- of vorstendwinglandij?
        ô Dan behoeft gij niet te vragen
        Of 't hier of elders beter zij:
        Volg blindlings dan den loop der tijden,
        En vraag nooit naar een' hooger' stand;
        Bestrijd dan 't geen gij ziet bestrijden;
        En zoek hier nooit uw Vaderland.
      
      
        Vlied dan de tempels onzer Orde,
        Vlugt dan van ons gewijd altaar,
        Uit vrees dat gij geërgerd worde,
        En twijflend droome van gevaar.
        Eer dan het geen u de eeuw doet eeren,
        Den boom in uw moeras geplant!
        Terug! - gij zoud meinëedig zweeren.
        Hier is voor u geen Vaderland!
      
      
        Maar gij, die altijd voort wilt streeven,
        Schoon u 't vooröordeel tegenhoudt;
        Wien priesterlist, noch macht doet beven,
        Die op uw' vasten geest vertrouwt;
        Aanvaard den rang aan u beschoren,
        Houd slechts in onze muren stand,
        Gij zijt Vrij-Metselaar geboren.
        Hier is, hier is uw Vaderland!
      
    
  