
    
      
        't Is God, die 't licht heeft voortgebragt,
        De zon en maan doet rijzen,
        Om ons 't verloop van dag en nacht,
        En maand en jaar te wijzen:
        Laat ons, voor 't afgeloopen jaar,
        Met dank den Opperzegenaar,
        Den God der eeuwen prijzen!
      
      
        U, groote God! die eeuwig leeft,
        Van wien wij 't licht ontvongen,
        Die ons een veilge wooning geeft,
        U zij een lied gezongen!
        U, die ons vreeden welvaart schenkt,
        Met raad en troost aan ons gedenkt,
        U loven onze tongen.
      
      
        Wil in dit jaar, weldadig Heer!
        Ons ook uw' zegen geven,
        En uwen Geest, om U ter eer
        In uwe vrees te leven:
        Gij deelt ons aardsche welvaart meê,
        Als wij maar, met ons lot tevreê,
        Naar 't ware heilgoed streven.
      
      
        Geef ons, naar uwe liefd' en trouw,
        Genoegelijke tijden;
        Maar, zoo die vreugd ons schaden zou,
        Geef ons dan kruis en lijden:
        Versterk met lijdzaamheid ons hart,
        En laat ons nooit, in druk en smart,
        Gelukkiger' benijden.
      
      
        Toon Neêrlands volk uw Vaderhart,
        Gelijk in oude dagen,
        Vertroost bedrukten in hun smart,
        Die U hun nooden klagen;
        Begunstig ieder goede daad,
        En wil, o God! met heil en raad
        Onz' overheden schragen.
      
      
        Dat wijsheid hier jaar majesteit,
        En 't regt zijn' luister toone;
        Dat godsvrucht en tevredenheid
        In onzen lande woone;
        Dat trouw en liefde bij ons zij:
        Dit, lieve Vader! bidden wij
        In Christus uwen Zone.
      
    
  