
    
      
        Minlick in saysoene
        Therteken mi verfraeyt/
        De veldekens staen groene
        Met bloemkens besaeyt/
        Hoe soudick ghetrueren/
        Van herten zijn verdraeyt/
        Vliedt wech alle rancueren/
        Wel ben ick ghepaeyt.
      
      
        Die suyuer claer fonteynen
        Dat louelick graen/
        Vloeyt hier inden pleyne/
        Met aderkens ontdaen/
        Schoon springhen haer conduyten/
        Lof moet zijs ontfaen/
        Danst nv wter muyten/
        Die wilt solaes aengaen.
      
      
        Dedel Ghendtsche maecht
        In eeren verre vernaemt/
        Die mi wel behaecht/
        Heeft nv een feeste gheraemt/
        Eere reyn met liefden/
        Sendick haer ongheschent/
        Haer lof sy gheerne briefden/
        So zijnse versaemt.
      
    
  