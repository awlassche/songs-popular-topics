
    
      
        Mir lieft een wijf van hoyr weyrde
        Mit vruden in dem hertse mijn,
        Onde yst mijn hoyst zalde oph eyrden,
        Se mach mir nicht liever siin.
        Ir guede chan mich vruede geven
        Bas dan alle die werelt gemeyn,
        Voer alle vrouwen, die nu leven
        Is si die liefste, unde anders gheyn.
      
      
        Das sal mijn dienst yr siin bereyt,
        Dir vil minnentlijche suesen,
        Nacht unde dach op minen eyt;
        Want se kan mijn trueren buesyn
        Ummermeer tso allen tiden,
        Onde vrouwen mich in menger kon.
        Des wil ich stede bi yr bliven,
        So yst mijns hertzen hoyste won,
      
      
        Onde mer hoyster zalden oert,
        Der ich ye ghewan oph erden.
        Mucht mir doch eyn lieflijch woert
        Van der minnentlijcher werden!
        Das se met gansen trouwen wolde,
        Die vil minnentlijche guete,
        Mich ontfaen in yrmen solde,
        So vruyt sich mijn ghemuete.
      
      
        Ja so wil das hophen ich,
        Zint se mir tso alle tsiden
        Mit gansen truwen entelijch
        Bereyt tso yrmen dienst sal vinden.
        Das ich yr diene(n), das wol recht,
        Zent mir ghene(n) kan ervruyn
        Dan ze, dir ich stede knecht
        Ewich bliven in gansen trouwen.
      
      
        Das wil ich tso mir yr verlasen
        Boven alle, dey siin oph eyrden,
        Onde tso yrem dienst mich zaysyn,
        In dem ghelove heyrdyn,
        Das ze mijn dienst ontfeng hel sal
        Unde troesten mijn elende lijf,
        Unde gheven vruden sonder getal,
        Das hoogheboren reyne wijf.
      
    
  