
    
      
        De steen die trect die naelde naer
        Wien wondert das al hanich vaer
        Vor oghen die bedrieghen
        Oghen vlieghen hier ende daer
        Maer therte en can niet lieghen
      
      
        Een oghe upslaen es wandelbaer
        Maer als tghesichte wil bliven staer
        Ende laten in waert vlieghen
        So moet daer therte segghen waer
        Want zoe en can niet lieghen
      
      
        Lieflic beilde speghel claer
        Mijn cracht es jeghen dijn begaer
        Als tskints es in der wieghen
        Dijn moetic bliven al mine jaer
        Want herte en can niet lieghen
      
    
  