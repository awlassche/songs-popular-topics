
    
      
        Ach! wat baat uw kragtloos woeden,
        Zogenaamde Patriot!
        Zoek uw troost in tegenspoeden,
        Zyt te vreeden met uw lot;
        Moet uw macht en dwangzucht buigen,
        Dit ’s der Oproermaakers deel,
        Laat dit barneveld getuigen,
        Elk zyn beurt is niet te veel.
      
      
        Gy zogt steeds de Prins te drukken.
        Gy woud Meesters zyn van ’t Land,
        Ieder moest hier voor u bukken,
        Vyfde willem moest aan kant,
        Gy verbrak gezwooren Eeden,
        Om maar Baas te zyn geheel,
        Gy ging ’t Heiligst Recht vertreeden,
        ’t Was uw beurt, maar ach! te veel.
      
      
        Zogenaamde Vryheids – Zoonen!
        Gy woud ons in slaverny
        In dit vrye Land doen woonen,
        Door uw snoode dwingelandy,
        Gy wou ’t Vaderland regeeren,
        Niet ten deele, maar geheel,
        Doch nu zal men u beheeren,
        Elk zyn beurt is niet te veel.
      
      
        Dikwils hoorde men u schreeuwen,
        Gy zoud al ’t Oranje – vee
        Hier uitroeijen, en, als Leeuwen
        Dapper vegten, maar, ô jee!
        Toen ’t de tyd was om te stryden,
        Zag men u niet op ’t tooneel,
        Daarom moet gy smaad nu lyden,
        Elk zyn beurt is niet te veel.
      
      
        O, wat waart gy dappre Helden!
        In het zuipen van de wyn,
        In het lastren, in het schelden,
        In het spuuwen van fenyn,
        In het vloeken, in het liegen,
        En gy zogt hier, in ’t geheel,
        Ieder een maar te bedriegen,
        ’t Was uw beurt, maar ach! te veel.
      
      
        Nu de Prins weer is verheven,
        In ’t door u vernederd Land,
        Nu hy weer in eer mag leeven,
        En hersteld is in zyn stand,
        Nu weer Braaven ’t Land regeeren,
        Zucht gy, om dat zy geheel,
        U, en uwe macht, verneêren,
        Elk zyn beurt is niet te veel.
      
      
        Nu is ook het Exerceeren
        Uwer Helpers afgedaan,
        Zy, die u, met haar Geweeren,
        Ievrig hebben bygestaan,
        Moest ’t alles overgeeven,
        Zo verdween uw macht geheel,
        Zo moest uwe dwangzucht sneeven,
        Elk zyn beurt is niet te veel.
      
      
        Wy, die eertyds stil hier zweegen,
        Zingen vrolyk overluid,
        Om dat wy die Vryheid kreegen,
        Om dat ’t nu geen Beul meer stuit;
        Vivat, dat Prins willem leeve!
        En ’t Oranje – Huis geheel,
        Tot onz’ vreugd, laat Snoodaarts beeven,
        Elk zyn beurt is niet te veel.
      
    
  