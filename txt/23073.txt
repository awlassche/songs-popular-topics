
    
      
        Weest vrolijc! Het is ghewordendach,
        Die sonne is opgheghanghen!
        Die Heer, die hevet ghewonnen den strijt,
        Hi heeft verlost Zijn ghevanghen.
        Laet ons gaen een vroliken ganc
        In goeder waerder minnen;
        Die doer heeft Jhesus opghedaen,
        Hi wil ons laten ynne.
      
      
        Die minne is dat beste goet
        Dat ummermeer mach wesen,
        Die min, die doet den minnenden mensche
        Al sonder arbeit leven.
        Laet ons gaen een vroliken ganc
        In goeder waerder minnen;
        Die doer heeft Jhesus opghedaen,
        Hi wil ons laten ynne.
      
      
        Woude wi Jhesus volghen na
        Een corte tijt in minnen,
        Hi soude ons cronen, als ic verstae,
        Ende maken ons coninnghinne
        Laet ons gaen een vroliken ganc
        In goeder waerder minnen;
        Die doer heeft Jhesus opghedaen,
        Hi wil ons laten ynne.
      
      
        Jhesus min, die breyde scat,
        Die en can nyement verwerven.
        Wie Jhesus in sijn harte draecht,
        Hi mach wel vrolic sterven.
        Laet ons gaen een vroliken ganc
        In goeder waerder minnen;
        Die doer heeft Jhesus opghedaen,
        Hi wil ons laten ynne.
      
    
  