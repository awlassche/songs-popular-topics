
    
      
        NU genaakt de vrolyke uur,
        Die de twee verliefde harten
        Zal genezen van hun smarten,
        Naar de wetten der natuur.
        Hymen laat zyn toorzen lichten
        Tot een teeken van haar brant,
        En gelietze met zyn dichten
        Op het Huwlyxledekant.
      
      
        Zoo zag d'Italjaansche jeugt.
        Vorst Antoon met Kleopatre
        Trouwen op de Egipse watren;
        Die weergalmen op zyn vreucht.
        Hy versmolt in minneweelde,
        En versmeet de roomsche kroon,
        Toen hy haare schoonheid streelde
        Op Astartes bruilofstroon.
      
      
        Zoo zag 't moedig Griekenlant
        Den verwonnen Alexander
        Buigen voor den minnestander,
        In 't gezicht van 't legerstrant,
        Ach, wie kan de min ontloopen,
        Die heel Azïe voorheen
        Zag vernielen van Eúrope
        Om de liefde van Heleen!
      
      
        Als de Zon de strenge kou
        Heeft ter werelt uitgedreven,
        Krygt gebergt en boschen leven;
        Dan komt d'aangename trou.
        Met haar kruin ten hemel dringen,
        En door wont met zoete pyn
        't Ingewant der trouwelingen,
        Die haar onderworpen zyn.
      
      
        Nu kan zelfs de boschleuwin,
        In Hercynsche wilde wouden,
        Haren Leeuw gevleugelt houden
        Door de banden van de min,
        D'aarde ontsluyt de tedre kruyden
        Uyt haar zwangren schoot met lust,
        Nu de lente zon in 't zuiden
        Haar bevochte wangen kust.
      
      
        Bruydegom treé toe, wel aan,
        Pluk de vruchten van uw vryen;
        Want de starren zyn aan 't glyen,
        Ende dag verjaagt de maan.
        Laat geen klim verknogter hangen,
        Om den hoogen Populier,
        Als gy op de lieve wangen,
        Van de Bruit, uw minnevier.
      
      
        Wy verwachten, zoete twee,
        Eer de Maan aan 's hemels transen
        Negenmaal haar zilvren glansen
        Toe zal sluyten, op uw beê:
        Eer de zon drihondert werven
        Aan de westerkimmen blaak
        Eene spruit, die na uw sterven
        Uw geslagt onsterflyk maak.
      
    
  