
    
      
        Hy komt, hy komt, die jonge borst,
        Als 't hygent hart, 't welck zynen dorst
        Wil lesschen aen de versche sprongen
        Der zilverzuivre koele bron;
        Terwijl de jaegers, schuw van zon,
        (Op hoop, of zy het wildt eens vongen,
        In donkre en naere schaduw vast,
        Daer looze brack noch winthont bast)
        Met zwijnspriet en gespanne boogen
        Beloeren het onnozel bloet;
        't Welck niemant leedt noch letsel doet,
        En, al te jammerlijck bedrogen,
        Zich vint op 't onverzienst bezet
        Van jaeger jaghtspriet hont en net.
      
      
        Hy kom, getroost op 's hemels hulp.
        Gelijck de perlen in haer schulp,
        Der perlen moeder, zullen hangen
        De laeuwe traenen, zilt van smaeck,
        Van wederzyden op de kaeck,
        Op 't perlemoer der lieve wangen.
        Och stremdenze op dit perlemoer;
        Dat wy dien reegen aen een snoer
        Van gout om onzen hals te cieren;
        Wanneer wy, tot de keel vervult
        Van blyschap, 's jongelings gedult
        En onverbloemde deughden vieren!
        Zijn eer wil bloeien op zijn graf.
        Het lof der deught valt nimmer af.
      
    
  