
    
      
        Wanneer ik weeldedronken
        Mijn rozig kind beschouw
        En die 't mij heeft geschonken,
        Mijne aangebedene vrouw,
        Zoo vraag niet wie van beiden
        Mijn hart het meest bemint.....
        Mijn hart en kan niet scheiden
        De moeder van het kind.
      
      
        Ik doe mijne armen open
        En sluit ze er in bijeen,
        En vreugdetranen loopen
        Mij langs de wangen heen....
        Ach, wist gij, spreek ik stille:
        Hoezeer gij wordt bemind,
        Gij, kind, om moeders wille,
        Gij, moeder, om uw kind!
      
    
  