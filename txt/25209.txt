
    
      
        Der morgens sterne der hait sich up gedrongen,
        wie lode, wie loyde dat vns die fogell songen,
        oeüer berch und oeüer daÿll, danck haüe,
        danck haüe dü liefste vrauwe Nachtegale
      
      
        Vür deme dage als vns die hanen kreyen,
        dair nae dair nae, der kuele wynt her.
        weyet, und wer yn hertzen lieüen armen
        lygt der mach sich uff idt ist waile am der tzyt
      
      
        Wie lüyde so sank der wechter up hoger
        zÿnnen, wecke uff. wecken uff, datz fraüwe
        dyn hüysgesynde, weck uff idt is an der zyt,
        behalt dynne ere. dem knaüen synen lyff
      
      
        Och neynet lieff dich bedriegent dyne gedaenen,
        idt en ist geyn dach der maent schynet durch die wolcken,
        idt en ist geyn dach up mynen eydt, van dir zo scheyden,
        dat brenget myr groyß hertze leyt
      
      
        Dat megtgen was jonck dair zo van kloken werden,
        idt gedacht wie idt den knaüen briecht van hynnen,
        idt ließ yn off jn eynen seyle, nu far hyn got
        dyr geluck und heyle.
      
      
        Nw far dan hyn dat dich got behüede, myn
        schones lieff, du machs mir scheydens müede,
        du hans min hertz. moit. und synne benomen,
        wanne so wolt dw weder komen
      
      
        Hain ich dir hertz. moit. und synne benomen,
        gehalt dich waile, schones lieff  ich wyll balde
        wydder komen, gehalt dich waile schones lieff
        van dyr en scheyden ich nümer mehe
      
    
  