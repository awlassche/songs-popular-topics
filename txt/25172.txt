
    
      
        Ich quam da mit vreuden saissen
        Ritter nuone sunder pin
        Reynre wibe lof si maissen
        Sprach der eirste dye vrauwe min
        Is eyn erin huos geruste
        Minis herzen muot geluste
        Hait mir got an ir gegebin
        Wer des ie zuo den eyrstme gedachte
        Der si mir zuo huse brachte
        Den laisse got mit sieldin lebin
      
      
        Miner vrauwen minnen szunder
        Hait dat herze min verbrant
        Sijt den male sprach der ander
        Ich der leber stiede ervant
        An den minnecliche vibe
        Nuo gienc miner sielden sibe
        Rechte als ich is wnsin wolt
        Die mir liebit vor allin wibin
        Bi der ich nu moys verlibin
        Solde ich der niet wesin holt
      
    
  