
    
      
        Te kotterdam binnen Der steden
        Daer woont een meysken Jent,
        Sy is sooe fraey van leden
        tot quaet sij haer went,
        haer lof ghae Ick verbrede,
        want sy is wel kcent
      
      
        Met naijen gaet sij haer generen
        en Dat is haer hantwerck
        haer nam machmen gronderen,
        hyerop sooe nemt toch merck
        ghy Jongelinge vooleere,
        het Is een fraey stuck werck
      
      
        ALDus Is hare name
        nelgen aeryens wel bekent
        Sij mach haer Sijt wel spinnen,
        tot bosheyt Sij haer went
        Dese Dochter bequame
        vuer al Is sij wel becendt
      
      
        Dan gaet sy Sonder beswycken
        met en halssel opt hooft
        Lobben als orghel pijpen
        Seer weyts saet haer dat hooft
        Sij en Is niet alsoo rijcke
        ghy Jonmans Sijt geloft.
      
      
        De vrijer Seer hooch vermeten
        heft haer wer ghebracht
        De vader heft haer ghesmeten
        want (hij) hadden haer ghesocht
        Duer de glase ghececken
        Ick en hadt niet gedocht.
      
      
        Prinselijcke dochters Idone
        en wijlt alsoe niet Doen
        Helghen aeryens Schone
        sij doet wel een sermoen
        met alsoe valssen tone
        tijs Daer niet me te Doen.
      
    
  