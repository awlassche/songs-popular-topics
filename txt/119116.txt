
    
      
        O Lievens-waarde Heer!
        Mijn wensch en ziels-begeer!
        Wat in U is
        Verdient te zijn bemint;
        Vermits de ziel het alles in U vind.
        Hoe lief'lijk, blank en rood,
        Komt Gy ons voor in leven en in dood!
        Hoe schoon in wellust zijt g', ô Liefde!
        Wat de wereld gaf
        Is hier by drek en draf.
      
      
        't Zy hoe men U beoogt,
        Vernedert of verhoogt,
        't Zy in uw krib;
        Aan 't Kruis, of op uw throon,
        Gy zijt veel meer dan menschen kind'ren schoon
        God-mensch, en Middelaar,
        Ach dat ik gantsch in U versmolten waar',
        Ach dat dit liefde-vuur nooit flaauwe,
        Maar gestadig gloey',
        Ja meer en meerder groey'!
      
      
        Mijn volle herten-lust:
        Vind maar in U haar rust.
        Ik wensch en tracht
        Na uw vereeniging
        Met ziele-dorst, dies ik van vreugd' opspring
        Als 'k U geniet, en mag
        In U verlusten tot verzading. Ach!
        Dit 's allerhoogst van mijn begeerte.
        'k Wensch en zoek ook weêr
        Alleen Uw dienst en eer.
      
      
        De Satan heeft verblind
        Al wien U niet bemint.
        Vervloeking zy
        Die, ja Maranatha:
        Maar uw oprechte Lievers zy genâ!
        Wijk, and're liefd, uit 't hert,
        Dat Jesus daar alleen gehuisvest werd:
        Ik kan, ik mag mijn liefd' niet deelen,
        Hem komt die alleen,
        'k En wil ook anders geen.
      
      
        Geev, Heer! dat ik steeds zie
        Des Konings schoonheid, die
        De Maagden-rei
        Tot zijne liefde trekt:
        En dat uw Geest 't geloof gestadig wekt.
        O gun my dat ik smaak'
        In U en uw liefd het Ziel-vermaak
        Dat gy in uwe Binnen-kamers
        En uw Wijn-huis schenkt,
        Daar g'uwe Bruid meê drenkt.
      
      
        Mijn Jesu lief, uw min
        Heeft hier maar slegts begin;
        Maar boven zal
        Die eeuwig zijn volmaakt
        Daar uwe liefd' in d'Hemelingen blaakt.
        Wanneer zal ik u daar
        Volkomen lieven met de zaal'ge Schaar,
        Die u steeds lieven, leven, loven,
        Daar men zonder end
        Uw liefd met dank erkent!
      
    
  