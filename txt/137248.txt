
    
      
        De witte vlokken stuiven,
        Die 't veld met dons bekleên;
        Geen grasjen of geen spruitje
        Dringt meer door 't dekkleed heên:
        Maar 't groeit, hoe diep bedolven,
        Toch frisch en krachtig voort,
        Tot het, ô Lente! uw stemme
        Weer suizend fluistren hoort.
      
      
        Laat de Ouderdom de lokken
        Met rijm en sneeuw belaân,
        De Liefde blijft er groeijen
        In vrome Jeugd ontstaan:
        In stramme borst besloten,
        Naauw merkbaar voor het oog,
        Toeft zij op schooner Lente
        En Bloeitijd - hier omhoog!
      
    
  