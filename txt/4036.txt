
    
      
        Nu laet ons allen vrolijck wesen
        Wi hebben Iesum self ontfaen
        Dat hemels broot is ons ghegeuen
        Der minnen scat is ons ontdaen
        Laet ons die spise met minnen begheren
        So mogen wi haren smaeck ontfaen.
      
      
        O edel spise / o soete rate
        In v is alle weeldicheyt
        Sij wetent wel die v smaken
        Dat ghi die ouerste weelde sijt
        Wilt ons versaden met v seluen
        Want ghi alleen ons trooster sijt.
      
      
        Verblidende sullen wij ons verbliden
        Als ons den troost wort af ghedaen
        Ende wi na die hemelsche sale treden
        Ende ter hooger tafelen gaen.
        Daer salmen eewelijc verbliden
        Des en sal gheen eynde sijn
      
      
        Al dat der sielen mach lusten
        Sal daer sijn volcomelijck
        Men sal daer eewelijck rusten.
        Bliscap ghebruycken vriendelijc.
        Ende sijin daer in groter vruecht
        Daer af en sal gheen eynde fijn
      
      
        Nu laet ons bidden den heere der heeren
        Dat hi ons brenge int soete lant
        Daer hem die engelen altijt louen
        Ende singen so soeten sanck.
        Want ic dat so seer beheere
        O Iesu dat is v bekant
      
    
  