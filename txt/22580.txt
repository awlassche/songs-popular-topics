
    
      
        'Ic lide soe groet verlanghen,
        O lieve Here mijn.
        O Heer, alst U ghenoeghet,
        Soe wilt my maken vrij.'
        O Heer, alst U ghenoeghet,
        Soe wilt my maken vrij.'
      
      
        'O siele, wel lieve siele,
        O lieve sielemy,
        Ic heb soe veel gheleden,
        Al om die min van di!'
        Ic heb soe veel gheleden,
        Al om die min van di!'
      
      
        'Sel ic noch langher liden,
        O lieve Here mijn,
        Soe wilt in mijn hert bescryven
        U passy ende U pyn.'
        Soe wilt in mijn hert bescryven
        U passy ende U pyn.'
      
      
        'O siele, weest wel tevreden,
        Ende altijt wel ghemoet;
        Ic sel u noch thus halen,
        Al in Mijn ewich goet.'
        Ic sel u noch thus halen,
        Al in Mijn ewich goet.'
      
      
        'Dat broet, dat is ghebacken,
        Die wijn, die is ondaen,
        Die orghelen sijn ontsloten,
        Ic sel Mijn bruut ontfaen.'
        Die orghelen sijn ontsloten,
        Ic sel Mijn bruut ontfaen.'
      
      
        Die enghelen sellen sijnghen,
        Met alsoe soet gheluyt,
        Als Ic u te huussel halen
        Mijn uutvercoren bruyt!'
        Als Ic u te huussel halen
        Mijn uutvercoren bruyt!'
      
      
        'Nu wil ic alsoe garen liden,
        O lieve Here mijn,
        En vromelike strijden
        Al om die min van Dy!'
        En vromelike strijden
        Al om die min van Dy!'
      
    
  