
    
      
        Wees gegroet, gij ster van 't meer,
        Vruchtbre moeder van den Heer,
        Altoos maagd gebleven,
        Gulden poort der Hemel dreven.
      
      
        Sints ons ‘Ave’ is verkond
        (Heilgroet uit den Englenmond!),
        Laat het, sein der vreden,
        ‘Eva’ 's plaats bij ons bekleeden!
      
      
        Slaak de zondaars uit den strik!
        Ach, verlicht dier blinden blik! -
        Alle kwaad verjagend,
        Alle goed voor 't menschdom vragend.
      
      
        Toon den moedernaam u waard:
        Dat Hij onze bede aanvaard,
        Die, om ons geboren,
        Uwer wilde toebehooren.
      
      
        Maagd, der maagden reinste bloem!
        Zachte maagd, der zachten roem:
        Wierde ik, vrij van zonden,
        Zacht en kuisch als gij bevonden!
      
      
        Louter gij onz' levensbaan,
        't Pad beveilgend, dat wij gaan;
        Zóo, dat we u ter zijden
        Jesus zien, met de eeuwig blijden!
      
      
        Zij aan God den Vader eer!
        Christus, onzen hoogen Heer,
        En den Geest te zamen!
        Allen de eigen glorie - Amen!
      
    
  