
    
      
        Christenen, wie gy zyt,
        luistert met neerstigheid,
        geeft agt en wild opmerken:
        den Joodschen wandelaer
        kwam op Zondag in de kerke,
        in Engeland voorwaer.
      
      
        Hij bad den Heer met spoed
        uit een zo diep ootmoed,
        gelijk men kon bespeuren,
        voor alle menschen, ziet,
        dat het haer niet kon gebeuren,
        gelijk hem is geschied.
      
      
        Deze man is een Jood,
        van lijf en leden groot
        en ruig met haer bewassen,
        draegt op zijn hoofd geen hoed,
        aan 't lijf geen hemd nog dassen,
        geen koussen aan de voet.
      
      
        Hij wandeld door het land,
        rondom aen alle kant,
        met vasten, bidden, waeken;
        't leven is hem verdriet,
        hy wenscht wel de dood te smaeken
        maar zal die vinden niet..
      
      
        Tot straf leeft hy te baet
        zo lang de wereld staet;
        veel die hem zien byzonder
        van de eene stad op de aer,
        yder een is verwonderd
        over dien wandelaer.
      
      
        Ook in de winter tyd
        is deze mans habyt
        zeer weinig van beduyen:
        over zyn lijf een rok,
        gaet door hagel, sneeuw en buyen,
        en in zijn hand een stok.
      
      
        Als nu de kerk uitgong,
        veel menschen oud en jong
        volgden hem na, wilt hooren:
        vraegde ook aan hem,
        van wat plaets hy was gebooren,
        hy sprak: ‘van Jeruzalem;
      
      
        ‘Een schoenmaaker, van leer;
        mijn naem is Azuweer,
        zeer ryk van goed en gaven;
        ik was doe vyftig jaer,
        doen Christus zyn kruis moest draegen
        na den berg van Calvaer.
      
      
        ‘Jezus, met 't kruis belaen,
        bleef voor myn deur stil staen
        om te rusten zyn moe leeden;
        ik sprak, geheel verstoord,
        zonder barmhartigheden,
        ‘wandeld met u kruys voort!
      
      
        ‘Hier op sprak Jezus zaen:
        ‘ik ben zoo moei van gaen
        en gy wilt geen ruste geven;
        ik zeg u met beklag,
        dat gy zult gaen al uw leeven
        tot aen den Jongsten dag.’
      
      
        ‘Ik wierd van stonden aen
        gedreeven om te gaen,
        't geen tot den Jongsten dagen
        zal duuren; van toen af,
        dat ik voort ging jagen,
        tot myn verdienden straf.’
      
      
        Als hy veel stee en land
        had doorreist, kwam die kwant
        weer tot Jeruzalems drempel;
        toen heeft hy zeer geschreid,
        als hy zag verwoest Gods tempel,
        't geen Christus heeft voorzeid.
      
      
        Als hy dat zoo nu vand,
        is hy nae een ander land
        weer bedroeft gaen zwerven;
        verkondigt openbaer
        Gods woord zoo meenig werven
        dien Joodsche wandelaer.
      
      
        Hy zei: ‘ô christen lien,
        had gy 't lyden gezien,
        zo wel als ik dier tyden,
        gy woud voor eenen zond,
        doe de Joden hem kastyden,
        liever sterven terstond.’
      
      
        Als nu dien wandelaer
        in Engeland, voorwaer,
        in 't veld ging treurig heenen,
        den Engel van den Heer
        is dien Jood aldaer verscheenen
        en zeide: ‘Azuweer,
      
      
        ‘Neemt na de stad u keer,
        en zegt: ‘den Heer der Heer
        die zal het land kastyden,
        zo gy geen afstand doet,
        door pest en dieren tyden;
        laet u kwaed en doet het goed.’
      
      
        Den engel die verdween
        voor hem, en vloog weer heen;
        doen ging de Jood na Londen,
        heeft daer bekend gemaekt
        om afstand te doen van zonden,
        of dat haar straffe naakt.
      
      
        Leerd hier uit, menschen, nou,
        te toonen regt berouw,
        met vasten, bidden, waeken;
        Christus die met zyn bloed
        heeft voor ons de dood gaen smaeken,
        en schenkt ons God behoed.
      
    
  