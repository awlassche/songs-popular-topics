
    
      
        Wat is 't een grote vreugd,
        Vernoegd op aard te leven;
        Wat is 't een grote vreugd,
        Voor ouderdom en jeugd,
        Wanneer ons nooit geen schyven
        Ontbreken in de zak;
        Dan kan men vreugd bedryven
        En houden zyn gemak.
      
      
        Dan houd men meid en knegt,
        Met Hofsteê, Koets en Paarden;
        Dan houd men meid en knegt,
        Die doen al wat men zegt:
        Men drinkt de beste wynen,
        Die Ryn en Vrankryk geeft:
        Men kust de mooiste Trynen,
        Daar Venus in herleeft.
      
      
        Men eet al de eêlste spys,
        Die men voor u kan vinden;
        Men eet al de eêlste spys,
        't Zy Hoenders, Haas, Patrys,
        Phaizanten, Snippen, Duiven,
        Of wat de tyd maar geeft;
        Die schyven heeft kan kluiven,
        Alwaar hy lust toe heeft.
      
      
        Vrind Smulgraag komt u staêg
        Met Lekkertand begroeten;
        Vrind Smulgraag komt u staêg
        Bezoeken alle daag,
        Zoo lang gy hebt te smullen;
        Zy brengen Dikpens meê;
        Om braaf den Darm te vullen
        Is iedereen toe reê.
      
      
        Gy gaat alwaar gy wilt,
        Op Operaas en Ballen;
        Gy gaat alwaar gy wilt,
        Daar men maar geld verspild;
        Gy kunt u Diverteren
        Op Schouwburg, of Salet,
        By Dames en by Heren;
        Elk is op u gezet.
      
      
        Maar als u 't geld ontbeerd,
        Maakt elk een Ameskietje;
        Maar als u 't geld ontbeerd,
        Word u den nek gekeerd:
        Ja, zelf uw beste vrinden,
        Verklaren zich party.
        Denk: Duren is te vinden;
        Maar Kortryk leit 'er by.
      
    
  