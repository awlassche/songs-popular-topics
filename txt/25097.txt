
    
      
        In die hoge weelde.
        laet ons vermeyen gaen.
        Wi vinden daer onser moeder.
        Seere hoechlijc ontfaen.
      
      
        Van hoge geslechte geboren.
        Es dese ioncfrouwe fijn.
        Al van ridders arde ia.
        En mocht si niet eelder sijn.
      
      
        Dese ioncfrouwe eerse op erterijc quam
        Een licht geheeten was.
        Dat heefse alleen vor alle vrouwe.
        Daer men noyt af las.
      
      
        Clara es die hoechste bruut.
        Daer bouen int sconincs hof,
        Want van grooter heilicheit.
        Soe heefse daer den lof.
      
      
        Clara claer in haer begin.
        Noch claerder in haer middelt wet
        Claerst na haer verweende doot.
        Inden hoechsten troen geset.
      
      
        Nv esse biden coninc.
        Aen der meechden rey.
        En heeft haer lief te haren wille
        Al inden eewegen mey.
      
      
        Doen clara steruen soude.
        Die hoge coninc quam.
        Met scaren van ioffrouwen.
        In haren arm dat hise nam.
      
      
        Der coninginne vrouwe.
        Dit wonder es ongehoort.
        Die diende haer te stride daer.
        Al in haer weeldege doot.
      
      
        Wi bidden v suete moeder.
        Ons vor v kinder ontfaet.
        En bidt uwen edelen bruygoem.
        Te vergeuen ons mesdaet.
      
    
  