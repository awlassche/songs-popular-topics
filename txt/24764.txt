
    
      
        Com haer te mi mijns hertzen vrouwe
        An dir so staen de zinnen mijn
        Liever wijf ic niewer scouwe
        Laet dir ghenoughen mijn jonstlijc pijn
        Ende doet mir dinen troost anschijn
      
      
        Com hare verdriven minen rauwe
        Als ic aenzie dat anschijn dijn
        Lief alder liefst in rechter trauwe
        Laet mi dijn alre liefste zijn
        Ende doet mir dinen troost anscijn
      
      
        Com haer doe das ic vreucht ghelauwe
        Altoos so vintstu mi eighijn
        Lost mi van zorghen het staet mi nauwe
        Lost mijn jonst in dir hertzen scrijn
        Ende doet mir dinen troost anscijn
      
    
  