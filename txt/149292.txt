
    
      
        Mijn eerst gevoel zij dankbaarheid,
        Waar 'k meê tot God genake,
        Daar 't morgenlicht zijn stralen spreidt,
        En ik verkwikt ontwake.
        Tot Hem verheft zich hart en stem,
        Voor zijne gunstbewijzen;
        Ik leef, beweeg m' en ben in Hem,
        Zou ik mijn' God niet prijzen?
      
      
        Ja, Schepper van dit wereldrond,
        Maar in uw' Zoon mijn Vader!
        Duld, dat ik in deez' ochtendstond
        Eerbiedig tot U nader':
        Deez' dag zij heel aan U gewijd,
        Dat blijven al mijn dagen!
        Dan zal ik, door uw gunst verblijd,
        Mijn onspoed vrolijk dragen.
      
      
        Is voorbereiding 't groote doel
        Van dit kortstondig leven,
        Dat ik den prijs des tijds gevoel',
        Mij tot die taak gegeven!
        Och! dat ik vlijtig woekren leer'
        Met d' afgewogen uren;
        Het eens vervloogne keert niet weêr,
        Maar wat het wrocht blijft duren.
      
      
        Ik ken 't verderf, dat in mij woelt,
        En mijne kleine krachten;
        Maar als mijn hart zijn' pligt bedoelt,
        Durf ik uw' bijstand wachten.
        Ach! zou ik angstig voorwaarts treên,
        En bij uw heilwoord vreezen?
        Gij wilt mijn leidsman hier beneên,
        Waar 'k feil, mijn Vader wezen.
      
      
        Met U verzoend in Jezus dood,
        En door zijn bloed geheiligd,
        Is, en in voorspoed, en in nood,
        Mijn pad door U beveiligd.
        'k Treed dus op mijn bestemming aan,
        Door lief en leed te gader,
        En ook de stil geweende traan
        Brengt mij haar telkens nader.
      
      
        Door uwen goeden Geest geleid,
        En moedig door uw' zegen,
        Voel ik mij tot mijn taak bereid,
        Juich ik deez' dag weêr tegen:
        Dat ik, met kinderlijk ontzag,
        Slechts aan uw wetten hange,
        En een, mijn roeping waard, gedrag
        Mijn morgenlied vervange!
      
    
  