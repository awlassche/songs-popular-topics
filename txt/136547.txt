
    
      
        ô Diepe zee, ô wijde plas!
        Wat ligt er in uw golven
        Al menig-een bedolven!...
        Maar toch! - hoe groot het aantal was
        Van hen, die in Uw' afgrond zonken,
        Toch zijn er vrij wat méer verdronken
        In 't klein jeneverglas.
      
      
        ô Diepe zee, ô wijde plas!
        Wie in Uw' vloed moest sneven,
        Weet, dat zijn dood en leven
        Toch in de hand des Heeren was! -
        Maar wie zegt, in Wiens hand zij zonken,
        Die in het helsche vocht verdronken
        Van 't klein jeneverglas!
      
    
  