
    
      
        Ich hoer uch zo wil tugen gheen,
        Das uch min dienst ymmer ist bereyt.
        En had ich uwer nicht gesien,
        Hetz scade mir an mire werdicheit.
        Und ich wil ymer des te trurer zin,
        Und bid uch vrou, daz ir underwindet min.
        Ich levede gerne, kundich leven:
        Min wil is goet, doch bin ich din,
        Des suldir mich die mase geven.
      
      
        Ir doyt als ein vil redender man,
        Das ir so ho duret min lijp.
        Kund ich die mase, zo ich niet in kan,
        So wer ich ter werelt ein zelich wijp.
        Ich bin vil drover dan ir zijt.
        Was daet om? ich wil sceiden den strijt.
        Nu doyt irst, des ich dir byte,
        Und zaget mir der moet name,
        So leer ich uch der wibe zite.
      
      
        Wer willen das die stedicheit
        An goeden wiben ein crone zi.
        Kunnen zi met zuchten zin gemeyt,
        So steit vil wol die rose darbi.
        Nu merket, wie der linden stee
        Der vogel zanch, da under bleven unde cbe;
        Noch bas steet vrouwen sconer grus.
        Ir minnentlicher redender mont
        Der macht, das man hin cussen moet.
      
      
        Ich sage uch, wer ons wol behaget;
        Der beyde erkennet, ubel und goet,
        Und ye das beste van uch zaget,
        Den zi wir holt, uf ers mit truwen doet,
        Can er dan zu rechte wesen vro
        Unde gedenchen ym zu maesen nyder unde ho,
        Er mach erwerben, des er ghert!
        Wellich wijp vurzaget ym einen vaden?
        Goet man is wol rijches lones wert.
      
    
  