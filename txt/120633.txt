
    
      
        Hoe ver reikt wel uw zedelijke kragt,
        ô Mensch! hoezeer kunt gij die kragt verhoogen,
        Hebt gij, met ernst en door geduurig poogen,
        Uw pligt geleerd, begreepen en betracht.
      
      
        Deedt u niet vaak de loome vadzigheid,
        In ootmoeds schijn, van onvermogen spreeken?
        En is uw deugd nooit op de proef bezweeken,
        Door hoog gevoel van eige kragt misleid?
      
      
        Wie toch, ô God! dan Gij die alles weet,
        De geesten weegt, de harten kunt doorgronden,
        Kent ons, ons zwak, zelfs diep verborgen zonden
        Van ’t wankle hart, dat dikwijls U vergeet.
      
      
        Wil Gij dan zelf, ach! wil all’ ijdlen waan
        En zelfbedrog uit onze harten weeren;
        Wil elk van ons zich zelf zo kennen leeren,
        Als wij voor U, Alweetende! bestaan.
      
    
  