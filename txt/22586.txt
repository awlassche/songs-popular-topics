
    
      
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        Ic minde die warelt ende haer jolijt,
        Daer by nam ic groot scade.
        Si moet vergaen in corten tijt;
        Mijn God, ic bid ghenade!
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        Der warelt minne en is niet goet,
        Men en mach daer niet of erven.
        Ic willen in mijnre harten doen,
        Die niet en mach versterven.
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        In deser werelt en is geen troest,
        Het is al cost verloren.
        Wanneer ic God van binnen heb,
        Ic en coer daer geen dinc vore!
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        Och, veel bedrieghens vijnd ic in haer,
        Dat hout mijn hart in sorghen,
        Ende mijn siel in groten vaer;
        Maria wilt my verborghen.
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        Och, waer ic rijde of waer icvaer,
        Ic sie die luden sterven;
        Ten baet waer heerscap of grote goet,
        Men moetet al hier derven.
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        Och, edel mensche, nu hout di vri,
        Ende stant daerna met sinne.
        Het toent die menich scoen ghelaet,
        Tis vrienscap sonder minne.
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
      
        Te maten te spreken, dat is goet,
        Ende oeck een weynich lachen;
        Bedwinct dijn sin ende dinen moet,
        Hoet di voer quaet te clappen.
        Hadyeu natuer, hadyeu solaes,
        Ic wil my gaen bekeren,
        Al heb ic langhe gheweest dus dwaes,
        Ic wil noch sterven leren.
      
    
  