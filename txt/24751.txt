
    
      
        Mijn hertze en can verbliden niet
        Als soe niet vroilic up mi ziet
        In wien ic vruechden aen bespiet
        Elpt mi of ic verderve
      
      
        Mi ne can gehelpen wijf no man
        Als soe mi geenre hulpe ne jan
        Ic moet van rauwen dwinen dan
        Et es aldus mijn erve
      
      
        Mijn lief es leet mijn heyl verdriet
        Aldus ende wers es mi ghesciet
        Ic biddu vrauwe ghedinct mijns yet
        Eer ic van rouwen sterve
      
      
        Meerre vruecht nie man ghewan
        Als ic u vroylic scauwen can
        In can ghesceiden niet daer van
        Eenparich ic mi kerve
      
      
        Met vruechden zinghen een vroylic liet
        Allen rouwe van mi vliet
        In hopen wes ghi mi ghebiet
        Elpt mi of ic bederve
      
    
  