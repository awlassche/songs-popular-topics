
    
      
        God hiet siin moeder wijf,
        Daerom is wijf een bloeyende stam.
        Wijf ist mannes leytverdrijf,
        God selve van wiven quam;
        Wijf ist besser vil dan golt.
        Wives naem unde wives lijf
        Die siin mannes leytverdrijf.
        Ir werde manne siit vrouwen holt!
      
      
        Vrouwe yst eyn werde naem gehure,
        Vrouwen vrysschen mengen moet,
        Vrouwe machen sorge dure,
        Vrouwe siin voer trueren goet.
        Nu eert de vrouwen, dat's mijn raet!
        Yr werde man, daeraen gedenchen!
        Ghir solt nicht reyne vrouwen crenchen,
        Sint mannes vreude an vrouwe staet!
      
      
        Maget yst eyn reyne naem gehure,
        Wal dich(e), minnentlijche maghet!
        Zich vrouwet alle creature(n)
        Ere maget, so men saghet:
        Crist wert van eere maget geboren.
        Nu eert die maget, yr stolte werden!
        So is geweldich hemel ende eerde,
        So ne blijft he niemmerme verloren.
      
      
        Maget, vrouwe ende wijf,
        Die drie sich vluchten in eyn,
        Nu halt met eeren dinen lijf,
        Dou vrouwes dan edelsteyn
        Unde al das golt, daz Grieken haet.
        Des coninx scat van Vrankerike
        Mach dich, vrou, nicht gelijchen,
        Heuestu dich(e) voer misdaet.
      
    
  