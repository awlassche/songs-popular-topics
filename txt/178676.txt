
    
      
        O Godt, verleen aan uwen koning
        Uw rechten, vol bescheidt,
        Geef 's Konings zoone, uit uwe woning,
        Uw heils gerechtigheit.
        Opdat hy uwen volke richte
        Met recht, gelyk 't behoort,
        En hy voor uwen armen stichte
        Gerechtigheit, naar 't woordt.
      
      
        De bergen zullen vrede draagen,
        Voor uwen volke, Heer,
        De heuvels, naar uw welbehagen,
        Gerechtigheit en eer.
        Hy zal met recht tot heil verschynen
        Van hen die hier, gebukt,
        In hunnen noodt en angst verquynen;
        En slaan dien die hen drukt.
      
      
        Zy zullen u zoo lange vreezen
        Als Zon en Maan bestaan.
        Zoo lang 'er een geslacht zal wezen,
        Zal nooit uw ryk vergaan.
        Hy zal gelyk een spade regen
        Neêrdaalen op het gras,
        Als droppels die het landt, tot zegen,
        Besproeien, en 't gewas.
      
      
        In zyne dagen zullen bloeien
        Al die rechtvaardig zyn.
        De vrede zal bestendig groeien
        Totdat de Maan niet schyn'.
        En hy zal zyne ryksgrens strekken
        Van d'een tot d'andre zee;
        En van den landtstroom 't al bedekken,
        Tot 's wereldts end, met vreê.
      
      
        Voor hem zal 't volk der woestenyen
        Ook knielen wel gemoedt,
        Terwyl de schaar van zyn partyen
        't Stof lekt van zynen voet.
        Dan zullen hem, met Tharsis Vorsten,
        D'eilanden hulde doen;
        Ja alle volken naar hem dorsten,
        Als die hun wil behoên.
      
      
        De Koningen van Scheba zullen
        Hem eeren met ontzagh,
        En Sebaas Vorsten 't hof vervullen
        Met giften, dag op dag.
        Ja alle koningen zich buigen,
        En 't gansche heidendom,
        Voor hem; en van zyn magt getuigen,
        Die hy bewyst rontom.
      
      
        Want hy zal den verdrukten slaaken,
        En redden uit den noodt;
        D'elendigen, die naar hem haaken,
        Van alle hulpe ontbloot,
        Verlossen: ook zal hy den armen,
        Nootdruftig in hun' staat,
        Verschoonen, en hun ziel beschermen,
        Als hunnen toeverlaat.
      
      
        Hy zal hun zielen ook bevryden
        Van list en boos gewelt,
        Hun bloet, vergoten in het lyden,
        Wordt by hem hoog gestelt.
        Hy zal in grooten voorspoet leeven,
        En ook van Schebaas gout,
        Miltdadig aan den armen geeven,
        Tot vreugde en onderhoudt.
      
      
        Hy zal gedurig voor hem bidden,
        Hem zeegnen en zyn zaat.
        Een handt vol korens, dat in 't midden
        Van 't hoog gebergte staat,
        Zal ruischen als de Cederboomen
        Op Libans hoogen kruin;
        De stadt zal in haar bloeien koomen,
        Als 't kruidt van veldt of tuin.
      
      
        Zyn naam zal zyn in eeuwigheden,
        Zoo lang de Zon haar' glans
        Schiet van omhooge naar beneden,
        En blaakt in 's hemels trans.
        Men zal zyn' naam ook voort zien planten,
        Van kindt tot kindt alom:
        Zyn zegen daalt van alle kanten
        Uit hem op 't heidendom:
      
      
        Dies zullen hem de heidens roemen.
        Gelooft zy Godt de Heer,
        Dien wy alleen den werker noemen
        Van wondren, t'zyner eer.
        Gelooft zy ook de naam des Heeren,
        Verheerlykt eeuwiglyk;
        Men zie zyn heerlykheit vermeêren
        Op d'aarde in 't hemelsch ryk.
      
    
  