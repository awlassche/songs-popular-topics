
    
      
        Viert Neêrlands volk met blijden geest,
        Te blijder ieder jaar,
        Prins Frederiks geboortefeest,
        Is eens die dag weer daar;
        Wat wonder, Hij, als Vorst reeds groot,
        Maar grooter nog als mensch,
        Hij, voorbeeld van elk landgenoot,
        Zijn heil is ieders wensch!
        Zijn heil is ieders wensch!
      
      
        Maar luider klinkt der broedren beê
        De tempelwelven door,
        En krachtig stemt de Mets'laar meê
        In Neêrlands jubelkoor;
        Want is Hij groot als mensch, als Vorst,
        Den broeder zingen wij,
        En 't lied schalt uit der broedren borst:
        Geen is zóó trouw als Hij!
        Geen is zóó trouw als Hij!
      
    
  