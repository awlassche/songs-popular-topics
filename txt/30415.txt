
    
      
        O Venus der minnen goddinne
        Wat hebdij nu in uwen sinne
        dat ick die ick beminne
        niet en gewinne
      
      
        O Cupido god loyale
        haest v met uwen minnen strale
        soe waer ic alte male
        beurijt van quale
      
      
        Hy heeft myn ionck hertken beuanghen
        na haer staet alle mijn verlangen
        dus singhe ic drouuen sangen
        lieff onbeuanghe
      
      
        Schoen lieff aenhoort myn bitter kermen
        wilt in genaden mijns onfermen
        in uwen smertsen eermen
        wilt my verwermen
      
      
        wilt my met uwen troest bedouwen
        op v staet alle myn betrouwen
        ghy syt die fleur van vrouwen
        lieff int aenschouwen
      
    
  