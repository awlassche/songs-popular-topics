
    
      
        'k TWijffel, of den Hemel op der aard
        Gecomen is beneden,
        Dan of d' aard geruckt is ten hogen Hemel in.
        Want het Heyl dat met ons in het vleesch
        Dees aarden had betreden
        Vaart ten Hemel op tot ons herelijck gewin.
        Als de lijdens-nagt
        Alles had volbragt,
        Hem den Hemel in eeuwig juychen wagt.
      
      
        's Vaders gunst so schrickelijck bedeckt,
        Als onse schuld hem druckte,
        Siet een hemel uyt en hem vriendelijck te moet.
        's Hemels Heyr dat eeuwen lang in wensch
        Na dese diepte buckte
        Speelt, en juygt, en singt, en Hem Hemelsch hulde doet.
        Godes Sone waard
        Op de wolcken vaart,
        En siet daer is den Hemel op der aard.
      
      
        'T is ons vleesch aan Godes dierbaar Soon
        Onscheydentlijck gebonden
        Dat Hy als het sijn door de lugt en wolcken draagt:
        'T is ons Hooft, dat wy voor uit op winst
        Na 't Vaderlandt toe sonden,
        Tot hy ons ter hulp weer in lucht en wolcken daagt.
        Des der Iong'ren oog
        Na de Hemel vloog
        Want siet daar vaart de aarde naar om hoog.
      
      
        Als den Hemel 's Hemels dierbaar Soon
        In liefde comt ontfangen
        En hem op het hooft set een herelijcke Croon,
        Seyd hy dat den vrede met den mensch
        Na 't Vaderlijck verlangen
        Vol op is gemaackt, en bevestigt in dien Soon.
        En als Godt t' onswaart
        So sijn gunst verclaart:
        Is dat dan niet den Hemel op der aard?
      
      
        Nu ons hooft gestegen door de lugt
        Geraackt ten hemel binnen
        Sit in 's Hemels heyr en omcingelt van den loff,
        Senden wy oock Hemel-waarts ons Hert
        Ons sang // ons sugt, ons sinnen,
        Leggen voor of dringen tot in het Hemelsch Hof.
        Die ons Hooft op toog
        Treckt ons hert en oog;
        En siet dus vaart de aarde naar om hoog.
      
      
        Godes Beeld in hovaardy verwoelt
        Door Nedricheyd her-kregen,
        Moest ons van den Hemel neer-gesonden sijn.
        Godes soon ten Hemel opgeligt't
        Stort regenen van Segen,
        't Sappig vogt van Geest, en des Hemels reynen wijn.
        Godes Beeld en aard
        Met den mensch weer paart.
        En siet dus daalt den Hemel op der aard.
      
      
        Nauw'lijcx't vier d'onblusschelijcke vlam
        Van onbegonne liefde.
        Raackten aan het hert dat het vatted in geloov,
        Of den reuck van 't danckbaar brandend hert
        Den steylen Hemel cliefde,
        En riep, Neem mijn siel Here Iesu tot een rooff!
        Iesus liefde toog
        Daadlijck hert en oog
        Hemel-waarts, dat is d' aarde naar om hoog.
      
      
        Onsen Vriend, ons Bruydegom, en Man
        Ter hoogster eer verheven
        Can van boven neer oock sijn slegte duyve sien:
        Canse sien // En sietse met geval
        Om sig aan haar te geven
        Dien hy sig in ernst en so plegtig aan comt bien.
        En dit wel-geval
        Is ons Heyl en ons Al,
        Is den Hemel, den Hemel in dit Dal.
      
      
        Hebben wy wat, liefs, wat groots, wat waards,
        Wy senden 't weer na boven
        Onse lusten al in een bundelken by een.
        Nu sijn al ons aardsche lusten dood
        En 't lust ons maar te looven
        hem, die onsen lust met Hem optreckt van beneen.
        Ga dan lust, Ga dan sin!
        Ga dan Hert, Ga dan Minn!
        Want so raackt d' aarde vast ten Hemel in.
      
      
        Wat ick in de schepselen geniet,
        Of immer my bejegent,
        Is het soet, of suyr, is het voor- of tegenspoed:
        'K voel het al in Heyl, in hulp, in troost
        Van Iesu my gesegent,
        Die het my in min, al ten voordeel dienen doet.
        Even of sijn hand
        Tot een onderpand
        's Hemels Heyl my hier op der aarden sand.
      
      
        Des wat ick in schepselen geniet,
        Of immer my bejegent,
        Is het soet of suyr, is het voor- of tegenspoed:
        Breng ick hem in danckbaarheyt weer toe
        Door woord en sugt gesegent,
        Dat in sulck gebruyck hem ter eere dienen moet.
        En als d'Idelheyd
        So van't schepsel scheydt,
        Werd het Schepsel den Hemel ingeleydt.
      
      
        Eeuwig loff sy u verheven Heer!
        Die van een Maagt geboren
        Met de Godheyd hebt onse nieticheyd gepaart:
        Die den toorn uws Vaders hebt gestilt,
        En ons so diep verloren
        Weder hebt gebracht, en het al tot een vergaart.
        Daalt Heer tot ons neer;
        Haalt ons op tot u weer.
        Tot sy singen het eeuwig Looft den Heer.
      
    
  