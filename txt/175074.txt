
    
      
        Blaauwbloempje, bloeijend aan den vliet,
        Ik meen, gij heet
        
          Vergeet
        
        Mij niet!
        Als 'k wist dat ik U plukken dorst,
        Ik zou u steken op mijn borst;
        Dan zag ik
        Den heelen dag uw kleurenpracht!
        En 'k droomde er van den heelen nacht;
        Zeg, bloempjen - blaauw! zeg... mag ik?
      
      
        ‘Lief meisje! zoo ge 't heel graag deedt,
        Pluk voor plêzier
        Mij hier -
        Doch weet,
        Als ge mij vaststeekt op uw borst,
        Dan sterf ik dáár van hitte en dorst!...
        Zal 'k bloeijen
        Bij 't felle stralen van de zon,
        Dan moet het water van de bron
        Mijn worteltjes besproeijen!’
      
      
        ‘Laat mij dus hier, bij 't frissche nat!...
        Maar wacht, mijn kind!
        Ik vind
        Nog wat!
        Graaf, om mijn worteltjes, een kluit
        Met aarde, heel voorzigtig, uit,
        En zet mij,
        Begoten, op een koele plek
        In 't vensterbank van uw vertrek,
        Dan leef 'k nog lang - wat wedt gij?’
      
      
        Het meisje groef met zachte hand
        De wortels uit
        Van 't kruid
        Der plant,
        En liep naar huis, en zette haar
        In een regt beeldig vaasje daar
        Op 't plankje,
        Aan 't kleine raam - en week op week
        Bloeit daar 't Vergeet-mij-niet der beek
        En fluistert daaglijks: ‘'k Dank je!’
      
    
  