
    
      
        Het heuglijk tijdstip nadert weêr,
        Dat w' in uw bitter lijden,
        Met diepen ootmoed, ons,o Heer!
        Aan 't Avondmaal verblijden;
        Wil ons, bij 't naadren van dit feest,
        Den invloed van uw' goeden Geest
        Ter voorbereiding schenken,
        Opdat w' aan uw' verzoeningsdood,
        Die zoo veel heils voor ons ontsloot,
        Naar waarde mogen denken.
      
      
        Uw liefde, die aan ons nog dacht
        In 't bitterst van uw lijden,
        Toren G', in den allerbangsten nacht,
        Uw' laatsten strijd gingt strijden:
        Uw liefde schonk ons dezen disch,
        Daar wij, tot uw gedachtenis
        Ons zaam vereenen zouden,
        En, met het oog op die gena',
        Die G' ons beweest op Golgotha,
        Uw liefdefeestmaal houden.
      
      
        Ontfermer! nooit verdienden wij
        't Geringste mededoogen,
        Gena', oneindig groot en vrij,
        Wilt gij aan ons verhoogen:
        Verslaafd aan 't zinnelijk genot,
        Geheel afvalligen van God.
        Vertreders van zijn wetten,
        Had ons de hoogste Majesteit
        Ten doel van haar geregtigheid
        En straffen kunnen zetten.
      
      
        Uw tusschenkomst hebb' eeuwig eer!
        Verteeder maar ons harte,
        Dan vallen w' aan uw voeten neêr,
        Dan voelen wij, met smarte.
        Met weedom, voor uw aangezigt,
        Wat snoodheid in dien afval ligt,
        Wat boosheid in de zonden:
        Bewaar ons bij dat smartgevoel,
        Opdat w' ootmoedig, naar uw doel,
        Uw' liefdedood verkonden.
      
      
        Geen ontrouw, die Gij in ons ziet,
        Geen flaauwheid in het strijden,
        Geen misdaad blijv' er, die wij niet
        U weenende belijden;
        Opregtheid, die geen kwaad verbloemt,
        Geen zonden immer zwakheên noemt,
        Beziel' ons voor uw oogen:
        Gij, die voor ons aan 't kruis voldeedt,
        Wiens liefde van geen wanklen weet,
        Zult onze tranen droogen.
      
      
        Of zouden w' aan uw liefdemaal
        U, Jezus! nog verdenken,
        U, bij dit vriendelijk onthaal,
        Nog geen vertrouwen schenken?
        Och! leer ons hier, bij brood en wijn,
        Die panden Uwer liefde zijn,
        Uw ligchaam onderscheiden,
        En dankbaar, in verbindtenis
        Met al uw volk, aan dezen disch
        Uw' roem naar eisch verbreiden.
      
    
  