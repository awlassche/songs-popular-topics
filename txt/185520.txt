
    
      
        Wij, wij zingen u ter eer,
        Blijde Lentedagen.
        Hof en velden, doet gij weêr
        Keur van bloemen dragen,
        't Land, nog korts in 't wit gekleed,
        Spreid nu malsche, geuren,
        En alwaar de Herder treed,
        Ziet hij hemelkleuren.
      
      
        Hyacinten, Tulpen, Roos,
        Blijde Fiolieren,
        Met Narsissen en Tijdeloos
        Ziet men hoven sieren,
        Duizend, duizend bloemen staan
        Nu alom te pronken.
        Herderrci wij zijn voldaan,
        Liefde is ons geschonken.
      
      
        Minzaam Herderinnen-koor,
        Bloemen dezer dalen,
        Foebus schiet van 't zonnenspoor
        Zijne gouden straalen
        Reets op onze kruinen neêr;
        Laat ons in den lommer,
        Van 't geboomt, de min ter eer
        Zingen, zonder kommer.
      
      
        Goôn der liefde en der natuur,
        Die ons hart doet gloeijen
        Van een heilig dankbaar vuur,
        Laat de stroomen vloeijen
        Van uw' gunst, op hoeve en veld,
        In de zomerdagen;
        Dan word uwen lof vermeld,
        Offers opgedragen.
      
      
        't Zijn de Goôn, de goede Goôn!
        Die het aardrijk tooijen,
        En, van naaren gouden troon,
        Duizend gaven strooijen
        Op den akker, 't hof en 't veld.
        Blijde veldelingen,
        Laat ons, daar geen leed ons kweld,
        Hun ter eere zingen.
      
    
  