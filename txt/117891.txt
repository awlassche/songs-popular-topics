
    
      
        MIts gy mijn hert en zin,
        Met koorden uwer min,
        O Jesu! hebt getoogen,
        Gevoel ick my bewoogen,
        Om noyt na aerdsche zaeken,
        Maer staeg na u te haeken.
      
      
        Ey laet doch nimmer toe,
        Dat ick ooit anders doe;
        Laet dit voornemen blijven;
        En in my vast beklijven,
        Dat ick in vreugt en pijne
        Magh uw zijn en gy mijne.
      
      
        Geeft my een blijden moet,
        Wanneer ick strijden moet:
        Strijd met my, en strijd door my,
        Strijd in my, en strijd voor my,
        Doet my den pijs behalen,
        En moedigh zege-pralen.
      
      
        Mijn heyl, mijn hulp, mijn raed,
        Mijn troost, mijn toeverlaet,
        Laet selfs de doot niet scheyden
        De liefde van ons beyden,
        Maer deese vlam der minnen
        Het alles overwinnen.
      
      
        O liefdens soet gewelt!
        Hoe voel ick my gestelt,
        Wanneer gy my komt dringen,
        En lieffelick bespringen!
        Waer by sal 't zijn geleken?
        't En is niet uyt te spreeken.
      
      
        Mijn ziel aen u vast kleeft;
        Gy zijt, gy hebt, gy geeft
        Al wat ick ooit behoeve:
        O! die my 't hert door-groeve!
        Men soud aldaer niet vinden
        Als Iesus mijn beminden.
      
    
  