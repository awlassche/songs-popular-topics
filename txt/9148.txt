
    
      
        DE tijd van seventig of tagtig jaar
        Had ons de Nieuwe Gragt in 't groen gestelt!
        En siet de tijd van seven dagen maar
        Heeft Boom en struyck en alles neer gevelt:
        't Geen lange jaren groeyden,
        So korte dagen roeyden.
      
      
        Wat (Mensch) ist dat uw borst dus swellen doet?
        Zijn 't lang-vergaarde schatten? ist de stoet
        Van magtig Maagschap? prickelt u 't gemoet
        D' aalouwde stam, en over groot-vaers bloet?
        Die lange jaren praalden
        Wel in een nagtje daalden.
      
      
        Een goet besluyt na rijper overleg
        Bebolwerckt met een Vaderlijcke straff,
        Dat ruymden alle tegenstanden weg,
        En kapten 't al als met een zeysen aff:
        't Dee dicke boomen beven,
        En kosten veeler leven.
      
      
        Dat is den schets van Goddelijke Magt
        Door hoger hand in 's werelds heerschappy
        Gedruckt, die 't al oyt magtig t' onder-bragt,
        Die met een woord veel stammen op een ry
        Van telg en looff ontvreemden,
        En velden maackt tot Beemden.
      
      
        Leen Ooren, gy verachters van dien glans.
        Hertneckig', ongehoorsam', harde, wagt
        U hals, want die het aan de Boomen thans
        Besoeckt, toont wel aan u (des noot) sijn magt.
        O menschen kent u Goden;
        En swigt voor haar geboden.
      
      
        Maar kan die Hoogheyt dit, die in dit vleesch
        En swackheyt leeft in onse Menschlijckheyt.
        Die tot haar Heyl erkent een hoger vrees'
        En daer op steunt: tot wien de Godtspraack seyt
        Als Goden sult gy leven,
        Als Menschen d' adem geven?
      
      
        Wat wonder dat des Heeren Overmoet,
        Als Hy in kragt sijn stemme hooren laat,
        Het woeste Bosch van Kadesch beven doet,
        En wat daar leeft met nare schricken slaat?
        En Beecken set met Boomen,
        En Bosschen maackt tot Stroomen?
      
      
        Vreest dien: Sijn geessel comt en treckt vast voort,
        Het gaaf geboomt wert vast aan 't herte kranck,
        En buygt sijn telg, het jonge rijs vast smoort,
        En 't steunsel is niet dan een bastaard-ranck.
        Een steunsel dat slegs 't oog voedt
        Een steunsel van ons hoogmoet.
      
      
        My dunckt ick hoor 't besluyt des Wagters coomt,
        En hackt, en kerft, dat 't knerst door vleesch en been.
        De lieden gras, de Goden zijn 't geboomt.
        Boetveerdig bid! Of anders onder een
        So raackt den hoogsten Ceder
        Met 't lage boomtje neder.
      
      
        O! Goden wagt u hals! u Hooft! u Croon!
        't Gemeen besluyt en spaart de Groosten niet:
        Maar treft wel meest dat 't opperst staat ten toon.
        Die comen (Goden) comen om 't  gebiet.
        En Diese sendt verheven
        Wil Boomen leren beven.
      
      
        Maar 't Heylig zaat, het spruytsel sonder agt
        Verwaarloost, sal door aller Boomen val
        Sijn schors en dorr hout quijt gaan; maar in cragt
        Bewaard, onworteld' en verplanted sal
        Tot Sijn lof elders groeyen,
        En heerelijcker bloeyen.
      
    
  