
    
      
        KInderen loeft den enghel fijn
        Hy vliecht soe hooghe voer Gods aenschijn
        Hi is hem so bequame
        Aldaer Gods engelen singhen eewighen lof
        Franciscus is sinen name
      
      
        Rechte armoede is sinen scat
        Die nyet en begheerde / noch niet en besat
        Van gheenen aertschen dingen
        Daer om is hi soe hooghe ghecroont
        Aldaer die enghelen singhen
      
      
        Als ic doergae dat hemelsche lant
        Ende ick daer sie soe menighen sant
        Verciert met duechden schone
        Soe en heeft daer niemand die wonden dan hy
        Ghelijc die soete Gods sone
      
      
        Heylighe vader / heylich patroon
        Bidt uwen broeder den Gods soon
        Dat hi ons wil vergheuen
        Onse sonden / die sijn menichfout
        Ende brengen ons int eewich leuen
      
      
        Heylige vader / heylich tresoor
        Die van hauen waert alsoe bloot
        Een coorde ende eenen grauwen roc
        Daer me waerdy der werlt spot
        O prince der Seraphinnen
      
    
  