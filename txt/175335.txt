
    
      
        Ik heb om mij heen gekeken
        en zóóveel ellende gezien -
        ik kan het niet meer vergeten,
        waar moet ik heen met dit weten,
        er is geen uitkomst te zien.
      
      
        Wat moet ik doen om te helpen
        dragen het menschen-lot?
        Hoor 't leed in de straten klagen,
        zie 't vale verdriet van de dagen,
        en ik schiet in alles te kort.
      
      
        M'n leege handen zijn krachtloos,
        m'n hart is zondig en boos,
        m'n leven is zwak en machtloos. -
        O, Heere, erbarm U, verzacht nog
        ons leed; red het leven zoo broos.
      
    
  