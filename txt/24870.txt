
    
      
        Here god ic claghe in alre tzijt
        Vor al en das du aens ghewracht
        Over der valscher niders nijt
        Ende over al haer boos gheslacht
        Si destrueren dach ende nacht
        Der zuetzer minnen vruechden cracht
        Das wreict up hem des biddic dijch
        Fi nider boos onrein vilein
        Aergher cruut nie zonne bescein
        Dan dijn tonghe zekerlijch
      
      
        Al das up der erden leift
        Wael di met rechte verspien mach
        Want wie reine minne in werden heift
        Dien benijdstu nacht ende dach
        Niemen ne gheifstu verdrach
        Aergher diet nieman en sach
        Dune best up erde niet nuttelijch
        Fi nider boos onrein vilein
        Aergher cruut nie zonne bescein
        Dan dijn tonghe zekerlijch
      
      
        Dinen valschen blade ondanc
        So salic haer ghestade zijn
        Want zi mich haet in haer bedwanc
        Ic hope so es soe ooc int mijn
        Ic weet een cruut vor dijn venijn
        Dats al dijns clappens medicijn
        Wat muechstu dan ghescaden mijch
        Fy nider boos onrein vilein
        Aergher cruut nie zonne besceyn
        Dan dijn tonghe zekerlijch
      
    
  