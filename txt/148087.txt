
    
      
        Mijn God! hoe krachteloos, hoe ontaard
        Maakt mij 't vergif der zonden!
        Wordt ergens zoo betreurenswaard
        Een schepsel Gods gevonden?
        Ach! Adams val heeft mij zoo zeer
        Bedorven, dat ik U, o Heer!
        Kan vreezen, noch beminnen.
      
      
        Hoe zeer is mijn verstand verblind,
        Mijn wil een slaaf der lusten,
        Laat, buiten 't kwaad, dat hij bemint,
        Mij armen nergens rusten;
        'k Ontzeg aan Gods bevel gehoor,
        Maar liefelijk klinkt in mijn oor
        De lokstem der verleiding.
      
      
        Hoe vaak gaaft Gij mij raad en licht
        In mijne duisternisse;
        Maar altijd wederstond ik pligt,
        Gevoel, verstand, gewisse:
        Vol onrust, tot ik 't kwaad volbragt,
        Had wederstand hier zelden kracht,
        De zonde zegepraalde.
      
      
        Wie dees' ellend' ook loochnen moog,
        Ik niet, O God! mij armen,
        Mij opend' uw ontfermer 't oog
        Geloofd zij uw erbarmen!
        Ik kreeg verlichting, en mijn hart
        Gevoelde mijn bederf met smart,
        Den jammer mijner zonden.
      
      
        Gij trokt mij, Heer! en steldet mij
        Den weg des heils voor oogen;
        Gij hebt, o ja! zoo goed waart Gij,
        Mijn trotsch gemoed gebogen:
        'k Nam uw gena' in Christus aan,
        En straks vond ik mij aangedaan
        Met lust en kracht ten goede.
      
      
        Verbreek in mij nu, voor altijd,
        De neiging tot de zonden,
        Geef mij, dat ik in dezen strijd
        Verwinnaar word' bevonden;
        Versterk mijn kracht tot alle goed,
        Dat ik, met een opregt gemoed,
        Godvruchtig voor U wandel'.
      
      
        Nog immer zweef ik in gevaar,
        Nu zwak, dan traag in 't werken:
        O God! Gij kent dat groot gevaar,
        Bewaar mij, wil mij sterken;
        Maak mij voorzigtig, welbedacht,
        En tegen 't kwaad steeds op de wacht,
        En kloek van moed in 't strijden.
      
      
        Verflaauw ik, help mij zwakken gaan,
        Och! blijf mijn krachten stijven,
        Spoor zelf mijn hart tot bidden aan,
        Zoo moog ik staande blijven;
        Of val ik, Vader! vat mijn hand,
        Dat ik naar 't hemelsch vaderland
        Mijn reis met vreugd volbrenge.
      
    
  