
    
      
        ALderliefste Harderin,
        Pronkbeeld van de Nederlanden,
        Die myn tomeloze Min,
        Deed als vuur van Troyen branden,
        Alderschoonste Harders kind,
        Ziet wat Heer dat u bemind.
      
      
        Dat is myn gants onbekend,
        Wie hier de Galant komt maken,
        Wyl ik niet weet wie gy bent,
        ook ben ik op zulke zaken;
        Van myn Ouders nooit geleerd,
        ’k Weet ook niet wat gy begeert.
      
      
        Lief ik ben een Generael,
        Van den grooten Franschen Koning:
        Aller vorsten luisterprael:
        In Parys daer is myn wooning:
        ’t Is een veldheer van dien Vorst
        Die na uwe liefde dorst.
      
      
        Zo dat gy een Krygsman zyt:
        In het Fransche Ryk gebooren,
        Van u of uwe Majesteid,
        Mag men in Gelderland niet hooren,
        Franseman ik walg van u praet:
        Dies verzoek ik dat gy gaet.
      
      
        ’k Sal u in de Stad Parys,
        Als een Aerds-godin doen kleeden;
        Op de aldernieuwste wys,
        Daerom geat dog met my mede,
        Want gy overschoone Maegt:
        Syt alleen die myn behaegt.
      
      
        Generael met u verlof,
        Niets kan myn minder behagen,
        Nog u Eedelen Fransche hof,
        Dat myn oogen nimmer zagen,
        Daer by weet ik het Fransche-bloed,
        Doet nooit Gelderlandsche goed.
      
      
        ’k Sal u als myn Egt genoot,
        En beminde Huysvrouw trouwen,
        Tot ons scheid de bleeke dood,
        Sal ik u in waerde houde:
        Rykt my maer tot onderpand,
        U Sneeuwitte Regterhand.
      
      
        Eer ik ooit myn Regterhand:
        Aen een Fransman zoude geven,
        Sou ik liever uit dit Land,
        Met myn Schaepjes zyn gedreven,
        En zogt elders myn verblyf,
        Eer ik wierd een Fransmans-wyf,
      
      
        Liefste gy scheind opstinaet,
        Maer mag ik zoo veer geraken,
        Dat gy my een kus toelaet,
        Op u Lelie witte kaken,
        Ik wed dat het geen Geldersman,
        So goed als een Fransche kan.
      
      
        Generael gaet maer voorby,
        Al uw’ Fransche Complimenten,
        En al die Galantery,
        Hoeft gy aen my niet te venten,
        Want die benne voor my maer,
        Schurfde en verrotte waer.
      
      
        Kan geen Franschen Generael,
        Dan een Herderin behagen,
        Soo zweer ik by myne Stael,
        Dat gy het u nog zult beklagen,
        Eer dat hy hebt afgezet,
        Een grootmoedig Krygs Kadet.
      
      
        Voor u Fransche Heiden-aerd,
        En voor al u snoeveryen;
        Syn wy hier nog niet vervaerd;
        Want wy zyn niet in de teyen,
        Doe een Fransman werd gevreest,
        Want die tyden zyn geweest.
      
      
        Moet een dapperen Krygsman dan,
        Voor een Gelders meisje wyken:
        Morbleu Bouger de Haman;
        Ik ga weder na myn Ryken,
        En ik zal verhalen wat,
        Een voorval ik heb gehad.
      
      
        Generael dat kund gy doen,
        Maer myn eenigste begeeren,
        Is, dat gy u wat wild spoen;
        En voor al nooit wederkeeren,
        Want de Geldersluy allegaer.
        Staen geen Fransman op een haer.
      
      
        Weet dat ik de gek maer scheer;
        Met al ’t geen ik heb gesproken;
        Want ik u der niet begeer.
        ’k Heb u muffe lugt geroken.
        Schurfde Fransman gaet maer heen,
        Met u blaeuw gesloten scheen.
      
    
  