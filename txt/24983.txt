
    
      
        Zwer zich wil lieben zu minnentliche vrouwen,
        Der doe, das ym lere minen sanch,
        Unde latz zich in yrme dienste scouwen,
        Zo wirt ym lof, loen, eere unde danch.
        Her abe god und eere wert,
        So mach siin salde touwen,
        Zo waer men ziins zu siene gert.
      
      
        Hertz dient mennich vrouwen und meiden
        In tornoy und in jostes lyst,
        Und layst zich stormen unde striden leyden,
        Want eyne zure wannes ander yst.
        Der ernst moyst vuer den scympe gan;
        Zwer eren wil han, halde zich zu beyden,
        So mach siin lof die volgen han.
      
      
        Hets kurtzen dicke helt ir tage
        Zwensich oder driszich jaer,
        Unde ghent yr lieben uf der wage
        Durch heren unde durch vrouwen claer.
        Wes men die helde eren mach,
        Heeren mit gaven, vrouwen met guter zage(n),
        Das ghelten si al uf eynen tach.
      
      
        Hetz yst wol recht, daz helde des genieten,
        Zint ze ontvruchten niet dem toet.
        Ich wolde das ym die heren des berieten
        Mit gave, dey ontwurren yren noet;
        Ich wolde das vrouwen walgemoyt
        Hende und gruetz sulden bieten,
        Dey durch zi wagen lib und goyt.
      
      
        Der yst vyl toyr, der nye nam zwert in noeten
        In handen, und sturbent doch;
        Zi lebent, die in viandes zwerde roeten
        Konnen, unde lebent noch.
        Yr, stolter heren! sijt ghemant,
        Unde wert uch teghen die uch willen doeten,
        Unde denct: god halp ye werender hant!
      
    
  