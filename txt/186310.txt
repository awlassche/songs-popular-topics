
    
      
        Is ’’er oyt vreugde
        Hier op aard’’, ’’t is in de Min,
        Mits ’’er noyt iets soo verheugde
        Lichaam, hert, en ziel, en zin,
        Als de liefde die de Trouw
        Vast maakt tussen Man en Vrouw,
        Die gehanthaaft van de deugden,
        Is de steun van ’’t aardsch gebouw.
      
      
        Want zoo onendig
        Als de vreugd is van de Min,
        Zo’’s op aard zijn magt noodwendig,
        Want ’’t bestaat daar alles in;
        Daar is liefde ’’t soetste soet,
        Daar is liefde ’’t hoogste goet.
        Niemand is op aard ellendig,
        Dan die liefde niet en voet.
      
      
        Ag hoe verheven!
        In geluk, vereende twee,
        Moet voortaan u gantsche leven
        Zijn in liefde, en heyl’’ge vree,
        Hoe volmaakt is nu u lust?
        Hoe veel vreugd is nu uw rust?
        Nu uw sorgen zijn verdreven,
        En uw lyden uytgeblust.
      
      
        Slijt dus de dagen
        Van uw aangename lent,
        Op dat gy moogt vrugten dragen,
        Die geen bitse twedragt schent;
        Want zoo liefde u altijd bindt,
        En gy steeds de liefde mind,
        Zult gy eens dat luk sien dagen,
        Daar gy ’’t eeuwig heyl in vind.
      
    
  