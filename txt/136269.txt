
    
      
        Een trouwe dienstboô is een schat!
        Zeg', wist gij 't, Heeren en Mevrouwen?
        Och! wilt ze in waarde en eere houên,
        Zoo gij er ooit een krijgt of hadt:
        Draag' zorg, dat ze, bij 't pligtbetrachten,
        Voor geest en ligchaam 't noodigst heeft...
        'Wie 't kippetje geen voeder geeft,
        Heeft ook geene eijeren te wachten!'
      
      
        Een goede dienst, bij brave liên,
        Zeg', wist gij 't wel, mijn jonge vrinden!
        Dat ge eer verliezen zult, dan vinden?
        Dus dankt er voor op beî uw kniên:
        Draag' roem op eerlijk pligtbetrachten,
        En denk', zoo ge onbezorgd nu leeft...
        'Als 't kippetje geene eijers geeft,
        Dan heeft het ook geen garst te wachten.'
      
    
  