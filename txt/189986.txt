
    
      
        SA vrinden wie wil met mij gaen rijzen
        Ik gaen naer Brussel tot mijn profijt,
        Daer zal ik u eenen Molen aenwijzen,
        Zoo Jan de stomme heeft gezeid,
        Daer men de Wijven jong kan laten malen
        Voor eenen kleinen civielen prijs,
        Al moest men 't geld bij de vilder gaen halen
        Principael als de haeren worden grijs.
      
      
        Claes heeft eerst de zijne laten malen,
        Die was van te vooren zeer mager en kwaed
        Waer zou hij nu konne een schoonder hale
        Beziet mij dat bloemtje eens daer zij staet
        Zij scheind maer achtien jaer te wezen,
        Nu kan hij hebben nog wil daer van,
        Moet zoo eenen Molder niet zijn gepreezen
        Om dat hij zijn Ambagt zoo treffelijk kan.
      
      
        Nu is zij weer in de sleur van haer leven
        Wat doet zij met zoo eenen ouden man,
        Kon zij haer aen eenen jongen besteden,
        Zoo gaf zij 'er den duivel van,
        Zij doet geheele dagen niet als huilen,
        Om dat 'er zomtijds niet veel passeert,
        Zeker krombekken draegen de builen,
        Sijmen weet wel wat zijn Mietje mankeert.
      
      
        Daer komt Kees en Marie ook aen jagen
        Na den molen met geheel den brui,
        Zij willen dit van Claes niet meer verdragen
        Want hun Wijven zijn lekker en lui,
        Daer bij en doen zij niet als klappen,
        En laeten t'huis hun werk staen,
        Daer moet den Molen wat hart op draeijen
        Eer hij zal krijgen vroom Wijfje daer van.
      
      
        Ziet onzen arme Kees ook eens kruijen
        Met zijn dronke en lelijke Griet,
        Hij wil ze in den Molen laeten bruijen,
        Want haer werken en dogen niet,
        Daer bij en wil ze niet Naeijen en Spinnen,
        Daer bij verzuipt zij den man zijn poen,
        Zij dit dan geen benoodzieke dingen,
        Om zoo een zat Wijf in den Molen te doen
      
      
        Ziet onze armen Jan ook eens lopen.
        Met zijn oude Sloof op zijn lijf,
        Hij zou 'er geerne een jonger voor koopen
        Want ze is hem van ouderdom te stijf,
        Want zij en kan met hem niet meer Danssen
        Of na een Boere Kermis gaen,
        Ongelukken zijn kwaede kanssen,
        Die niet en Trouwd is het beste daer aen.
      
      
        Die hoeft geen geld van male te geven
        Of hij en hoord geen Kinder gekrijt,
        Hij kan op zijn eenigheid leven,
        En roepen Vivat de liberteid,
        Want kwaede Vrouwen zijn Mans plaegen
        Vrienden ik heb ook gevoelen daer van,
        Gij moet ze maer na den Molen toe jagen
        Voor twee blanken hebt gij gedaen.
      
      
        wel dat ik zoo eene Molen kan krijgen,
        Vrienden geloofd mij het is waer,
        Ik zou in een koetse konnen rijden,
        Binnen den tyd al van een jaer,
        Maer nu moet ik Liedjes-zanger blijven,
        En ach arme mijn beste wel doen,
        Ik geef den drommel van al de wijven,
        Als ik maer heb den Boer zijn poen.
      
    
  