
    
      
        O Barbara ons herte verblijt.
        Want ghi der werelt troestelic sijt
      
      
        Reyn edel maecht gi sijt soe fijn.
        Die coninc begeert v scoen aenscijn.
      
      
        Vwer werdicheit wi niet en connen geliken.
        Dan der heileger sonnen.
      
      
        Van beginne waerdi vercoren.
        Ende in die stat der sonnen geboren.
      
      
        O scone sonne nv openbaert.
        Ende ons duysternesse die verclaert.
      
      
        Naest gods moeder hier aen v staet
        Der armer zielen toeuerlaet.
      
      
        O medecine der zielen cracht.
        V eygen es dwingen des viants macht
      
    
  