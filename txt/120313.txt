
    
      
        Op myn geest! genoeg geloopen
        Langs der Zonden glibber pâan!
        Ach! de hel staat voor U open,
        Loopt Gy niet ten Hemel aan.
        Jesus noodigt U, Hy geeft Heil,
        Waar 's menschen ziel by leeft:
        Alles wat U kan verkwikken,
        Zal Zyn volheid U beschikken.
      
      
        Wel ik kom, ik voel de schaden,
        Die ik lyd' in myn gemoed:
        Kond' ik my in traanen baden,
        Ach! dat waar' myn Ziele goed!
        Zyt vervloekt o ydelheid!
        Die my hebt te vaak verleid!
        Aard' en wellust met Uw gaven,
        Weg! Gy kunt myn hart niet laven.
      
      
        Myne Zonden drukken, plagen
        My, gelyk een felle vloed;
        'k Word, door duizend harde slagen,
        Gansch berooft van hoop en moed.
        O! myn Ziel is zeer bedrukt,
        En in weedom weggerukt!
        Jesus wil U tot my keeren,
        Eermy d'angsten overheeren.
      
      
        Want voor U val ik thans neder;
        'k Zweer U, dat ik ben Uw knecht.
        'k Gaf 't vertrouwde pand U weder.
        Zonder woeker, al te slecht.
        Wildt Gy in 't gerichte gaan,
        Hoe zoud' ik voor U bestaan?
        O gy bergen, wilt my dekken!
        Heuvels my ten schuilplaats strekken!
      
      
        Doch Uw goedheid kent geen paalen,
        Niet voor hem, dien niets ontbreekt,
        Maar voor hem, die 't zondig dwalen
        Kent en om genade smeekt.
        Dat de donder Uwer wet
        My dan toornig niet verplett':
        Om Uw eed, zoo duur gezworen,
        Stuit myn angst, wil my verhooren.
      
      
        Mag een Vrouw wel immer haaten
        't Kind, dat zy ter waereld bracht?
        Hoe zoudt Gy my dan verlaten,
        Wyl 'k in schuld lig, zonder kracht?
        Neen! myn hart, dat angstig schreid
        Toont Gy dat Gy zyt bereid,
        Om U over my t' erbarmen,
        En te troetlen in Uw armen.
      
      
        Ach! hoe zalig zyn die stonden,
        Die 'k tot boete mocht besteên:
        Aan myn Jesus weer verbonden,
        Smaak ik duizend Zalighêen.
        Nu 'k uit Sodom ben gebracht,
        Heeft myn Ziel geheel veracht
        't Dwalend leven, zonden werken:
        Wil m' o Jesus daar toe sterken!
      
    
  