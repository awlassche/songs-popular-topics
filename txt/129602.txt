
    
      
        Wie heeft het ooit gehoort
        Van zoo een aardig Klugje
        Als ik zal brengen voort:
        ’t Is van een Juffrou hier ter stee,
        Als hare Man ging ryzen,
        Wasze wel te vree.
      
      
        Sinjeur ging uit het Land
        Om Koopmanschap te dryven.
        Terwijl komt een Galant
        By Juffrou, die te zamen wel
        Malkander karresseerden
        Door het Minnespel.
      
      
        Sy dronken Wyn en Sek,
        Sy aten daar Patryzen,
        Een Snipje met sijn drek:
        Het was een Mars en Venus wigt
        Die daar de Standaar zwaaiden
        Met zo menig schigt.
      
      
        Juffrouw sat in ’t Zalet
        Met haar Galant te joelen.
        Zy gingen zaam te bed.
        Maar toen zo quam kloppen Sinjeur.
        Juffrouw die sprong uyt ’t bedde,
        Vraagde: ‘Wie is ‘er Veur.’
      
      
        Hy sprak: ‘Doet op met haast,
        Myn Lief, ik kom van ‘t reisen.’
        Juffrou die stond verbaast.
        Zy sprak tot haar Galant met spoet:
        ‘Wilt bassen ende tieren
        Als een Hondje doet.
      
      
        Als ik de deur ontsluit,
        Wilt dan maar lustig keffen
        En lopender zo uyt.
        Ik zal ‘t dan alles maken wel,
        Dat van ons Conversatie
        Niemand weten zel.’
      
      
        Hy keften: ‘Baf, Baf, Baf’
        Terwyl zy open deden.
        Sinjeur schrikten daar af,
        Hy docht: hoe komt dat Hondje hier?
        Of zou men Vrouw dat beesje
        Houwe voor pleisier?
      
      
        Sinjeur was pas in huys,
        Of vraagde na het Hondje
        Dat daar met groot gedruys
        Zo keften in den Avond laat.
        Juffrouw die sprak zeer droevig:
        ‘Og het is op straat.’
      
      
        Zy riep: ‘’Petiet, Petiet!’
        En zogt in alle hoeken.
        Het Hondje was ’er niet.
        ‘Dat beestje was tot myn vermaak.
        Als gy bent uit de Landen,
        Het ons huys bewaak.
      
      
        Het slaapt ’s nagts in mijn schoot,
        Het kust en likt myn mondje,
        ’t Leid by myn Borsjes bloot.
        Het kan opzoeken als een Hart,
        ’t Is zo een vinnig Reutje
        Als gy   ’t maar eens sart.
      
      
        ’t Is maar twee vuysten groot,
        Met wit en zwarte plekken,
        Voor an sijn neus wat rood.’
        Sinjeur die sprak toen overluit:
        ‘Wilt na de Roeper loopen,
        Laat het roepen uit.’
      
      
        Men liet het roepen   om:
        Al die het brengt te regten
        Zes gulde tot een som.
        En zo wierd Sinjeur stil gekroond
        Met Hoorens van het Hondje.
        Juffrou bleef verschoond.
      
    
  