
    
      
        Ei, lieve Jan! loop met een zet,
        En haal den Docter hier,
        Ik weet niet wat ons Neeltje let,
        Mij deert dat jonge dier;
        't Wordt een zoo fraaije vrijstertje,
        Zij en is al zoo krank,
        Zij zucht, zij steent, zij maakt geween,
        Zij lust geen spijs noch drank.
      
      
        Goên dag, Patroon! goên dag Doctoor!
        Mijn dochter gaat zoo af,
        En weet je daar geen rade voor,
        Zoo raakt zij ligt in 't graf,
        En zou ik dan mijn jongsten kind,
        Mijn dochter in mijn hart,
        Die ik altijd zoo heb bemind,
        Zien lijden groote smart?
      
      
        Waar is uw dochter, beste man?
        Ach, zij ligt in 't salet,
        Kom, wil ik haar bezoeken gaan,
        En treden voor haar bed;
        Ik heb zoo menig zoete maagd
        Genezen van haar pijn,
        Och, Docter! mij dat wel behaagt,
        Wil ook haar Docter zijn.
      
      
        Goeden dag, Neeltje! hoe is het al?
        Uw ziekte is mij leed,
        Uw pols die slaat zoo dapper fel,
        En 't heele lijf is heet,
        Maar naar dat ik bemerken kan,
        Patroon! houd goeden moed,
        Een vreijer haar genezen kan,
        't Is liefde die 't haar doet.
      
      
        Sus, sus, wel wat ge zegt is dit,
        Is 't liefde? 't mogt den droes,
        Ik schop den kleuter een voet voor 't gat,
        De kop wordt mij zoo kroes;
        Ja 't is haar eerste en zij is jong,
        't Is kalverliefde opregt,
        Die komt zoo op een stel en sprong,
        En neemt de jeugd heel weg.
      
      
        Sta op jou kleuter! dat 's een deun,
        Hoe stelt gij dus den dief?
        Och vader! 't is een edelmans zeun!
        En ik heb hem zoo lief;
        Hij heeft mij met zijn praat verleid,
        Ik ben op hem zoo groen,
        Een vent, die niemendal en heit,
        Wat zoudt gij daarmeê doen?
      
      
        Daar is Jaques, die u wel begeert,
        Die staat gij niet te woord,
        Hij is van alles gestoffeerd,
        Wat tot de winkel hoort;
        Wat dunkt u toch van zulk een zaak,
        Daar 's Klaartje mijn speelmeid,
        Zijn suiker is niet goed van smaak,
        Heeft zij mij wel gezeid.
      
      
        Ei hoor, en wat ge zegt is dat?
        Hoe komt de jeugd zoo dom,
        Hebt gij al zulken praat gehad,
        Wel vader! wel waarom?
        Als meisjes bij elkander zijn,
        Gij weet niet welk een praat,
        Dat er van zulke zaken zijn,
        Wat er al ommegaat.
      
      
        Heer Docter! geeft wat goeden raad,
        Te halen in de Aptheek,
        Opdat deez' ziekte overgaat,
        Wat Pimpernel met Eeck,
        En Maagdepalm en Liefdekruid,
        Gestooten ondereen,
        O dat is voor een lieve Bruid,
        Probatum ongemeen.
      
      
        Heb dank Heer voor het goed bescheid,
        Kom zit een weinig neêr,
        O neen! ik wordt al lang verbeidt,
        Maar weest gerust, 'ik zweer,
        Deez' ziekten is er veel aan vast,
        Dus dunkt mij met verlof,
        De liefde is een groote schat,
        Slaat toch geen huwlijk of.
      
    
  