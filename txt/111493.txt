
    
      
        WEl Cloris hoe dus los van Aard?
        Hoe zyt gy zo veranderlyk van sinnen?
        Gy dwongt my eerst om u te minnen
        En nu agt gy my u gesigt onwaard;
        Is 't u genoeg dat gy myn Hert
        Hebt door uw list in 't minne-net verwerd?
        Daar gy nu op myn aankomst schynd te vreesen:
        Ik weet schier niet, Wat dit sal wesen,
        Of waarom gy vlied.
      
      
        Zoo gy waard sonder my vernoegd,
        Waarom myn Vryheyd dan zoo fel besteden?
        Waarom by al uw Minzaamheden
        Zoo meenig lonk en zoete kus gevoegd?
        Ja selver op de eerste stond,
        Dat ik my in uw lief geselschap vond,
        Hebt gy die uyt uw selve my geschonken;
        En nu gy my, Hebt doen ontvonken,
        Steld gy my ter sy.
      
      
        Wel aan! mishaag uw alree?
        Daar 'k uw in 't minst geen reden heb gegeven;
        Ben ik uyt uwe gunst verdreven?
        Zo mishaagd uwen lossen Aerdt my mee.
        'k Sal u niet minnen tegen sin,
        Neen, Ik eisch voor myn liefde Wedermin,
        En zo ik uw dus niet en kan verwinnen,
        Zo houd ik op
        Van te beminnen Dese Kermis-Pop.
      
    
  