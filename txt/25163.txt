
    
      
        So zart inwart geboren nie wip.
        van art bewart in kuisser lip.
        In duginde iuginde niet si sich.
        Sij zugtich duchtig minnenclich.
        Der szal vuer al erhillit.
        Ir munt in zunt is als eyn fuyr.
        der losin kosin is gehuyr.
        ir smerin zerin kan der dach.
        der suzen gruzen an sorge mach.
        Ir szone hone stillit.
        diz wnder under wilin doyt
        bisunder munder mir den moyt.
        wan ich mich des ver sinne.
        wye garwe ir varwe erquicken kan.
        ellenden senden sie gin man.
        van suldin huldin ich ir muoiz.
        ich sigin nigin uf irrin fuoys
        ich meynin die ich minnen.
      
    
  