
    
      
        Ic sach noyt so roden mont
        Noch oec so minlike ogen,
        Als si heeft, die mi heeft gewont
        Al in dat herte dogen.
        Doch leve ic in hogen
        Ende hope des loen ontfaen:
        Geeft si mi qualen dogen
        Si mach mis beteren saen.
        Lief, mi hevet u minne
        So vriendelike bevaen,
        Dat ic u met sinne
        Moete wesen onderdaen.
      
      
        Mi es wale, als ic mach sijn
        Bi minre scone vrouwen,
        Ende ic danne haer claer anscijn
        Ende haer gelaet mach scouwen.
        God verde si van rouwen!
        Si es so wale gedaen,
        Dat ic haer bi trouwen
        Moete tallen diensten staen.
        Lief, mi hevet u minne
        So vriendelike bevaen,
        Dat ic u met sinne
        Moete wesen onderdaen.
      
    
  