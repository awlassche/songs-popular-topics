
    
      
        Neem, ô mijn ziel! hier gedult in uw lijden,
        Schoon u, in nood, de trouste vriend verlaat.
        Wien het gevaar komt of onheil bestrijden,
        Die vind zig hier van yder een gehaat.
      
      
        Dat is de loop in het werreltse leven:
        Dat is de trouw, te vinden hier op aard.
        Zoo word de deugd ook verschopt, en verdreven:
        En niet een mens agt haar zijn hulpe waart.
      
      
        Laat ô mijn ziel! u dit nimmer vertzagen!
        Zoo zag uw God, gevangen en verraan,
        Al zijne vrienden verplet, en verslagen,
        En niemand, tot zijn hulpe, blyven staan.
      
      
        Wilt gy de trouw by de mensen dan zoeken,
        Daar God geen trou in zijn disciplen vond?
        Toen 't joods geweld zig, te hels, dorst verkloeken,
        Aan hem, die hier, uit liefde, elk hulpe zond.
      
      
        Dat duur Juweel, ô mijn ziel! blinkt hier boven.
        Wie trouw begeert, klim boven zon, en maan:
        Want toen ze op aard wierd verdrukt, en verschoven,
        Nam zy, tot haar verblijf, den hemel aan!
      
    
  