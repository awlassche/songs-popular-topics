
    
      
        Komt, Vriendenrei! komt zingt nu blij,
        Met opgeruimden geest,
        Zet thans de zorgen aan een zij,
        En ademt op dit feest eens vrij,
        Viert vrolijk 't plegtig jubeltij,
        Al van dit Zilverfeest.
      
      
        De Bruîgom leev'! de Bruid die leev'!
        Dit zij ons aller leus,
        Dat God nog lang hun voorspoed geeft,
        En met zijn zegen hen omzweeft,
        Die hun te zaâm geroepen heeft,
        Tot hunner beider keus.
      
      
        Ziet hoe het vuur der min dit uur,
        Nog uit hun oogen straalt,
        Al is de Herfstdag meestal guur,
        Hier is het Lente op den duur,
        Hier is het nog, waar de natuur
        In al haar luister praalt.
      
      
        Ziet menig jaar, gezegend Paar!
        U 't heilrijkst lot bereid,
        En viert met vriend en kinderschaar;
        Behoed door den Alzegenaar,
        Nog eens het blijde jubeljaar
        Van uwen Gouden tijd.
      
    
  