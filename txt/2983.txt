
    
      
        HOe lang, ach Heer!
        Hoe lang noch mist mijn ziel den zoeten standt
        Van 't waer' verheugen?
        Helaes! wanneer
        Wanneer zal ick eens 't eeuwigh Vaderlandt
        Betreden meugen?
        Ierusalem, des Hooghsten Konings Stadt,
        Der Deuchdt-betrachters hoop' en herten-schat,
        Die u maer kent is licht des levens zat.
        Te lang,
        Te lang,
        Valt bang.
      
      
        Ach! kon het zijn
        Dat ick, niet meer door d' aerdtschen lichaems bandt
        Om laegh gehouwen,
        Dat klaer geschijn
        Van Godes licht (nu ver, en in 't verstandt)
        Dicht mocht aenschouwen.
        Als ick maer denck om 't Hemelsche geklanck,
        En aller Engl'en Goddelijcken zanck
        Zoo toeft my schier de doodt al veel te lanck,
        En 'k acht,
        En 'k acht,
        Haer sacht.
      
      
        Wat hebt ghy doch,
        Wat hebt ghy, werelt, waerom datm' in dy
        Zou' willen blijven?
        Niet dan bedroch,
        Niet dan ellendt, gemengt met zotterny,
        Is u bedrijven;
        Uw alderbest voedt zijn verborgen quaedt
        Uw alderschoonst heeft zijn bedeckt verraedt,
        Geluckigh die zich uw's in tijdts ontslaet,
        En mijdt,
        En strijdt,
        En lijdt.
      
    
  