
    
      
        SOo gaat dat rijsend Ligt weer dalen!
        Soo luckt het Anna 's Hemels salen
        Geopent in een oogen blick
        In weynig maanden te beloopen,
        Met corte moeyte te bekoopen,
        End' in te springen met een snick.
      
      
        Dat Ligt soo helder, soo eenvuldig,
        In tegen-rampen soo geduldig,
        Gedaalt van 's Hemels Aangesigt,
        So lieffelijck, so effen moedig.
        So medelydig, mild, en goedig:
        Een regten straal van Iesus Ligt.
      
      
        Sy stond voor dees' na d' ydle winden
        Van s' werelds soet (als d' andre blinden)
        En gaapte, maar genoegen-loos:
        Tot dat haar Iesus quam verschijnen,
        En die Son deed het al verdwijnen
        Wat oyt het onverstand verkoos.
      
      
        Die Son schoot soo een straal in 't duyster,
        En vulden 't Hert met soo een Luyster,
        Dat al het ligt maar duyster scheen.
        Sy lagte met des werelds vreugde,
        Nu 't eeuwig Heyl haar siel verheugde;
        Daar al haar blijdschap in verdween.
      
      
        De pragt van costlijcke gewaden,
        De tovery van Lijf-cieraden,
        Het slepend kleed, den floncker-ring
        Was enckel dreck, en niet te lijden
        By 't Deugde-kleed, en die gesmijden
        Die Iesus haar om d'armen hing.
      
      
        Den Hoofschen swier in preuytse salen
        Con 't in haar oog op verr' niet halen
        By 't cleyn geselschap van Gods Soon:
        By Iesus Crib geen ledekanten:
        By Iesus Cruys geen dyamanten:
        Geen gouden-by den Doornen-croon.
      
      
        Dit seldsaam Ligt nauw 't oog bestraalde,
        Of met dien glansch in 't herte daalde
        Het Beeld van Jesus Aangesigt:
        Dat Jesus Leven haar deed' erven,
        End' al haar Eygen daadlijck sterven.
        ,, Niet Eygens leeft by sulck een Ligt.
      
      
        Met vreugde wy dit wonder sagen;
        En wagt' den d' aanwas met de dagen,
        En rijper vrugt in rijper Ieugd:
        Als sig den Hemel schielijck op-doet,
        En siet, dat d' Eerd onweerdig op-voedt
        Een niet dan Hemel-weerde Deugd.
      
      
        Des werelds schemerende Reden
        (Seyd Hy) en schatt dees Heerlijckheden
        Des Hemels na haar weerde niet:
        Te Costlijck, dan dat ' wereldts sotten
        Oncundig sulck een glansch bespotten,
        Of trotsig quellen met verdriet.
      
      
        Des werelds hoog-geresen schulden
        Staan voor my langer niet te dulden,
        De Maat is vol, 't Besluyt ten end.
        Ten lust my sulcke Deugden in den
        Gemenen val mijns Volcks te vinden,
        Als ick mijn laatste plagen send.
      
      
        Strax sag 't Geloov des Hemels salen
        Sig openen; en d' Eng'len dalen,
        En halen 't Lam in Abrams schoot.
        Daar is nu Iesus self haar Leraar,
        En 't hert, dat so leer-sieck wel eer waar,
        Vervuld, en al dien leersugt dood.
      
      
        Daar leeft, daar sweeft sy by de Choren
        Der Eng'len, en der Eerst-geboren,
        En vry, en sonder scheyden meer;
        Daar hoort, daar singt sy Lied'ren, Psalmen
        In d' eeuwig' Hallelu-jah-galmen,
        Met d' aandagt van haar oud begeer.
      
      
        Daar swemt sy nu gedompeld mede
        In d' afgrond van d' On-eyndighede';
        d' Oneynd'ge wil, 't On-eyndig wel:
        't On-eyndig woord, d' Oneynd'ge Reden,
        (O Heylicheyd der heiligheden!)
        Daar is sy dood en sonder quel.
      
      
        Daar 's Catharyn al heel verdroncken,
        End in de Godheyd weg-gesoncken.
        (Sy had'er hier een voor-smaack van).
        Dat's vrolijck sijn in 's Hemels vreugden:
        Of deugdsaam sijn in 's Hemels deugden:
        Geluckig diese na-sien can!
      
      
        Maar beyd! daar sijn wy in den Hemel:
        En nog en ist geen tijd: den semel
        Is nog ten bloem niet uyt-gebuelt.
        'T is nu ia tijd: want hier te sterven,
        En 's vleesches lust in 't vleesch te derven;
        So werdmen derwaards op-gesuelt.
      
      
        Nu is ons hert te hoog geheven;
        Ons oog en can geen tranen geven
        Om so beclagelijck een dood.
        Wy roepen wel: Die deugdelycke!
        Iesu-minners! die lieffelyke!
        Die hulp der hulpeloos' in nood!
      
      
        Die Suyvre bloem, die Catharyne!
        Die Anna vol Genaden myne.
        Is van ons weg-geruckt! helas!
        Maar als wy opsien, en haar in den
        Maal-stroom van 't Algenoegsaam vinden;
        Wenscht yder, dat hy daar oock was.
      
      
        Staackt, dwaas! uw wensch: want siet de stromen
        Van d' Algenoegsaamheyd sig comen
        U vol-op aanbien in den Soon.
        In Iesu is ons 't Heyl gegeven,
        In Iesu sijn wy weer ten leven
        Gebragt, en staan wy Hemel-schoon.
      
      
        Uw Reden met haar valsche claarheyd
        Sig dompel' in d' On-eynd'ge Waarheyd,
        En schatt uw Wijsheyd dwaas te sijn.
        Soo suygt de reden-lose Reden
        Sit (in die Zee van salicheden
        Verdroncken) droncken in die wijn.
      
      
        Versaackt de nietig' Idelheden
        Van goud, van spijs, van pragt in kleden,
        En wat het schepsel u can bien:
        Den Schepper sal 't u alles in den
        Maalstroom van 't Algenoeg doen vinden,
        En in het Onsigtbaar doen sien.
      
      
        Uw wil, uw sinlijckheyd, uw lusten
        Doet stille sijn, en salig rusten
        In d' Oceaan van d' eeuw'ge Wil.
        Soo duycktmen in de Salicheden,
        Soo sterven al ons' rampen mede,
        Soo sijn w' als Anna eeuwig stil.
      
      
        Oneyndig Heylig Ligt! ons oogen,
        Die dus lang d' Eed'le ziel bedroogen,
        Verlost eens van die Tovery!
        Doet ons met Anna sien de waarheyd,
        End' overtuygt ons met die claarheyd,
        Soo werden wy van slaven, vry.
      
    
  