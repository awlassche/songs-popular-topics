
    
      
        Ich haen een uut vercoren
        Int hertze mijn ghecoroneirt
        So wat zi doet dat vuecht si wel
        Up duecht soe altoos avizeirt
        So nes no wreet no stuer no fel
        Maer wivelic ghefigureirt
        Ghestadich minlic niet rebel
      
      
        Ich haen een uut vercoren
        Int hertze mijn ghecoroneirt
        So wat zi doet dat vuecht si wel
        Mi ne huecht jolijt no vruecht no spel
        Als soe mi niet ne visenteirt
        Al haddic weinsch in core niet el
        Dan haer dus anich gevuweert
      
    
  