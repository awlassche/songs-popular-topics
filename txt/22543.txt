
    
      
        Jhesus, mijn alre liefste Heer,
        Mijn hart dat is tot U altoes.
        Och, dat ic my tot U toe niet en ker,
        Dat doen mijn sonden en die werlt boes.
        'Vaergheeftet my, schoen Lief, des bidic Dij,
        Soelaesselijck Heer, schoen Liefkijn,
        waer Ghi sijt!
        Ghi hout mijn hartkijn in vroechdenal.
        Vaergheeftet my, schoen Lief, des bid ic Di,
        Soelaesselijck Heer'.
      
      
        Ic was in druyck,
        ic en vant gheen troest,
        Doen ic ovaer sach veel ongheval,
        Ende doe ic my wel overdocht
        Dat het ommer dus weesen sal.
        'Troest mijn, schoen Lief, in alre tijt,
        Soelaesselijc Heer, schoen Liefkijn,
        waer Ghi sijt!
        Ghi hout mijn harteken in vroechdenal.
        Troest mijn, schoen'.
      
      
        Des smoersghens als den dach opgaet,
        So wil ic dencke dat ic sterven sel.
        Soe en weet ic ghenen beterenraet
        Dan een guede consiency te hebben wel.
        'Troest mijn, schoen Lief, in alre tijt,
        Soelaesselijc Heer, schoen Liefken,waer Ghij sijt!
        Ghi hout mijn hartken in vroechden al.
        'Troest mijn, schoen Lief, in alre tijt,
        Soelaesselijc Heer, schoen Liefken,waer Ghij sijt!
        Ghi hout mijn hartken in vroechden al.
      
      
        Die doot, die coemt so onvoersiens,
        Soe datmen niet en weet wanneer:
        Soe denck ic dan in minnen sin
        Dat ic leef alsoe ic sterven wil.
        'Troest mijn, schoen Lief, in alre tijt,
        Soelaesselijc Heer, schoen Liefkijn,waer Ghi sijt!
        Ghi hout mijn hartken in vroechden al'.
        'Troest mijn, schoen Lief, in alre tijt,
        Soelaesselijc Heer, schoen Liefkijn,waer Ghi sijt!
        Ghi hout mijn hartken in vroechden al'.
      
    
  