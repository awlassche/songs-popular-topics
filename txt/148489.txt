
    
      
        Jezus! die voor doemelingen,
        Door Uw' kruisdood, hebt geboet,
        Zou ik niet uw liefde zingen,
        Daar Gij mijn bezwaard gemoed
        Zoo weldadig,
        Zoo genadig,
        Aan uw' feestdisch hebt gevoed?
      
      
        Meer verkwikking smaak ik nimmer,
        Wat mij ook de wereld bied':
        Arme wereld! waar 'k mij immer
        Dwaaslijk door verleiden liet,
        Wat m' ooit lustte,
        Zieleruste
        Vond ik, buiten Jezus, niet.
      
      
        'k Zal zijn liefde nooit vergeten;
        Hij, wiens dood mijn leven is,
        Deed mij naadren, nemen, eten,
        Drinken aan zijn' liefdedisch,
        Gaf m' in handen
        D' onderpanden
        Van mijn schuldvergiffenis.
      
      
        Amen! Amen! ik geloove;
        Jezus! geef, dat schuld noch strijd
        Immer mij dien troost ontroove:
        Blijft het hier beproevingstijd,
        Uw genade
        Slaat mij gade,
        'k Weet dat Gij mijn Heiland zijt.
      
      
        Blijf mij in die hoop versterken;
        Zalig, dat Gij eeuwig leeft!
        Mogt maar elk aan mij bemerken,
        Dat de troost, die Gij mij geeft,
        Op mijn' handel,
        Op mijn' wandel,
        Tot verbeetring invloed heeft.
      
    
  