
    
      
        MEt rechte singhen wij nieuwen sanck
        Heer Iesus is gheboren
        De mensceyt heeft hi aengenomen
        Dat sal ons allen vromen
      
      
        Al dat is / ende wesen sal
        Heeft God in sijnder machte
        Al sonder wee was hi gheboren
        Ter couder middernachte.
      
      
        Segt mi lieue heer Ioseph
        Was daer eenighe feeste
        Daer dat kint gheboren was
        Tusscen twee stomme beesten
      
      
        Daer en was bont noch grau
        Noch pelsen noch samnijt
        Oreten was sijn wieghestroo
        Dat is ons een groot iolijt
      
      
        Die osse ende die ezel
        Bedreuen daer groot wonder
        Daer dat kint gheboren was
        In doeceklkijns ghewonden.
      
      
        O o o o gloria
        Dat soetste vander minnen
        Dat is Iesus Marien soon
        God laet ons hem ghewinnen
      
    
  