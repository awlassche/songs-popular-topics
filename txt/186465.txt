
    
      
        EEn vrekke Jong'ling kieze een Pronkstuk
        Gesierd met paerl' en diamant,
        Met zyde stof, een reeks van linten
        En konstig fyn gewerkte kant,
        Hy vestig steeds zyn oog op schatten,
        Op blinkend goud, op huis of land,
        Om, daar door, als een Heer te leeven
        In een verheven grootschen trant.
      
      
        Een ander Kiez' weÃªr een Coquette
        Met rood en wit vernis gesmeerd,
        En die in slinksche minnestreken
        Geheel en al is uitgeleerd,
        Die slegts door valsche pronkeryen,
        Het oog des Minnaars loos verblind,
        En t hart, door schyn-schoon sterk getroffen
        Geheel en al aan zich verbind.
      
      
        Maar ik voor my ik schuw de schoonen
        Die zich met zulk een pronkery,
        Met zulke vuige walg'lykheden,
        Vertoonen in den Maagden-ry:
        Die al haar schoonheid slegts ontleenen,
        Van smeersel steen, en aart en stof,
        Of minnelist; ja, deez' ontbeeren
        Ook aller braave Minnaars lof.
      
      
        De eenvoudigheid kan my gevallen,
        Een Meisje, die 't natuurlyk rood
        In zuiv're schaamt' de kaakjes schildert,
        Geheel van vuig vernis ontbloot,
        Zoo'n edle Maagd kan my bekooren,
        Die goud, noch paerle, noch robyn'
        Of zyde stof, of kant of linten
        Behoeft, om waarlyk schoon te zyn.
      
    
  