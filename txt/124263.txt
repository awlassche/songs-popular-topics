
    
      
        Waar wandelt gij zoo laat hier henen,
        De middernacht is reeds verschenen,
        Een regenwolk komt met eenen,
        Meisje! meisje! gaat in rust.
      
      
        Rusten kan ik niet alleen,
        Mijn minnaar die wil mij aanspreken,
        Van daag zijn min bij mij te wreeken,
        Rusten kan ik niet alleen.
      
      
        Rusten zult gij niet alleen,
        Of heeft uw minnaar u belogen?
        O ja, zeer zekerlijk bedrogen,
        Breng mij naar uw kamer heen.
      
      
        Brengen wil ik u daar henen,
        Regelregt omtrent twee treden,
        Maar ook rusten hier beneden,
        Want rondom staat rozemarijn.
      
      
        Ziet daar staat Louiza's graf,
        Die gij zoo trouwloos hebt verlaten,
        Maar ach, het treuren kan niet baten,
        Anders neemt mij meÃª in 't graf.
      
      
        Ziet daar staat Louiza's graf,
        Die gij als Bruid reeds had verkozen,
        Maar komt de dood ons ook ontblozen,
        Dan slaap ik gerust bij u.
      
      
        Ziet daar staan zoo veel kisten,
        Die van de wereld niet af wisten,
        Zij vielen door de booze listen,
        Men ziet hier geen dag of nacht.
      
      
        Hoort de wervelwinden blazen,
        Al over zerk en over grazen,
        De wijze rust hier met de dwazen,
        En ik kom ook haast bij u.
      
    
  