
    
      
        Dat nu elk d'Algoedheid prijze,
        't Loflied rijze!
        Zingen wij nu God ter eer,
        Looft Hem, die, en wind, en baren
        Deed bedaren,
        Knielt voor Hem aanbiddend neêr.
      
      
        Door der stormenloeijend woeden
        Storten vloeden,
        Hoog gelegen, plotsling neêr;
        Wij, door d'ongetemde golven
        Schier bedolven,
        Zagen nergens uitkomst meer.
      
      
        Maar Gij Heer! woudt U ontfermen,
        Op ons kermen;
        Op ons roepen, wij vergaan!
        Toondet Gij uw alvermogen:
        Opgetogen
        Zien wij onze redding aan.
      
      
        IJlings woudt Gij uitkomst schenken;
        Op uw wenken
        Toonde 't al gehoorzaamheid:
        Gij geboodt, de winden zwegen,
        Ja, zij zwegen
        Voor die stem der majesteit.
      
      
        Nu, nu juichen onze harten,
        Vrij van smarten;
        Heer! wat zijt Gij goed en groot!
        Gij, door eindloos mededoogen
        Straks bewogen,
        Schenkt ons leven uit den dood.
      
      
        Wil nu aan verleegnen denken,
        Hulpe schenken,
        Waar men nog geen uitkomst ziet,
        Leer ook daar uw redding wachten:
        Donkre nachten
        Worden licht, als Gij 't gebiedt.
      
    
  