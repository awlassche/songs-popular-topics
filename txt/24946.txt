
    
      
        Mich verlenget werlich sere
        Nar ir wonnentliche gebere,
        Si die wenden kan min swere
        Und min troren crenchen,
        Der doget is si lere;
        Ir vrunt is Vrou Eere,
        En huer ghein ander mere,
        Des moys ich irs gedenchen.
      
      
        Si macht min gemuyte ho,
        Min hertz reyn, min sinne vro,
        In achte alles nicht ein stro,
        Wan si mir goedes gunde.
        Here god, gef ir die zinne zo,
        Das ze zu mir spriche: jo!
        Want ich nemmer auelo
        Wats mer ghebaten cunde.
      
      
        Wert mir ein vruntlich have-danc
        Van ir, daer ich nye nah ranch,
        So ist al min trouren cranch,
        Und al min leyt verzwonden.
        Owee, dat ist leden lanch,
        Das ich huerde das zues geclanch,
        Dat us ir kelen dranch!
        Yr guete halt mir gebonden.
      
      
        Suesse, reyne, zarte, fin!
        Sal ich an troest in sorgen zin?
        Verdreven ist die vrude min,
        Daz sprech ich uf minen eyd.
        Min Vrou, doe mir genade anschin,
        So wil ich vryes moedes zin,
        Swar ich bin vry eigen din;
        Wers nicht, das wer mir leyde.
      
    
  