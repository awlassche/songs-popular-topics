
    
      
        Wat daalt gij rustig in der golven schoot
        ô Glansrijk licht, beneveld noch verdonkerd,
        ô Gouden zon; gij, beeld van al wat flonkert,
        Van wat op Aarde heerlijk is en groot!
      
      
        Al hebt gij hoog aan 's Hemels trans gestaan,
        Toch daalt gij kalm en zonder klagen neder;
        En schóoner nog verrijst gij eenmaal weder
        Voor 't oog der Aard, die U zag ondergaan.
      
      
        Buig zóo uw kruin, wanneer Uw Avond daalt,
        Buig zoo uw kruin, ô Grijsheid! zonder klagen;
        Vind rust in God: - Ras zal de Morgen dágen,
        Wiens Eeuwge glans de Hemelen doorstraalt!
      
    
  