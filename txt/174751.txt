
    
      
        Ik woû dat ik een vogel was,
        Een vogeltje met veêren,
        Wat zou me kunnen deren?
        Ik vloog maar hoog, ik vloog maar ras
        En niemand kon me keeren:
        Geen school of bed kwam meer te pas
        Als ik een vrije vogel was!
      
      
        - Zeg, vrindje! hebje wel bedacht,
        Hoe dikwijls op de stangen
        De lijsters blijven hangen,....
        Wat vinkjes onder 't net gebragt,
        Wat snipjes zijn gevangen,
        En dat er menig vooglaar wacht
        Op dat onnoozele geslacht?
      
      
        - Al vloog je hoog, al vloog je ras,....
        Die lastige geweren
        Ze zouden je wel keeren:
        Wat hielp dan of je een vogel was,
        Een vogeltje met veêren?
        Geloof me ('t komt nog best van pas):
        Wie wijs is, blijft hetgeen hij was! -
      
    
  