
    
      
        O reine wijf ghi doet mi pine
        ghi sijt mire herten medicine
        die door hu leghet ondervoet
        In droufheden staet mi langhe te sine
        Wildi niet ten wille mine
        Mij vulgeren huwen moet
      
      
        ghenaden lief up rechte minne
        hu gheheel sijn mine vijf sinne
        want ghi hebse in huwe ghenaden
        ghi sijt mijns herten conighinne
        ontsluut hu herte ende laet mi inne
        of droufheden mach ic niet ontwaden
      
      
        lievelic wijf up rechte trauwe
        wilt nu corten minen rauwe
        ende laet mi met solace leven
        sturt uut van der minnen dauwe
        des niddic hu mijns herten vrauwe
        want nemmermeer willic hu begheven
      
    
  