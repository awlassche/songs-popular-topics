
    
      
        In de duinen - ver van huis,
        staat een kruis;
        Eenzaam - boven stuivend zand,
        houdt het stand.
        't Draagt geen teeken - 't heeft geen merk,
        noch een zerk.
        Naamloos rust in 't mulle graf,
        die zich gaf......
      
      
        Gewelddadig overwon
        't peloton.
        Doch wie sneeft, die boog noch beefd'
        overleeft.
        Hem bezoeken mag men niet:
        ‘Sperrgebiet’!
        Maar het hart kent halt noch heg -
        kent den weg.
      
      
        Wind en wolken drijven aan,
        komen, gaan.
        Vrije vogels - onverstoord -
        zingen voort;
        botten uit,
        Bonte bloemen, teeder kruid
        In het zachte zeegeruisch
        zingt van thuis.
      
      
        Is ons volk van slavernij,
        eenmaal vrij,
        Kniel ik dankbaar op den woon
        van zijn zoon.
        't Houten kruis in God's natuur
        licht als vuur,
        Wordt een toorts die eeuwig brandt
        op het duin van Nederland.
      
    
  