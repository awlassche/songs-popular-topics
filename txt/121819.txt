
    
      
        Salomon verheven,
        Heeft met groote vlijt,
        Ons zeer wel beschreven:
        Alles heeft zijn tijd;
        Schoon de menschen zwerven,
        Door de wereld heen,
        Daar is een tijd van sterven,
        Voor een iedereen.
      
      
        Doch waar het zal wezen,
        Of den tijd wanneer?
        Heeft men nooit gelezen,
        Want den Opperheer
        Houd dit zeer verholen,
        Wonderlijk is dit!
        Daarom wordt bevolen:
        Doorgaans, Waakt en Bid.
      
      
        Adam oud van jaren,
        Wat verschoonde hem?
        Hij is weggevaren,
        Met Methuzalem;
        Door den dood verslonden,
        Noach desgelijk,
        Om de vuile zonden,
        Sterven Arm en Rijk.
      
      
        Rijk of schoon voor d'oogen,
        't Is maar als een vlam,
        Haastig weggevlogen,
        Ziet op Abraham,
        Onzer aller Vader,
        Isaak, Jacob ook,
        Zij zijn weg te gader,
        Als een damp of rook.
      
      
        Schielijk raakt men onder,
        Door den dood geveld,
        Pharaö tot een wonder,
        In het Meyr ontsteld;
        Heeft zeer haast gedompeld,
        Door des waters kracht,
        En wierd overrompeld,
        Met zijn heele magt.
      
      
        Aäron is gescheiden,
        Moses, Josua,
        Die Gods volk geleiden,
        In het land Cana;
        Goliath heel moedig,
        En vermeetel groot,
        Evenwel hoe moedig,
        Hij bleef haastig dood.
      
      
        Van Eli wij weten,
        Door ontrouwheid valsch,
        Daar hij was gezeten,
        Viel en brak den hals;
        Absalon den schoone,
        Inderdaad onvroom,
        Wel een Konings zoone,
        Maar stierf aan een boom.
      
      
        Nero wreed in daden,
        Hij is meê al voort,
        Caezar die verraden
        Was, wierd haast vermoord;
        Herculus bepaereld,
        Alexander meê,
        Die de heele wereld,
        Voor hem buigen dee.
      
      
        Waar zijn zij gebleven?
        David, Salomon,
        Zijn zij niet om 't leven,
        Nevens haar Simson,
        Alle de Propheten,
        Ja van Moses af,
        Zijn zij niet gesmeeten,
        Door den dood in 't graf.
      
      
        Wilt de zonden staken,
        En voortaan gewis,
        Bidden en de waken,
        Want dit zeker is,
        Dat de dood zal komen,
        Dus bereid u al,
        Om te zijn genomen,
        Uit dit tranendal.
      
    
  