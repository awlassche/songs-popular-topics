
    
      
        So wie bi lieve in rusten leit
        Van niders clappen onbedwonghen
        Hi mach wel zinghen vroilicheit
        Tote dat de wachter heift ghesonghen
        Stant up hets dach owi owach
        Dats haer gheclach
        Met handen vast ghewronghen
        Menich hertze doet dan ghesceit
        Die also minlic sijn ontspronghen
        Sceiden es hem tzaen bereit
      
      
        So wie bi lieve in rusten leit
        Van niders clappen onbedwonghen
        Hi mach wel zinghen vroilicheit
        Ic weinsche hem die daer aerch of zeit
        Ghebrec van oghen ende van tonghen
        Want gheen solaes daer voren gheit
        Maer dat de wachters niet ne clonghen
        Stant up hets dach owi owach
        Dats quaet verdrach
        Met houden ende met jonghen
      
    
  