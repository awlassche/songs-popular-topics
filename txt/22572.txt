
    
      
        Mijn suete lief woent inden hemel,
        Hoe seer verlant my nae Hem!
        Ic en mach Hem sien noch hoeren spreken,
        Die viant benijts my.
        Ic en mach Hem sien noch hoeren spreken,
        Die viant benijts my.
      
      
        Dien boem die biden weghee staet,
        Hoe schoene vruchten dat hi laet;
        Hy brenct seer luttel in sijnre tijt
        Om dat maer veel by gaet ende ryt.
        Hy brenct seer luttel in sijnre tijt
        Om dat maer veel by gaet ende ryt.
      
      
        Wat moeghen dan doen die maechden jonc
        Die staen ophoeren eersten spronck?
        Si sijn soetedder van natueren
        Ende wandelbaer tot allen uren.
        Si sijn soetedder van natueren
        Ende wandelbaer tot allen uren.
      
      
        Dina, dochter des patryercx,
        Ghinc haer vermeyen op die merct.
        Al by haer ghesicht wort sij verleit
        Dat sy verloeshaer suverheit
        Al by haer ghesicht wort sij verleit
        Dat sy verloeshaer suverheit
      
      
        Wat mach dan sijn onder die coen,
        Die meer huedt hebben te doen,
        Dan reynne maechden ombesmet
        Die daer staen als lelyen wijt?
        Dan reynne maechden ombesmet
        Die daer staen als lelyen wijt?
      
      
        Dit sijn die costelijke  vaten
        Die Salamoen niet sien en woude laten;
        Hy dedese sluyten in vasten mueren.
        Dese maechden beteikenen desee fyguren.
        Hy dedese sluyten in vasten mueren.
        Dese maechden beteikenen desee fyguren.
      
      
        Ghi maechden die besloten sijt:
        Al ist slotenghe, dat hert is wijt,
        Want mindt ghi anders dan God alleen,
        Soe verderft ghi die Godtelijke  mijn!
        Want mindt ghi anders dan God alleen,
        Soe verderft ghi die Godtelijke  mijn!
      
      
        Liv Lief, wil hebben dat lof alleen!
        Naerre wech en weet ic ghen
        Dan met Heer Jhesus te treden int slot.
        Hoe meerre benautheit, hoe naerre God!
        Dan met Heer Jhesus te treden int slot.
        Hoe meerre benautheit, hoe naerre God!
      
    
  