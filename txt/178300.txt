
    
      
        Juich! Juich! O Braave Rey!
        De wreede Moorpharpey
        Deed wel Uw' hart vriend sneeven,
        Maar dog uw Tuin bleef vrey.
        De Spaansche Hovenier,
        Hoe fel en wreed van handen,
        Verloor zyn Agting hier,
        En moest, hoe trots en fier,
        In 't einde voort met schanden,
        Zoo ging dat Monsterdier.
      
      
        De Tuinmaagt zingd verblyd,
        En roemt te dezer tyd
        Haar schutsheer ryk in gaaven,
        Wien zy haar harte wyd.
        De Vryheid volgdt haar na.
        O Willem! roem der Vaderen!
        Dat nooyt uw naam vergaa!
        Maar zelfs zo lang bestaa,
        Tot 's Werelds eind komt naderen.
        Maar, ach! die tyd komt spaa!
      
      
        O! Zalig Leeuwendaal!
        Blyf ook zoo lang de praal
        Van Neerlands Vrye streeken:
        Dat nimmer vuur nog staal
        Uw Vesten maakt tot puin!
        O! Vryheid! heft naar boven
        Uw Glorieryke kruin!
        Dat wy langs beek en duin,
        't Bedryf der helden looven,
        In Neerland's vrye Tuyn.
      
    
  