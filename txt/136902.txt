
    
      
        De storm joeg wild het luchtruim door,
        De zee hief wild haar golven op;
        Een duinroos dobberde op den top,
        Maar ging in 't stormen niet te loor:
        Neen! op de kruin der baar gedragen,
        Werd zij geworpen op het strand;
        Maar woelde zich weer vast in 't zand,
        En bloeit welligt in béter dagen!
      
      
        De storm joeg wild het luchtruim door
        De zee hief wild haar golven op;
        En redloos zwalpt, van top tot top,
        Een schip door 't ongemeten spoor:
        Tot dat het (eensklaps stukgeslagen)
        Als wrak geworpen werd op strand,
        En de arme scheepsluî, in het zand,
        Half stervend, of gestorven lagen.
      
      
        ô Gij, die vaak naar grootheid streeft,
        En over 't nedrig leven klaagt,
        Zie toe, wanneer de Stormwind jaagt,
        Wat voordeel láger standplaats geeft. -
        Hoe hóoger stand, hoe éer bezweken,
        Wanneer de storm des levens woedt....
        In 't strijden met den wilden vloed.
        Had ik der Duinroos 't liefst geleken.
      
    
  