
    
      
        Dye truwe uf eyner strassin voir. untruwe ir widert reyt.
        die truwe ersrac du si ersach vuntruwen her so breyt.
        die truwe gedachte wa sal ich hyn
        das ich untruwen rumen mois dye strassin.
        untruwe sprach wer vert dort her. wer kan mir dat gesaigin
        dye truwe sprach das bin ich die truwe unt wil is gode claigin.
        das  ich so gar unmere bin
        das ich dir mois laissin alle straissen.
        untruwe sprach nu swich habe zu den munt.
        du moist hye und allenthalvin intuigin.
        mir is dye valse fure kunt.
        dye truwe sprach das clain ich gode van himilrigin.
        untruwe sprach ich wils der hoystin ingesinde sin.
        dye truwe sprach das richte mir got das si din plegint niet gerugint min
      
    
  