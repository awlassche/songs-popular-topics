
    
      
        Wie de onsterflijkheid wil zoeken
        In het snoeven op zijn kracht,
        In 't bezit van zilvren koeken,
        Of in pronk en malle pracht;
        't Kan hem tot geen nut verstrekken.
        Hoe 't ook voor den wind mag gaan.
        Want als men as moet trekken
        Heeft zulk een roem gedaan.
      
      
        Maar hij, die door nutte vinding
        In het duister licht verspreldt,
        Of in't midden der verblinding
        Als een zon zich onderscheidt;
        Meer dan voor zijn tijdgenooten
        Nut is ook voor 't nageslacht,
        Hem is de poort ontsloten
        Waar Eeuwige Eer hem wacht.
      
      
        Wie bragt ooit op aard' meer zegen,
        Nutter kennis, klaarder licht,
        Toen de domheid allerwegen
        Haar banier had opgerigt,
        Dan hij, die tot Haarlems luister,
        Uit een Beuken-schors of tak,
        De Drukkunst schiep en 't duister
        Een eeuwig licht ontstak.
      
      
        Maar wie was 't, daar wij op staren
        Vol van dankbre erkentenis,
        Die reeds viermaal honderd jaren
        Hollands grootste wonder is,
        En wiens Vinding, als verlosster,
        Vrijheid aan het menschdom bood?
        't Was Lourens Janszoon Koster,
        Eens onze stadgenoot.
      
      
        Nooit werd voor een mensch op aarde
        Ooit een eerzuil opgerigt,
        Die een grooter zegen paarde
        Aan het nut door hem gesticht;
        Dat die zuil dan duurzaam prijke,
        Aller eeuwen magt trotseer',
        En 't plegtig vonnis strijke
        Tot Kosters roem en eer.
      
      
        Ieder voel' dan zijn verpligting
        Om te roemen op deez' Stad,
        Waar de Drukkunst en Verlichting
        Eens haar' oorsprong heeft gehad;
        Wat ook eens de tijd doet sneven,
        Haarlems roem blijft eeuwig staan;
        Want Kosters naam zal leven,
        Al is deze aard vergaan!
      
    
  