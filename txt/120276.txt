
    
      
        Verschoon my toch, menschliever en ontfermer!
        Ach straf my niet, gy eeuwige beschermer!
        Richt met my niet! wie kan voor U bestaan?
        Ontsteek u niet, want ik wil tot U gaan.
      
      
        Ontsteek u niet, in Jesus wil ik komen;
        Hy immers heeft de straf gansch weggenomen?
        Hy is aan 't Kruis een vloek voor my geacht:
        In myne plaats heeft Hy het al volbracht.
      
      
        Richt met my niet, op duizend moet ik zwygen:
        'K val voor Uw troon, laat my genade krygen.
        Op mynen mond de hand ik leggen wil,
        En als een kind ootmoedig zwygen stil.
      
      
        Verteerend Vuur, wil my toch niet verderven;
        Want, als gy brand, moet ik vergaan en sterven.
        Daar is Uw Zoon, die in de bresse treed!
        Daar is de Borg, die voor myn schuld voldeed!
      
      
        Verschoon my toch, ik ben maar assch' en aarde;
        Een nietig blad, ik ben gering van waarde.
        Wat voordeel geeft het treden op een bloem?
        Wat ben ik? Heer gedenk aan Uwen roem!
      
      
        Ik kan, myn kind, U nimmer laten vaaren:
        Myn Lievd' en trouw zal eeuwig U bewaaren:
        Zyt maar getroost, houd altyd goeden moed:
        Uw Jesus gaf betaling door zyn bloed.
      
    
  