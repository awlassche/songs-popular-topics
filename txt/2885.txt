
    
      
        Wilt u nu verhuegen, al die konst vermoegen
        Om dit te hooren ginck Ick nae sant foort
        Retoerijken rustich, maeken mijn seer lustich
        Als Ick daer quam, heb Ick veel vruecht gehoort
        met soe geklanck , al van trompetten
        preesman haer lanck, sonder beletten
        In doude sanck, sachmense setten
        vaendels vloegen, daer om hoege, suit en noort.
      
      
        Appelboomie groene, stont weer Int saesoene
        liefelick en bloeyen, In sin volle kracht
        ansiet die kinse leeden, zij heeft mijn wijsheeden (kimse?
        vroelick en In haer vruecht voort gebracht
        al door die konst der retoerijken
        Droech elck haer Jonst al soot m(ocht  blijcken?)
        wilt van wangeloof daer niet
        Tont soe krachtich konst e(n) kracht)
      
      
        Haet en nit seer spijtich most wijken vlijtich
        Door retoerijken, uit santfoort daer
        haer blaesoenen hingen, Waer men gingen
        lustich voorsiert tot 15 Int getal
        Elck haer aevijs, mocht men daer leesen
        Die daer om prijs, waeren sonder vreesen
        voor haer loetgijs, seer reyn Int weesen
        In konsten vierich, heel maenierich, groet en smal
      
      
        Prinselicke blomme die Ick u hier nomme
        neemt het toch In danck, mijn werck niet voersmaet
        En laet u aevijsen, In u herte rijsen
        hoe langer, en hoe liever al metter daet
        grijpt soe eenen moet, wilt konst useeren
        sij sal metter spoet, soe veel voormeeren
        In liefden soet, hoep Ick te leeren
        Want mijn sinnen , konst beminnen, dach en nacht.
      
    
  