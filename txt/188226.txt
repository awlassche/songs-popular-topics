
    
      
        O dierbre God en Zoon,
        Zal ik uw aanblik schoon
        Nog langer moeten derven?
        ‘Neen Moeder, 't is nu al volbracht;
        'k Ben opgestaan in groote kracht
        En zal nu niet meer sterven.’
      
      
        Ach, wie is nu zoo sterk,
        Die ons den zwaren zerk
        Zal wentlen van der deuren!
        Ei treedt maar nader aan het graf:
        De zware steen ligt reeds er af:
        Wat zal ons vreemds gebeuren?
      
      
        'k Zie aan de rechter hand
        Een Hemelschen Gezant
        Met witte kleêren blinken.
        ‘Komt vrouwen, vroom en droef van geest,
        En nadert vrij en onbevreesd
        En laat het hoofd niet zinken!’
      
      
        De luister zijns gezichts
        Verspreidt den schrik des lichts
        Van helle bliksemstralen:
        Die schrik was voor het boos gespuis,
        Die Jesus klinken aan het Kruis
        En op zijn Godheid smalen.
      
      
        ‘Gij, die hier uwen Heer
        Nu zoekt uit liefde teêr,
        Moet voor geen Engel vreezen:
        De Heer, wien zóo veel is geschied,
        Die leed en stierf, Hij is hier niet,
        De Heiland is verrezen!
      
      
        Maakt deze blijde maar
        D' Apostlen openbaar
        Met Petrus, die bedroefd zijn.’
        Komt, laat ons treden op het pad,
        En haastig loopen naar de stad;
        Er mag niet lang getoefd zijn.
      
      
        O Jesu, Meester zoet,
        Ik bidd', in tranenvloed,
        Wil mij mijn kwaad vergeven!
        Ach, Petrus, die nu droevig zijt!
        Wees vrolijk, en met ons verblijd,
        De Meester is in leven!
      
      
        Wee mij, te zwakken mensch!
        Met wat een hartewensch
        Woû ik met Hem ter dood gaan!
        ‘'k Zag Petrus uw gewillig hart:
        Maar gij moest blijven buiten smart,
        En ik alleen in nood staan!’
      
      
        Foei, dat een simple maagd
        Mij zoo veel heeft verlaagd,
        Dat ik U afviel, Heere!
        ‘Mocht, Petrus, dus met U geschiên:
        Gij moest uw eigen zwakheid zien,
        Om andren wel te leeren.’
      
    
  