
    
      
        't Hart voelt zig van vreugde blaaken,
        Dat uw' invloed steeds geniet,
        Streelende Onschuld! uw' vermaaken,
        Baaren kwelling noch verdriet.
        Gy doet waar genoegen smaaken,
        Schoon de wellust voor u vliedt.
      
      
        Gy strooit bloemen, frisch van geuren,
        Op het spoor, dat ik betreê;
        Gy, gy weet my op te beuren,
        Gy verschaft my rust en vreê;
        'k Weet van morren noch van treuren,
        Deelt gy me uwe lachjes meê.
      
      
        Myne snelle levensdagen
        Voert gij, onberoert, voorby.
        Naberouw, mismoedig klagen,
        Noch bekomm'ring kwellen my.
        Gy doet moeite ligter draagen;
        Met u, speele ik vry en bly.
      
      
        Laat myn hart op u steeds roemen;
        En in laater levenstyd
        Altoos myn' Vriendin u noemen,
        Die me in tegenspoed verblydt.
        Laat my steeds vermaaken doemen,
        Waarvan gy de bron niet zyt.
      
    
  