
    
      
        HEer Jesus vond' een groote Schaer,
        Waer onder waren Schrift-geleerden,
        Die met sijn Jongeren aldaer
        Seer heftigh disputeerden.
      
      
        Hy seyde, waer van is de vraegh?
        Maer daer quam een man hem vertoone,
        Die badt, en riep met veel geklaegh,
        O Heer, aensiet mijn Soone.
      
      
        Een stomme geest mijn Soone parst,
        Die grijpt, en rukt, en smijt hem neere,
        Hy schuymt, en met sijn tanden knarst,
        En schreeuwt met groot geveere.
      
      
        Met Maensught wordt hy seer geplaeght,
        In 't vier, in 't water gaet hy stelpen,
        'k Heb uw' Discipulen gevraeght,
        Die konden hem niet helpen.
      
      
        En Jesus heeft tot haer geseydt,
        Verkeerd', en ongeloovig' Nati,
        Hoe langh moet gy nogh sijn verbeydt?
        Wat doet gy mijn tentati.
      
      
        Wel aen dan, brenght hem by mijn hier;
        Soo rasch als sy dien by hem broghte,
        Den Duyvel maekte groot getier,
        Die hem te quellen soghte.
      
      
        Hy smakten hem ter aerden neer,
        Hy schuymd', en rold' hem om end' omme.
        En Iesus vraeghd' den Vaêr, wanneer
        Is hem dit aengekomme?
      
      
        Van kinds-been af, antwoorde hy;
        Indien het is in uw vermoogen,
        Wilt u ontfermen over my,
        Help mijn uyt meede-doogen.
      
      
        Hy seydt, soo gy gelooven kondt,
        Voor dien is alles mogelijken.
        Ik loof, riep hy met traen terstondt,
        Wilt mijn geloof verrijken.
      
      
        En als de Schare liep te gaer,
        Heeft hy den vuylen geest bekeeven,
        Wijkt doove, stomme geest van daer,
        Blijf eeuwelijk verdreeven.
      
      
        Met groot geschreeuw, en ruckingh groot,
        Soo nam den Duyvel sijne vlughten,
        Den Jongelingh die lagh voor doot,
        Gelijk de lieden dughten.
      
      
        Maer Iesus nam hem by de handt,
        En haeld' hem op, hy is gereesen,
        Soo dat den Vaêr sijn Soone vandt
        Op dees uer heel geneesen.
      
      
        Een ygelijk was seer verbaest
        Van Goodes wonderbaerlijkheede.
        Heer Iesus gingh in huys met haest,
        En sijn Discipels meede.
      
      
        Die toen Heer Jesum quamen by,
        Om hem in 't heymelijk te vragen,
        Waerom dat niet en konden sy
        Dien vuyle geest uyt-jagen.
      
      
        't Geloof dat is in u soo kleyn,
        Daerom en moght het niet geschieden,
        Hadt gy 't maer als een Mostaert-greyn,
        Gy soudt dien Bergh gebieden.
      
      
        Gy soudt dan seggen, Berge wijkt,
        En die sou hem terstondt versetten,
        Niet sal u sijn onmogelijk,
        Niet sal u mogen letten.
      
      
        Maer deese soort wil niet uyt-gaen,
        Ten sy door Vasten, en Gebeeden.
        O goede Jesus, help voortaen
        Ons ongeloovigheeden.
      
    
  