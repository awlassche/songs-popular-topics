
    
      
        Gij, arme wijnrank! lig je daar
        Zoo vuil te slingren langs den grond?
        Wat zijn uw druifjes klein en naar,
        Onrijp, en zeker ongezond!
        Kom, als ik je aan de schutting bond,
        Dan raakte je misschien weÃªr klaar.
      
      
        - Neen! 'k vrees, mijn kind! 't is nu te laat....
        Wanneer dat iemand had gedaan,
        Toen 'k jong en sterk was - en in staat
        Om frisch mijn ranken uit te slaan,
        Dan zou ik nu vol vruchten staan,
        Zoo zoet en geurig als muskaat.
      
      
        Och! 't gaat me als menig' armen man,
        Die niet in tijds geholpen wordt:
        Die hulp komt later soms - maar dan
        Schiet moed en lust en kracht te kort....
        Steun dus de wijnrank eer zij dort,
        En d'Arme, wen 't nog baten kan. -
      
    
  