
    
      
        Ik ging laatstmaal de willigeboompies tellen
        En daar ontmoette mij een zo brave ras.
        Ik spekuleerde opper die jonggezelle
        Die daar de schoonsten in de noppen was.
      
      
        En het was een dienstmaagd zo ik kon bespeuren
        Maar als een juffrouw was zij aangedaan.
        Zij droeg de sleutels van haar meesters deure
        Allene bleef zij voor 'r tuintje staan.
      
      
        En ik heb mijn hoedje zo fraai afgenomen
        En bood haar zo minnelijk goedendag.
        Ik zei: schoon kind wie wacht gij hier te komen
        Dat gij alleen hier maar zo staat en wacht?
      
      
        Zij sprak: jonkman ik heb niemand te wachten,
        Ik heb er gasten gehad en die zijn gegaan.
        Dat heeft geduurd drie dagen en drie nachten,
        Lust u er een glaasje blijf niet buiten staan.
      
      
        Toen ik dat hoorde trad ik bij haar binnen,
        Ik zei: schoon kind dit glaasje lust ik wel.
        En het was een drankje om haar te beminnen,
        Ik denk voorwaar dat gij het niet houen zel.
      
      
        Heb gij een juweeltje laat mij dan eens kijken,
        Mogelijk heb ik daar dan een doosje toe.
        Dat zou mij zeker zo wel gelijken,
        't Zou mij gelijken zo ik het vermoe.
      
      
        Als Cupido z'n pijltjes waren verschoten,
        Toen is hij opgestaan en heen gegaan.
        En dat heeft dat schone kind nog niet verdroten,
        Zij sprak er jonkman en wil niet van mij gaan.
      
      
        Ik schoot dat schone kind vol minnelonken,
        En twee bruine oogjes die zij op mij sloeg
        En dat deed mijn jonge hartje zo ontvonken,
        Ik gaf haar een kusje voor haar rozemond.
      
    
  