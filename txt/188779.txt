
    
      
        Die Engelschen, kijk dat zijn menschen!
        Grog, bier, stoom en biefstuk met gas!
        Zij geven ons al wat wij wenschen;
        Zij maken het allen van pas.
        Een natie die gloeit van ambitie
        Maar de and'ren steeds exploiteert.
        En zich voordoet met veel Confidentie,
        Dat heeft de Lesseps ons geleerd.
      
      
        De Engelschen zijn diplomaten,
        Zij kijken de kat uit den boom;
        Zij kiezen de visch voor de graten,
        En graag van de melk de room;
        Maar toch met al hun grappen,
        Meet men hun somtijds goede maat;
        Zij krijgen nog hier en daar klappen,
        Getuige de Feniansche haat!)
      
      
        Zij zoeken, zoo luiden de praatjes,
        Met ieder graag vrienden te zijn,
        En zijn, o zoo beste maatjes
        Met Frankrijk, doch 't is maar in schijn;
        Die met hen de brokken wil kapen,
        Moet nimmer, men is het gewend,
        Bij 't zuivere deelen gaan slapen,
        Zij blijven aan 't langste end.
      
      
        Wij kunnen hier allen uit leeren....
        (Ach, dat het geen schepsel vergeet!)
        't Zijn schrikkelijk machtige Heeren!
        En wee, wie er kersen meÃª eet. -
        Dus vrienden om nooit u te branden;
        Of liever uit vrees voor de kou,
        Blijf altijd uit de Engelsche handen;
        Maar houdt aan uw land u getrouw!
      
    
  