
    
      
        HEt is gebeurt, dat eenen Wet-geleert
        Heer Jesum heeft met vragen getenteert.
        Meester, hy seydt, wat moet 'er sijn gedaen,
        Op dat men magh in 't eeuwigh leeven gaen?
      
      
        Heer Jesus vraeght, wat men in de Wet vindt?
        Hy geeft bescheyt, uw Heer, uw Godt bemindt,
        Uyt al uw hart, uyt al uw siel, en kraght,
        Uw eeven-naest gelijk u selven aght.
      
      
        Heer Jesus seydt, g'hebt goet bescheyt gedaen,
        Doet dat, gy sult in 't eeuwigh leeven gaen;
        Maer in den schijn wil hy rechtvaerdigh sijn,
        Daerom hy vraeght, wie is de naeste mijn?
      
      
        Heer Jesus geeft hier op bescheyt aen hem,
        Een man sijn reys nam van Jerusalem
        Na Jericho, hy onderweegen raekt
        By Moorders, die hem hebben af-gemaekt.
      
      
        Sy roofden hem, en gaven nogh veel slaegh,
        Dat hy voor doodt ter aerden needer laegh;
        Na dit quaet feyt soo gingen sy weer heen,
        En lieten hem dus op de wegh alleen.
      
      
        Het is gebeurt dat daer een Priester quam,
        Als die hem sagh, hy sijn reys voorder nam;
        Ook een Leviet quam dat heen reysen aen,
        Als die hem sagh, is mee voor-by gegaen.
      
      
        Maer dat heen quam nogh een Samaritaen,
        Als die hem sagh, is met mee-lijd' bevaen,
        Die quam hem by, en naestelijk verbond',
        Oly en wijn goot hy op sijne wond'.
      
      
        Ende hy heeft hem op sijn beest geleydt,
        In de Herbergh heeft hy hem plaets bereydt,
        Hy heeft hem daer als eenen trouwen Vrient,
        In sijnen noodt wel trouwelijk gedient.
      
      
        s' Anderen daeghs heeft hy de Waert gepast
        Twee penningen, en heeft hem wel belast,
        Draeght sorgh voor dees, soo gy verschiet iet meer,
        Ik 't geeven sal als ik hier kome weer.
      
      
        Wie van dees drie, vraegt Jesus, dunkt u dan,
        Dat is de naest van dees gequetste man?
        Den Wet-geleert geeft Jesus tot bescheydt,
        Dees, die hem heeft gedaen barmhartigheydt.
      
      
        Heer Jesus seydt, gaet, ende alsoo doet.
        O Jesu, leert ons weesen ook soo goet,
        Een yegelijk in sijn noot by te staen,
        Als heeft gedaen den goe' Samaritaen.
      
      
        Jesu, gy sijt die goe' Samaritaen,
        Die aen den mensch hebt soo veel goets gedaen,
        En hem besteed' in d'Heyligh Kerke stal,
        Daer men hem voorts van als berechten sal.
      
    
  