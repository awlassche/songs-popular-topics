
    
      
        Heilig' God! voor wien steeds waarheid,
        Reinheid van het harte geldt;
        Eeuwig Licht! daar niets dan klaarheid,
        Niets dan vlekloos licht uit welt,
        Laat uw heiligheid, o Heer!
        Onze harten meer en meer
        Zoo bestralen, zoo verhoogen,
        Dat zij heilig worden mogen.
      
      
        Heilig is, o God! uw wezen,
        Reiner, dan het zonnelicht:
        Englen zelfs, hoe rein in wezen,
        Dekken voor U 't aangezigt:
        Wij zijn nietig, onrein stof,
        Onbekwaam tot uwen lof,
        Vol van zonden,vol van vlekken,
        Die ons angst en schrik verwekken.
      
      
        Nooit kunt G'iets beminnen, vader!
        Hoe volkomen 't ons ook schijn',
        Wat uw heiligheid niet nader',
        U niet poog gelijk te zijn.
        Och! neem U dan onzer aan,
        Die op 's levens donkre pa√¢n
        Uit ons zelven niets vermogen,
        Niets, dat goed is in uw oogen.
      
      
        Wat uw rein verstand ooit denke,
        Dat is heilig, rein en goed,
        Wat uw wil tot aan zijn wenke,
        Dat is heilig, rein en goed:
        Ons verstand is zwak en klein,
        Onze wil is diep onrein;
        Ach! dit moet, bij zoo veel vlekken,
        Smart en vrees in ons verwekken.
      
      
        O, verzacht die vrees, die smarten!
        Is hier onze kracht te klein,
        Schep Gij zelf ons reine harten,
        Gij zijt rein, maar maakt ook reine,
        Wasch ons diep onrein gemoed,
        Wasch het rein in Jezus bloed,
        Heer! uw goede Geest geleide
        Ons verstand en harte beide.
      
      
        Heilig God! doe ons gelijken
        Naar uw godlijk deugdenbeeld:
        Heiligst' alle smet t'ontwijken
        Zij, wat hier ons 't meeste streelt,
        Tot wij eens voor uwen troon,
        Gansch verlost door uwen Zoon,
        Onder reine Hellingen,
        't Heilig, Heilig, Heilig zingen.
      
    
  