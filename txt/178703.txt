
    
      
        GOdt, de Heer, regeert,
        Hy is hoog geërt.
        Dat der volken schaar
        Beeve in 't openbaar.
        Want hy zit omhoog,
        Boven 's hemels boog,
        En tusschen Cherubs vlerk,
        Al d'aarde schudde sterk.
      
      
        D'Opperheer is groot
        Binnen Sions schoot,
        En, als hemelvoogdt
        Boven al verhoogt.
        Datmen dan bequaam
        Loove uw' grooten naam.
        Dewyl hy heilig is,
        En vreeselyk gewis.
      
      
        Sterkte van den Vorst,
        Die den hemel torst
        Pryze men, die 't recht
        Lieft en openlegt.
        Gy staaft billykheit,
        Jakob voorgeleit.
        Gy hebt daar recht gedaan,
        't Gerichte doen bestaan.
      
      
        Dat men dan den Heer
        Loove, vol van eer,
        Hy is onze Godt,
        Buigt u neder tot
        D'aarde met demoet,
        En valt hem te voet.
        Dewyl zyn heiligheit
        In Sion zich verspreidt.
      
      
        Mozes, als Godts knecht,
        Stont voor 't heilig recht,
        Met Aäron, 't paar
        Van zyn priesterschaar.
        Samuël was een
        Van hen die gebeên
        Steedts deeden naar zyn woordt,
        En die hy heeft verhoort.
      
      
        Hy sprak in een wolk
        Daaglyks tot het volk:
        En zy hebben wis
        Zyn getuigenis
        Onderhouden met
        's Heeren recht en wet,
        En 't geen hy ingestelt
        Voor Isrel hadde in 't veldt.
      
      
        O Heer, onze Godt,
        Gy hebt hen, ten slot
        Van uw gunst, verhoort,
        En vergaaft hun voort
        Al hun zonde en quaadt.
        Maar, door daadt op daadt
        Getergt, naamt gy ook wraak
        Van 't quaade, uw volk ten baak.
      
      
        Looft en pryst den Heer,
        Onzen Godt, vol eer.
        Buigt u met ootmoet
        Neêr voor Sions voet,
        Daar zyn heiligheit
        Over is verspreidt,
        Dewyl Godt heilig is,
        De Heer, in 't woordt gewis.
      
    
  