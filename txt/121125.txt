
    
      
        Ik heb een meisje op myn hand,
        Daar is geen beter in het Land,
        Het is goed naar myn gemak,
        Zy is voorzien in hare zak,
        Al wordt zy van de Heeren bemind,
        Ik zal er mee verkeeren,
        Het is mynen Vrind….
      
      
        Ik vraag niet waar dat zy 't haald,
        Als zy maar altyd wel betaald,
        Als ik haar 's avonds karresseer,
        Dan heb ik al wat ik begeer,
        Dan weet ik haar te vleijen abiel,
        Om Meisjes te verleijen,
        Het is mynen stiel....
      
      
        Zy heeft my heel in staat gesteld,
        Want zy is weinig zonder Geld,
        En zy komt deftig aan haar brood,
        Zy heeft veel kennis onder 't Groot,
        Dan heeft zy nog Klanten op zy,
        Het is een heel charmante,
        Zy is zeer goed voor my….
      
      
        Het scheelt my niet hoe zy 't wint,
        Het Geld wordt overal bemind,
        Ik trek my haren stiel niet aan,
        Als wy malkaar maar wel verstaan,
        Nu moet ik niet meer drinken op kryt,
        Ik kan het laten klinken,
        Ik heb het lawyt….
      
      
        Het is een Meisje van respekt,
        Het is de Liefde die my trekt,
        Zy is in myn oogen als een beeld,
        Maar zy is het meeste voor het Geld,
        Ik zie haar drommels gaarne klaar,
        Als ik maar wel kan teeren,
        Van haar winkel-waar….
      
      
        Ik was nog liever alles kwyt,
        Als te verlaten deze meid,
        Want zy draagt zorg vroeg en laat,
        En als zy met den avond gaat,
        Zy gaat de Heeren dienen op zy,
        Want 's avonds maar na tienen,
        Wint zy geld voor my....
      
      
        Gy ziet het wel aan myn fatsoen,
        Dat 'k met een goede heb te doen,
        Want daar is niet dat my mankeert,
        Als hare Winkel maar floreert,
        Als ik het zoo kan houden, zal het gaan,
        Maar spreekt zy my van trouwen,
        Dan is het gaauw gedaan….
      
    
  