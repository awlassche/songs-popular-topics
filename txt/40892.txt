
    
      
        Dat Melpomena deze droeve dood beschreyt,
        dezer tyd,
        dat Melpomena deze droeve dood beschreyt;
        maer Clio moet beschryven
        het kloek en vroom bedryven
        van d'heer admirael Bart vermaerd,
        zeer vroom van aerd.
      
      
        In Maert zeventien hondert vyftig negen jaer
        maekt Bart klaer,
        in Maert zeventien hondert vyftig negen jaer,
        de Danaë verheven,
        Juweyn Larmon beneven,
        om te varen naer 't Eyland, ja,
        van Canada.
      
      
        Zoohaest zy waren weggevaren van de ree,
        in de zee,
        zoohaest zy waren weggevaren van de ree,
        twee Engelsche fregatten
        kwamen hun aen te vatten,
        ieder met tzestig stukken gelaên,
        vielen hun aen.
      
      
        Hy en was niet ontstelt, ons Nederlandschen leeuw,
        door 't geschreeuw,
        hy en was niet ontstelt, ons Nederlandschen leeuw;
        hy heeft zyn maet geroopen;
        maer hy was weggedroopen
        gelyk een vogel in de lucht,
        die henen vlugt.
      
      
        Bart sprak dan zyn soldaten met een kloek moed aen:
        ‘laet ons slaen,’
        Bart sprak dan zyn soldaten met een kloek moed aen:
        ‘laet ons te samen vechten
        als vroome oorlogsknechten;
        zoo lang als Bart het leven heeft,
        nooit overgeeft.’
      
      
        Van wederzyden hoort men ronken 't grof kanon,
        dat begon;
        van wederzyden hoort men ronken 't grof kanon,
        't scheen dat de lucht ging scheuren;
        maer 't en kon niet lang duren:
        onz' admirael die wierd gedood;
        't was al in nood.
      
      
        Zyn zoon, als een tweeden troyschen Eneas,
        op het pas,
        zyn zoon, als een tweeden troyschen Eneas,
        heeft 't zweerd in d' hand genomen
        en is op 't dek gekomen;
        hy wilt volgen zyn vader naer
        in dit gevaer.
      
      
        Maer ziet de Engelschen vielen te dapper aen
        in het slaen;
        maer ziet de Engelschen vielen te dapper aen;
        zoohaest hy was gekomen,
        heeft 's vaders plaets genomen;
        dan zag men hem vol edelen moed,
        versmagt in 't bloed.
      
      
        Het volk en konde dat niet langer wederstaen,
        't was gedaen;
        het volk en konde dat niet langer wederstaen;
        tot behoud van hun leven,
        moesten zy overgeven,
        schoon het was tegen hunnen dank,
        maer door bedwank.
      
      
        Nu hoort men ronken het kanon der Koutermans,
        vol van glans,
        nu hoort men ronken het kanon der Koutermans,
        om dat zy voerden mede,
        door d'ander lafhertigheden,
        den peirel van Neptunus strand
        naer Engeland.
      
      
        Laet ons God bidden allemagtig en zyn naem,
        al te saem,
        laet ons God bidden allemagtig en zyn naem,
        dat hy 't geslacht wilt sparen
        van Bart nog menig jaren,
        en ook ontfangt ons admirael
        in 's hemels zael.
      
    
  