
    
      
        Vryheid, waar vermaak der Menschen,
        Waard dat men U eere en dien',
        Dierbaar Voorwerp onzer Wenschen!
        Zou men U mishandeld zien
        Door een reeks van laage Zielen,
        Die voor Dwang als Slaaven knielen?
        Neen, ô Vryheid! Levenszoet!
        Levenszoet!
        Dat gedoogt geen Burgermoed.
      
      
        Ziet ge uw luister snood belaagen,
        Burgerwapens zyn 't alleen,
        Die uw hoogen Zetel schraagen,
        Monsters dryven voor zich heen;
        Daar Verraad en Baatzucht zinken,
        Als zy hun in de oogen blinken.
        Eedle Vryheid! Levenszoet!
        Levenszoet!
        Heersch en praal door Burgermoed.
      
      
        Roem van Bato's laate Neeven!
        Gy, onschatbre Vryheid! Gy,
        Die den doodsteek hebt gegeeven
        Aan Geweetens-dwinglandy,
        Toen Poilips u zocht te moorden,
        Door zyn Vuur, zyn Staal, zyn Koorden.
        Lieve Vryheid! Levenszoet!
        Levenszoet!
        Kweek ook nu den Burgermoed.
      
      
        Laat de slaassche Vleizucht woelen,
        Kruipen voor den Dwang in 't stof;
        Wy, die steeds uw' invlòed voelen,
        Zingen uw verdienden lof.
        Wy zyn vaardig, voor uw Wetten
        Goed en Leven op te zetten.
        Dit, ô Vryheid! Levenszoet!
        Levenszoet!
        Dit eischt waare Burgermoed.
      
      
        Brak men 't yzren Juk van Spanje,
        Zwoer men 't Dwangvermogen af:
        Wy dan willen, dat Oranje
        Thans niet weêr gryp' naar den Staf,
        Die ge, ô Vryheid! hebt in handen,
        Daar wy Goed en Bloed verpanden
        Voor uw heil, ô Levenszoet!
        Levenszoet!
        Tot een blyk van Burgermoed.
      
      
        Wy, die 't Hoogste Weezen eeren,
        Hemeltelg! in U alleen,
        Daar we U trouw en hulde zweeren,
        Vloeken de onrechtvaardigheên;
        Leggen Oproerzucht aan banden,
        Met de Wapens in de handen;
        Lieve Vryheid! Levenszoet!
        Levenszoet!
        Staaf en steun den Burgermoed.
      
      
        Eendragt, Trouw en bly Genoegen,
        Met oprechte Deugd verzeld,
        Die zich aan uw zyde voegen,
        Zwigten nimmer voor geweld.
        Blyf tot 's Aardryks laatste Jaaren,
        Priesterin van onze Altaaren,
        Dierbre Vryheid! Levenszoet!
        Levenszoet!
        Ondersteund door Burgermoed.
      
    
  