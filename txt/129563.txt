
    
      
        O doelwit van de min,
        O oorzaak van mijn klage,
        Schoon ik met hert en zin
        U Ziel graag sou behaage,
        ‘k Verslyt vergeefs myn dage
        En ik sie niet dat ik win,
        Schoon ik u mijn hert wou schenken.
        Engelin, ‘k en durft niet denken
        Dat ik oyt, dat ik oyt Eenig troost verwerf
        In u voor dat ik sterf.
      
      
        Maar als ik dan verquyn,
        Ligt sullen u gedagte
        Steets speelen op myn pyn
        Die gy niet wilt versagte;
        Ligt stortie ook eens klagte
        Dat ik weer mogt levend’ zyn.
        Want niet een van die u minne
        Toont u soo getrouwe zinne!
        Maar dan zal, maar dan zal de minne-smert
        U gaan te laat aan ‘t hert.
      
      
        Waar heb ik dog verdient,
        Myn Lief, om u te sterven?
        Wilt gy my tot geen vrient,
        Soo laat ik dit verwerven.
        Wat baat u myn verderven?
        Dat   ik maar mag met u zyn
        En u dienen al myn leven,
        ‘k Sal my willig daar toe geven,
        Tot der dood, tot der dood, ja tot ‘t graf.
        Neemt maar myn droefheyt af.
      
      
        Vergun dog dit aan my
        Dat ik de naam mag dragen
        Dat ik u Dienaar zy
        By nagten en by dagen.
        Ik sal nimmermeer vertragen
        Maar u toonen dat ik blyf
        Die gestaag met hert en zinnen
        Is genegen u te minnen,
        En gevoed, en gevoed wort door het ligt
        Van uw schoon Aangesigt.
      
      
        Kom dan mijn schoone, kom,
        Waer toe dit wederstreve!
        Geeft my u lente blom,
        ‘k Sal u de myne geve.
        Gebruyke wy dit leve,
        En bemint my wederom.
        Laat de tyt dog niet verloopen,
        Of met wenschen of met hopen:
        Keert de tyt, keert de tyt dog nimmermeer,
        Keert noyt mijn Jonkheyt meer.
      
      
        Myn oog sal als een Ster
        Op ‘t ligt der sonne wagten
        Wanneer, door hoop, van ver
        Gy sult mijn pijn versagten.
        Ik staak dan al mijn klagten
        En ik geef my u geheel,
        ‘t Zy tot leven, of te sterven,
        ‘t Zy tot vreugde of bederven.
        In u hant, in u hant stel ik het al,
        Mijn rust, of ongeval.
      
    
  