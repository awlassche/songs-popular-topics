
    
      
        Ach hertze die in liden staet
        
          Verboorghen
        
        Wie sal di troost of toeverlaet
        
          Bezorghen
        
        Heden trueren vroilic morghen
        Das dinct mi hope wesen best
        Pour quoy ie di.
      
      
        So wie in venus ordin leit
        
          Ghevanghen
        
        Hem mach wel na sijn vroilicheit
        
          Verlanghen
        
        Mijn hertze en can des nicht ontganghen
        Doch es mijn hope om vruecht int lest
        Pour quoy ie di.
      
      
        Waer trouwe staet in reinen moet
        
          Ghescreven
        
        Venus es hem sculdich spoet
        Te gheven
        Trauwe sal in mi staen verheven
        Toot men mi leicht oost ende west
        Pour qouy ie di.
      
    
  