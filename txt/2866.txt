
    
      
        Doer u gesichte koem Ick schoen lief In rou
        mijn hert voerheucht
        Draecht liefde tot een pandt
        Mijn Jonge Jueucht
        Daer muecht gij wel op bouwen  .
        Die noeit was ontrouwe
        al doer der minnen brant
        hoe kuendt gijt In u hert voersinne
        liefde te draegen en niet te beminne
        toent de lieft met lief
        Die u Int hert voerhkief.
      
      
        Toent reine liefde
        Schoen lief eer Ick voerdwijne
        helpt mijn uit de pijne
        Daer Ick In lech voersmoert
        laet graesy daele
        (do) e blincke u blijdt aenschijne
        Geeft mijn meedesijne
        soe mach Ick koemen aen boert
        Soe mach mijn hert, In vruechde leeven
        stellen alle druck beneeven
        Toent de lieft met lief Die u Int hert voerhief
      
      
        Al sach Ick daelen
        vrou veenes uit den troene
        poertelaes Ydoene
        Die mijn was toe geseydt
        En sij mij beloofde eenyas de
        al tot mijnen loene
        Ick waer nlch niet gepaeit
        Want boeven al staedt si geschreeven
        In mijn hert seer hoech voer heeven
        Toendt de lieft met lief
        Die u Int hert voerhief.
      
      
        Boeven alle vrouwen
        staedt sij Indt herdt geschreeven
        Wilt mijn toch geneesen
        gij houdt mijn In u bedwanck
        u fieren ganck u schoenheit
        uit geleesen, u aemoeruese weesen
        Dat maeckt mijn sinne kranck
        geeft mijn suekoers Ick sal ontIaeden
        een packie soeter dan een sukaten
        toendt de liefdt met lief
        Die u Indt herdt voerhief.
      
      
        Prinsesse Juecht, maeck vruecht
        Al laecht gij op u sterven
        U woerden als konserve
        Ick moedt smaeken Laet mijn u dienaer
        Indt endt eens troest voerwerven
        Of anders moedt Ick sterven
        Voerteeren vleys en bloet
        Gij sijt mijn troest Daer Ick nae haecke
        Gij hebt dat vier der minne doen blaeken
        toent de lieft met lief
        Die u Indt hert voerhief.
      
    
  