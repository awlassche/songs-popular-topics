
    
      
        Distelbeekje, klaar als glas,
        Dat hier kuyert door het gras,
        In de schaduw van de bomen,
        In ’t geselschap van ’t gediert,
        ’t Geen hier rondom singt en swiert:
        Hebje Kloris niet vernomen?
      
      
        Else bladen, groen en bleek,
        Die u spiegelt in een Beek,
        Meer bekent als grooter stroomen,
        Madeliefjes, wit en root,
        Boter-bloemen langs de sloot:
        Hebje Kloris niet vernomen?
      
      
        Waar of Kloris blyven mag,
        Klorisje die met den dag
        Dagelicks hier plag te komen!
        Echo, die haer altijdt hoort
        Als sy my toeroept het woort:
        Hebje Kloris niet vernomen,
      
      
        Waerom antwoord gy my niet?
        Wat is Klorisje geschiet?
        Wie belette haer te komen?
        Klorisje, sal dan uw jeugd
        Van twee grysaards sonder vreugd
        Werden alle vreugd ontnomen?
      
    
  