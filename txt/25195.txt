
    
      
        Wer ceygit kunst da man niet erkennit.
        wer ungeschennde junge ros unkundiche furde rennit.
        wer lange cregit wider riecht. wer vil verstolins keufit.
        wer vil mit nakeburen sich gebagit.
        wer unverwisselichen gar dye ungezigenin vragit.
        wer streigit dicke vremden hunt. wer alde juden deufit.
        wer denit da man sin niet ingert.
        wer sich mit luginnin wil machen wert.
        wer spottin wil der alden.
        wer uf die verre vrunt sich sere vidit.
        wer sin getuwe selich wip. durch velsche minne vermidit.
        sal is deme allis vol ergain. des muois gelucke walden.
      
    
  