
    
      
        Wat glans, wat onverwagter ligt,
        Komt uit den hemel nederdalen.
        Een glans waar voor de zonne zwigt
        Schijnt al de werrelt te overstralen,
        En lokt de harders uit, op aller Englen stem,
        Na 't zalig Betlehem.
      
      
        Daar toont de kersnagt in een stal
        Gods Zoon, tot yders heil geboren.
        Dit kind Ã´ mens! weerhoud den val,
        Door 't pak der zonden u beschoren.
        Eert des ootmoedig in het vlees geworden woord
        Gods heilige geboort.
      
      
        Verstokte Joden kent uw hooft,
        Dit kind, hier neergedaalt van boven
        Is uw Messias, lang belooft
        Wat zoekt gy hem in vorsten hoven?
        De Godheit kiest voor 't weyds, en rijk Jerusalem
        Het nedrig Betlehem.
      
    
  