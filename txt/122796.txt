
    
      
        Hij die als man zijn pligt betracht,
        Zijn gade wil gelukkig maken,
        Moet, als hij al haar leed verzacht,
        Ook voor zijn teedre spruitjes waken.
        Huisvader! uwe zorg is groot,
        Denk aan uw gade en kroost te gader;
        De wet gaf u een echtgenoot,
        En de natuur maakt u tot vader.
      
      
        Hij moet, wil hij gelukkig zijn,
        De rust in 't huisgezin bewaren;
        Nooit moet hij door den minsten schijn,
        Zijn gade of dierbaar kroost bezwaren.
        De pligt eens mans is waarlijk groot,
        Zijn vrouw beschouwt hem als haar hoeder,
        De wet gaf haar een echtgenoot,
        En de natuur maakt haar tot moeder.
      
      
        Wanneer, door ramp of tegenspoed,
        Uw gade eens mogt verdrietig wezen,
        Zijt dan niet stuursch, maar welgemoed,
        Hierdoor zult gij haar smart genezen.
        Wees ongeveinsd, opregt van hart.
        Bemin uw vrouw en kroost te gader,
        En treft u ramp, gevoelt gij smart,
        Denk dan: 'k ben echtgenoot en vader.
      
      
        Hebt gij aldus uw pligt betracht,
        Zeg dan: mijn kind! treedt vrolijk nader,
        En neem vooral deez' les in acht;
        Volg vrij het voetspoor van uw vader;
        Eert God! Hij is 't, die alles geeft,
        Hij is een liefderijk behoeder;
        De man, die naar deez' lessen leeft,
        Wordt steeds bemind van kroost en moeder.
      
    
  