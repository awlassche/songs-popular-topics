
    
      
        'Een drooge Maart,
        Een natte April,
        Een koele Mei...'
        Wat prettig liedje bij den Haard! -
        We zien dàn (zij 't nog buiten kil!)
        Het kouter blinken; 't zaad in de aard;
        Het kruid, dat spruit; de kersengaard
        Vol bloems; in ieder nestje een ei;
        De' blanke' stroom; het blaauwe zwerk...
        En, àl wat we in het Voorjaar minnen,
        Zweeft, op Verbeeldings vlindervlerk,
        Ons deurtje binnen!
      
      
        Als in uw hart
        Wat Winter huist
        Van zorg of leed...
        Heb dan voor iedre soort van smart
        Een Liedje, dat in 't oor u suist,
        Een Spreuk, die kloek dien Winter tart,
        Een Versje, dat u troost en hardt,
        Een zoete Voorjaarshoop gereed! -
        En, midden in de ruwste vlagen,
        Zult ge, op Verbeeldings Englenschacht,
        U Lente-moed en Lente-kracht
        In 't hart zien dagen!
      
    
  