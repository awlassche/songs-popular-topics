
    
      
        Als Cupido ons jeught komt bestrijen,
        Ach! wat een smerte en moetmen niet lijen?
        Iae by nachten soo wel als by daghen,
        Doet ons stadich claghen, claghen:
        Gheen medecijn,
        Kan dese pijn
        Versoeten,
        Als't groeten
        Van Venus aenschijn.
      
      
        Laet dan stralen medoogende ooghen?
        Dat sy de tranen mijns wanghen op-drooghen
        Ach oft! dat ghy mijn suchten gheliefden
        Te soenen, met liefde, liefde:
        Soo sou mijn jeught
        (In eer en deught)
        Stets bly,, sijn,
        In't by,, sijn
        Van uwe vreught.
      
      
        O! Princesse aen u is ghegheven,
        De straf van mijn doot, end' hop' van mijn leven,
        Ach! laet my dan u gonsten verwerven?
        Oft ghy doet my sterven, sterven,
        Dies keert u, maeght?
        Tot hem die, klaeght,
        Eer't minnen,
        Sijn sinnen
        In wan-hop' ver-iaeght.
      
    
  