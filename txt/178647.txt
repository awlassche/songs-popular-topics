
    
      
        DOe my toch recht, ô Godt der wraake,
        En twist myn twistzaak nu ten tyt;
        Bevry my, dat ik niet geraake
        In 's vyandts handt, en nimmer smaake
        't Bedrog en onrecht van de nydt,
        Noch 's wreedaarts hoon en spyt.
      
      
        Want gy zyt, Heer, myn Godt en sterkte;
        Waarom verstoot gy my dan gansch?
        Most ik, voor wien gy 't heil bewerkte,
        Steedts in het zwart gaan; tot men merkte
        Dat my de vyandt drukte; en thans
        Van eer beroofde en glans?
      
      
        Wil, Heer, uw licht en waarheit zenden,
        Dat die my leiden, dat ze my,
        Die nu omringt ben van elenden,
        Myn gangen naar den berg doen wenden
        Van uwe heiligheit, dien gy
        Bewoont aan alle zy.
      
      
        Opdat ik inga, zonder vreezen,
        Tot Godts altaar en heiligdom,
        Den Godt der blyschap, nooit volprezen,
        Van myn verheuging, 't Opperwezen;
        En u, ô Godt, met harpe en trom
        Dan loove, en heilgebrom.
      
      
        Myn ziel, wat buigt gy u dus neder,
        En zyt in my zoo ongerust?
        Hoop toch op Godt, want ik zal weder
        Hem looven, hoe verzwakt en teder;
        Dewyl hy, als myn Godt en lust,
        Myn aangezicht steedts kust.
      
    
  