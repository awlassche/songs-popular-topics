
    
      
        Moeder ik kom u een woordje vragen
        Waar mijn hart is toe bereid.
        Mijn minnaar staat op straat te wachten
        En hij vraagt mij op z'n tijd.
        Hij vraagt mij dag en dag
        Of ik zijn huisvrouw worden mag.
      
      
        Dochter hoe kun je me zoiets toch vragen,
        Dat is voor u toch geen huwelijk.
        'k Wil u nog liever in een klooster besteden
        Of in het diepst van het Franse rijk
        En dan na die zegepraal
        Mag je nog leren de Franse taal.
      
      
        Moeder bedenk u toch die jaren
        Toen u zelf een jong meisje was.
        Toen beminde u mijn vader,
        Nu ben ik van hetzelfde ras.
        Dan zal het mij beter gaan
        Als gij mij eens hebt voorgedaan.
      
      
        Dan zal ik mijn vader maar vragen,
        Vader dat is een heel goed man.
        Vader ik kom u een woordje vragen,
        Jij weet wat de liefde doen kan.
        Jongedochter geen smart of verdriet,
        Trouw maar en vraag uw moeder maar niet.
      
      
        Het meisje was nog pas achttien jaren
        Trouwde zij tegen haar moeders zin.
        Toen is zij met haar minnaar gaan varen
        Daar vond zij behagen in.
        't Is beter jong trouwen te gaan
        Dan op verkeerde wegen te staan.
      
      
        Moeder ik kom hier een woordje te vragen
        Want mijn hart is zeer verheugd.
        Mijn minnaar staat er op straat te wachten
        Of ik zijn huisvrouw worden mag.
        Hij staat er te wachten op straat
        Of ik zijn huisvrouw worden mag.
      
      
        Ach moeder ik kom u een woordje vragen
        Want mijn hartje is zeer belaan.
        Mijn minnaar is er mij den trouw komen vragen
        En dat heb ik hem toegestaan.
        En hij vroeg me hij vroeg me op dezen dag
        Of ik zijn huisvrouw wezen mag.
      
    
  