
    
      
        AL de fauten, al de sonden
        Die in 't heymelijck geschien,
        Daer wordt Niemandt op-bevonden
        Daer wordt Niemandt by gesien.
      
      
        Worter Teyl, oft Pot gebroken
        Niemandt heeft dital gedaen.
        Worter eenen vest geroken,
        Niemandt heeft hem laeten gaen.
      
      
        Heeft het Kindt in bedt gescheten,
        Tyghtment jmandt seker aen!
        Och! men sal niet anders weten?
        Dan dat 't Niemandt heeft gedaen.
      
      
        Niemandt heeft den Huts'pot g'eten
        Niemandt heeft de pap gestort.
        Niemandt heeft het Kindt gesmeten,
        Niemandt weet wat datter schort.
      
      
        Isser Kan oft Kroes genomen,
        Spreckt daer jder een van aen,
        En men sal daer achter komen,
        Dat het Niemandt heeft gedaen.
      
      
        Syn de Kieckens wech geloopen.
        Syn de Verckens uyt geraeckt,
        Niemandt moet dat weer bekoopen,
        Niemandt heeftselos gemaeckt.
      
      
        Isser dit oft dat verborgen,
        Dat gy ergens hebt geleet;
        Soeckt van nu tot overmorgen,
        k' Wed' dat Niemandt daer van weet.
      
      
        Isser jmandt doodt gesmeten,
        Isser eenen mensch vermoort,
        Wilt gy den Vermoorder weten!
        'k Hebt van Niemanden gehoort.
      
      
        En ten lesten altemaele
        Niemandt heeft alleen de schult
        Niemandt sal het oock betaelen
        Als gy Niemandt vinden sult.
      
    
  