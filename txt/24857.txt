
    
      
        Adieu mijn troost mijn liefste reine
        Van u te sceiden es mi leit
        Mijn herte blijft met u ghemeine
        So waer ic zi hoet mi vergheit
        In ghere niet dan ghestadicheit
        Up minen heit mijn vruecht es cleine
        Als ic u niet bi mi en weit
        Du best mijn liefste ende liever gheine
      
      
        Adieu mijn troost mijn liefste reine
        Van u te sceiden es mi leit
        Mijn herte blijft met u ghemeine
        Nu biddic gode dat hi u seine
        Vor aerch vor al onreinicheit
        Soete lieve souvereine
        Ne sijt mi nummer onghereit
        In ghere niet dan ghestadicheit
      
    
  