
    
      
        Gy, die na ’s Levens Kroon,
        Van Iesus, Godes Zoon
        Hier boven opgehangen,
        Een sterk verlangen krijgt,
        En yvrig loopt en hijgt,
        Om die van Hem t’ontfangen.
      
      
        Die ’t werk met ernst begind,
        ’t Is nodig, dat g’ u bind,
        Aan deze goude Keten,
        Van Deugde-schakels vast
        En schoon aan een gepast:
        Niet een en diend vergeten.
      
      
        Van deze Deugden ry
        In order d’eerste zy
        ’t Geloof, dat gy moet bouwen
        Op God, en op zijn Zoon,
        En ’t eeuwig Levens loon,
        Onwanklijk, vol Vertrouwen.
      
      
        ’t Geloof werkdadig zy;
        Derhalven voeg ‘er by
        De Deugd, om altijd dapper,
        Vol moeds, van eersten aan
        In ’t goede voort te gaan,
        Staag vuriger; noyt slapper.
      
      
        De Deugd-lust komt te nut,
        Door Kennis onderstut
        Der Christelijke plichten,
        Van ’t nodig goed en quaad,
        En al wat raad, en baat,
        En in de Deugd kan stichten.
      
      
        De Kennis niemant baat,
        Als hy ’t by ’t Weten laat;
        Of schoon hy treflijk spreken,
        En andre leeren kan;
        Hy blijft de zelve man,
        En in zijn zonden steken.
      
      
        De grond-deugd, die zy leid
        In u, zy Matigheid:
        Die leert u gantsch  onthouwen
        Van overdaad, na eisch
        En driften van het vleisch:
        En hare lusten schouwen.
      
      
        De Matigheid bereid’
        Uw ziel tot Lijdsaamheid;
        Die u, na Gods behagen,
        Vervolging, kruys en smert,
        Met een gelaten hert
        Stantvastig leert verdragen.
      
      
        Draag zorg, in ’t geen gy lijd,
        Dat gy Godsdienstig zijt,
        Oprecht, als voor Gods oogen;
        Hem eert in doen en laat,
        Aandachtig voor Hem staat,
        In ’t Bidden opgetogen.
      
      
        Uw Godsdienst God behaagt,
        Als gy ook Liefde draagt
        Tot die van Hem gebaard zijn,
        Dat is, de Broed’ren mind,
        Uw naauw aan haar verbind,
        Die een met u van aard zijn.
      
      
        Laat Broederlijke Min
        Niet uyt, maar sluyten in
        De Liefd’ tot alle lieden:
        Om haar na ziel en lijf,
        Ook vyand, mild gerijd
        In noden aan te bieden.
      
      
        Wie zag oyt schoonder ding,
        Als deze schakeling
        Der goude Deugden-keten!
        Al ’t goud is hier by valsch.
        Cierd gy daar mee uw hals,
        Men mag u zalig heten.
      
      
        Want wie die Deugden heeft,
        En daaglijks trouw beleeft,
        Door Vaste deugds gewennis,
        Die sal noyt ledig staan;
        Maar wast gedurig aan
        In zijnes Heeren kennis.
      
      
        Maar die die Deugden derft,
        In ’t donker zwierd, en zwerft:
        Dewijl hem, als de blinden,
        Het nodig licht ontbreekt,
        En hy in zonden steekt,
        Kan hy geen heilpad vinden.
      
      
        O! dat gy u dan quyt,
        Met all’ uw tijd en vlijt,
        Die Deugden wel te leeren!
        Want yder eigenschap
        Verstrekt uw tot een trap
        Na ’t Koningrijk des Heeren.
      
    
  