
    
      
        ZEg my eens myn Rozandryntje,
        Waarom gy uw glansryk licht.
        (Dat lief Hemels zonneschyntje)
        Zo verbergt voor myn gezicht?
        Hebben, door haar lonkend' vlyen,
        U myne oogen iets misdaan,
        Met op uwen glans te wyen?
        Ach! wat onheil gaat my aan!
      
      
        Wel, schoon gy uw vrind'lyk wezen
        Staag van myn gezicht afwend,
        Uwe lonkjes, lang voor deezen,
        Staan my vast in 't hert geprent:
        Daar uw Schoonheid, klaar naar 't leven,
        Steeds door my bespiegelt werd:
        Zo blyft gy (die my begeven
        Wilt) vereeuwigt in myn hert.
      
    
  