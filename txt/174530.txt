
    
      
        Ei roosje! kijk eens uit uw' knop,
        Of 't niet haast dag zal wezen!
        Kom, steek uw kopje veilig op,
        Ge hebt geen leed te vreezen;
        Of ziet ge mij niet voor u staan,
        Met al mijn beste kleêrtjes aan?
      
      
        Had Moeder gistren niet gewed,
        Dat gij al lang zoudt prijken,
        Eer ik, nog domlend in het bed,
        Uit mijn gordijn zou kijken! -
        Ei, sliep uit! 'k ben al lang gekleed,
        En gij zijt nog niet half gereed!
      
      
        Maar 'k ben ook vroeg naar bed gegaan:
        Daar zal het wel van komen,
        Dat ik het eerst nu op kon staan,
        En gij nog staat te droomen: -
        Och, Moederlief! och zeg me noû,
        Wie dacht u, dat het winnen zoû?
      
    
  