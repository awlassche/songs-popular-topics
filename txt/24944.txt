
    
      
        Was gheit vor werde wive groys
        Mit lieflich ogenbliche?
        Ein man sich billich vruden moys,
        Dem si gewerden diche.
        Du salt den vruden, werden man,
        Der guetlich des verdienen kan,
        Das dich ein goet wijf heiles gan,
        So wert dich billich sorgen boys
        Und allre sweren strijche.
      
      
        Was mach men zagen me van wiven?
        Si sint alles loves wert;
        Ir lovelich lof zu vollen scriven
        Worde alle meysteren zu hart.
        Du minnentliche reyne vrucht,
        Bis wol behuet in eren tzucht,
        Och god, of ich verwerven mucht,
        Das du mich woldes leyt verdriven,
        So wer mich vruden vil bescert.
      
    
  