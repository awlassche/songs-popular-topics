
    
      
        Als ick scheyen moet
        En van u zijn absent
        Fortuyn my schreyen doet
        Gantsch tot u lieff ghewent
        Elders te zyn / niet lief by dijn
        Claech ick met zwaer torment
      
      
        Laet liefden bloeyen
        Altijt o reyne maecht
        Wilt nyet uytroeyen
        Schoon lief die naer u jaecht
        Der minnenbrant / seer vast gheplant
        Can soo niet zijn gheplaecht
      
      
        Het eerbaer wesen
        Te meer my blaecken doet
        En sonder vreesen
        Rapen een goeden moet
        Voor ende naer / aen een beelt claer
        Neem ick mijn rust seer soet
      
      
        Ghy zijt Princesse
        In wiens liefde seer bloot
        Beleefd Matresse
        Legh ick in brant seer groot
        Altijt ghetrou / nochtans karsou
        Twelck my velt ende doot
      
    
  