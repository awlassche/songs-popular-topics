
    
      
        'k BEn gesprengt met reyne Water,
        Dog mijn ziele dorst na meer:
        O mijn ziel! wat Drinkvat staet 'er
        Op de Tafel van u Heer?
        Dorst ik dog wat naerder gaen,
        En mijn ziel-dorst soo verslaen:
        'k Sou dan voor die heili'ge spijse
        Dankelijk mijn Heiland prijse.
      
      
        Is dit 't eygen Bloed des Heeren?
        Neen, ik sie maer suiv're Wijn:
        't Pausdom soud' ons gaerne leeren
        Dat het Brood waer vleesch moet zijn,
        Dit is Brood dat 't lichaem voed;
        Maer 't geloof drinkt Christi Bloed;
        'k Dien geen Misgod, 't waer een schande,
        'k Wensch maer eene Offerhande.
      
      
        Christi Bloed voor my vergoten
        Beeld my dese Beker af,
        'k Eet met Christi Dischgenoten
        't Brood soo als hy 't selve gaf:
        Is mijn ziel in stervens nood?
        'k Word gesterkt door 't heilig Brood;
        Schrik ik voor mijn groote sonden?
        Mijn pardon zijn Christi wonden.
      
      
        Maer hoe heb ik derven treden
        Om die spijs te grijpen aen,
        'k Ben van boven tot beneden
        Onrein, en met schuld belaen:
        Maer dit geeft my nog een moed,
        Dat mijns Heeren dierbaer Bloed,
        Ook van groote sonden heyligt,
        En voor straf ten vollen veyligt.
      
    
  