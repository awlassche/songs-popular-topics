
    
      
        GY sondaars die u val betreurd,
        En nauwelijks het hoofd op-beurd,
        En voeld een worm u boesem knagen,
        Door's Wets verwoede donder-slagen:
        Recht u nu op, tot ware boet:
        Wan-hoopt doch niet, maar grijpt een moet:
        Want Hy die al u sonden draagd,
        Is thans Geboren, uyt een Maagd.
      
      
        Het Saad der Vrouwen lang beloofd,
        Te morsselen der Slangen hoofd:
        En u te rukken uyt de handen
        Van u vervloekte erf-Vyanden:
        Door d'onverwinnelijke-kracht
        Des Leeuws: uyt Iuda voort gebracht:
        Dien Moedigen, en Dap'ren-Held.
        Nu Kroon, en Staf zijn neer geveld.
      
      
        Hy is het Saad van Abraham:
        Uyt wien ons oyt den Zegen quam.
        En Davids Kroost, en Jesse-Wortel:
        Hy giet ons Melk, en lieflijk-portel,
        En soeten-Honig in de mond:
        En Wijn, en Oly, in de wond.
        Hy wascht ons in sijns Bloeds-Fonteyn:
        En maakt ons suyver, wit, en reyn.
      
      
        Hy is der Eeuwen Vader self:
        Den Schepper van het blau-gewelf:
        Hy is den Dach, en 'Tlicht der Heyden:
        Den Harder die se wel sal weyden
        Die met sijn woord, en waarheyts-staf
        Of is tot heul, of is tot straf:
        Of is gesteld tot lach, en wee,
        Of tot een val, en op-staan, mee.
      
      
        Hy is de Soon des groten Gods
        Hy is de Steen, en vaste Rots.
        Hy heeft ons eeuwig uyt-verkoren,
        En draagd daarom des Vaders toren:
        Hy is Gods uyt-gedrukte Beeld:
        Die uyt sijn wesen is geteeld:
        En (wonderlijk) van hem gebaard,
        Self voor den tijd, die noyt verjaard.
      
      
        Dit's seldsaam dat den allen Al
        Is (in een arme Beesten-stal)
        Versmadelijk van elk verschoven:
        Gedaald uyt 's Vaders throon, van boven:
        Dat God (die 't alles heeft bereyd,
        De Sonne der gerechtigheyt)
        Als met een Wolk is overdekt:
        Door sijne Menscheyt: onbevlekt.
      
      
        Geen schijn van menscheyt, voor 't gesicht:
        Geen menscheyt die 't vernuft ons dicht:
        Maar Ware-Mensch (als wy) geboren:
        Die d' eygen-schappen toe-behoren,
        Den Aart, en Wesen, Ziel, en Lijf:
        In allen buyten 's Mans bedrijf:
        Een God uyt God, van eeuwigheyt:
        Een Mensch uyt Mensch, ons toegeleyd:
      
      
        Door hoge-werking van Gods Geest:
        Die hier in krachtig is geweest,
        En heeft gewrocht dit grote wonder:
        Dat God (wiens stemme is den donder)
        Hem nu laat horen als een Kind,
        En die men waarlijk dus bevind:
        Dat God Mensch is, en by ons leefd:
        En dat een Maagd geboren heeft.
      
      
        Bedenkt, dit is bedenkelijk
        Ã” Sondaars! dat het Koningrijk
        Der Heem len u begind te nad'ren:
        Gewenscht, verwacht van onse Vad'ren.
        Daarom neemt nu den tijd wel waar:
        Om-helsd, en soekt, den Middelaar:
        Want daar en is geen ander naam
        Tot heyl der saligen te saam.
      
    
  