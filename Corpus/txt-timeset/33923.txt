
    
      
        TE Winter, als het was des Tempels Wijdingh-tijde
        Binnen Jerusalem, gingh Iesus wandelen
        In Salomons Portael, daer quamen aen sijn sijde
        Veel Jooden, welke hem rontom omringelden.
      
      
        Sy vraeghden hem, hoe lang sult gy ons siel ophouwen?
        Seght eens in 't openbaer of gy ook Christus bent?
        Heer Iesus seydt, ik spreek, gy wilt mijn niet betrouwen,
        Die werken die ik doe die maken mijn bekent.
      
      
        Ter oorsaek dat gy lie niet sijt van het getalle
        Van mijne Schapen, komt dat gy mijn niet gelooft:
        Mijn Schapen kennen mijn, ik ken mijn Schapen alle,
        En sy ook volgen my, niemant mijn die ontrooft.
      
      
        Sy sullen niet vergaen, ik geef haer 't eeuwigh leeven,
        Dat my mijn Vader geeft veel meerder is als al,
        En niemant is 'er die soo veel kraght is gegeeven,
        Die welk uyt mijne handt het mijn ontrucken sal.
      
      
        Ik en mijn Vaêr sijn een. De Jooden neemen steene
        Om hem te stenigen. Heer Iesus heeft geseydt,
        Ik heb u soo veel goets getoont, wat is 't om 't geene
        Gy mijn nu steenen wilt? Sy seggen tot bescheydt:
      
      
        Wy steenigen u niet om eenigh goede dingen;
        Maer want gy sijt een mensch, gy u voor Godt uyt geeft,
        En alsoo tegens Godt spreekt groote lasteringen;
        Maer Iesus wederom hier op geantwoort heeft.
      
      
        En staet 'er in uw Wet niet klarelijk geschreeven,
        Ik heb tot u geseydt, dat gy-lie Gooden bent?
        Soo die dan  Gooden sijn die Goodts Woordt is gegeeven,
        En dat de Schrifte seydt en magh niet sijn ontkent.
      
      
        Die van den Vader wordt geheylight, en gesonde
        In dese Weerelt, dien gy lasteringh op leght,
        Om dat ik tot u heb gesproken goed' oirconde,
        Dat ik Goodts Soone ben; gy, dat ik laster, seght.
      
      
        Maer is het saek dat ik niet doe mijns Vaders werken,
        Gelooft mijn dan vry niet; maer soo ik die bewaer,
        En gy mijn niet gelooft, wilt op mijn daden merken,
        Looft dat den Vaêr in mijn, en ik ben in den Vaêr.
      
      
        De Jooden sochten hem om dit propoost te vange;
        Maer hy gingh van haer wegh, en quam by de Jordaen,
        Alwaer Ioannes hadt gedoopt, en bleef daer lange,
        En leerden, en genas die hem daer quamen aen.
      
      
        De Scharen seyden, dat Iohan geen teeken deede,
        Maer 't geen hy heeft geseydt van deesen, dat is waer,
        En veel hebben gelooft, en wy gelooven meede.
        O Iesu, dat gy een sijt met uw Hemels Vaêr.
      
    
  