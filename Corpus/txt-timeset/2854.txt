
    
      
        Ick truer om een Jonck frouwe
        met alsoe groet geklach
        mijn hertie Is vol rouwe
        die mijn niet gebueren en mach
        Ick wou dat Ick den heelen dach
        Ick wou dat Ick den heelen dach
        Dat Ick bij haer Int heimelick waer
        en dat het niemant sach.
      
      
        Dan mochse Ick bepraeten
        Wasse daer toe gesint
        Maer wilse mijn niet laeten
        soo ben Ick een arm kint
        Ick heb gerockent een ander spint
        Ick heb gerockent een ander spint
        een ander Ick sach, twas hart gelach
        die liefde was voerblint
      
      
        Dit is een vrijer rijcke
        Die gelt heeft Int kantoer
        nu moet Ickse beswijcken
        Ick ben gestelt te luer
        sij heit liever een rick monsiuer
        sij heit liever een rick monsiuer
        sij kickt nae goedt Ick heb geen moedt
        rijckdom gaedt gans nu fuer
      
      
        Ick stae niet In meemoerije
        om haer liefste te sijn
        Ick en vechter geen ficktoerije
        daer ick droevich om ben
        mijn lief keert doch om u sin
        mijn lief keert doch om u sin
        weest niet voerhart, acht op mijn smert
        gij liefste antwoer mij (n)
      
      
        Ick wil u recht aenschouwen
        het is met u gedaen
        gij muecht u hoeft wel klouwen
        en bij een ander gaen
        tis mijn om goedeken gedaen
        tis mijn om goedeken gedaen
        gelt is de loes dat Ick voorkoes
        en mach dan proncken gaen.
      
      
        Mach Ick u niet gewinnen
        soo ben Ick heel bekaeit
        Ick stel u uit mijn sinnen
        want de liefde Is voerwaeit.
        gelijck een schip dat omme swaeit
        gelijck een schip dat omme swaeit
        gij omme vlicht, gij sijt soe licht
        gelijck een weerhaen draeit.
      
    
  