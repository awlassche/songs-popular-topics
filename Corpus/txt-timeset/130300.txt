
    
      
        Wat is 'er in de zoete min
        Zoo bitter als het droevig scheiden!
        Daar twee gelieven, eens van zin,
        In hare band zig laten leiden,
        Ag, daar is geene smart zoo groot, als deze alleen,
        In 't woord van ‘ik GA heen.’
      
      
        Want boven dat men mist zijn lust,
        Zijn hoop en wensen en begeeren,
        Is in 't vertrek ons onbewust
        Of we immer weder zullen keeren:
        Want waar wy trekken heen, door zee of berg of dal,
        't Lot volgt ons overal.
      
      
        Dit is de smart die 't hart nu grieft
        Van uwen minnaar, waard mededoogen.
        Dit is het leed dat, zoo verlieft,
        Hem rukt de traanen uit zijn oogen:
        Terwyl zyn lot hem roept om eerlang, aan den Rijn,
        Uit Kloris oog te zijn.
      
      
        En brengt u dit geen lyden aan,
        O Kloris, die, zoo fier van sinnen,
        Gewoon zijt alles te weerstaan
        Wat u te laf schijnt in 't beminnen,
        Zo zijt ge (mag ik regt uitspreken, en met reen)
        Niet waard dus aangebeen!
      
    
  