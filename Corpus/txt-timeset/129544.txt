
    
      
        ‘Hoort Kees, myn Vryer,
        Wat hebt gy daar te koop:
        Boter of Eyer?
        Laet mijn eens sien den hoop.
        Wat geeft gy het dosijn?
        Of hebt gy sin in mijn?
        Kom geeftse mijn op Trouwe
        En slaapt een nagt by mijn,
        ‘t Sal u niet rouwe.’
      
      
        ‘Juffrou, u bruyn oogen
        Locken mijn tot de min:
        Gij   zijt bedrogen,
        ‘k Hou meer van een Boerin.
        Ik soek geen Juffrouws belt,
        Sij syn te ligt voor ‘t gelt,
        Ik trou met mijn boerinne:
        Die werke dag en nagt,
        Naayen en spinne.’
      
      
        ‘Waar zijn u zinne!
        Acht gy geen Juffrouw meer
        Als een boerinne?
        Dan zoud gy zijn een Heer!
        Gy   zijt een botten boer,
        Een Kinkel of een Loer.
        Uw Fortuyn is gebooren:
        Grijpt het geluk by ‘t hayr,
        ‘k Segt u te vooren.’
      
      
        ‘Ben niet hoovaardig,
        Ik acht geen Hoofse zwier.
        Een Meysje, aardig,
        Met gelt, dat is pleyzier.
        Al waart een Boeren meyt,
        Met duysent gulden ryk
        Ik souse respeeteren
        Meer als een kaal Iuffrou
        In Zyde kleeren.’
      
      
        ‘Mijn blanke leden
        Die yeder een behaagt:
        ‘t Is tegen reden
        Dat daar een Boer van klaagt.
        Mijn kleeren, schoon in ‘t oog,
        ‘k Draag een Fontangie hoog,
        Daar een boerin gaet slonse
        Met de Kap in de nek,
        Op houte klonse.’
      
      
        ‘Wilt my excuseren,
        Juffrou, ik ben te grof.
        Blyft by de Heeren,
        Ik hou van geen gestof.
        Ik agt geen Zeyd of Zits
        Van een stuyver, vyf, ses:
        Die vodden kogt gy heden
        Op d’ Oude Luyse merkt,
        Daar pronkt gy mede.’
      
      
        ‘Het sal u rouwe
        Dat gy my soo versmaat.
        Trouwt een Juffrouwe,
        Gy eet niet als Gebraat
        En Gy drinkt Wijn en Mee
        En Soccolaat of Thee.
        Verlaat die vuyle sloore
        Die na de Koe-stront stinkt,
        Wilt na mijn hoore.’
      
      
        ‘U presentatie
        En acht ik niet een spelt:
        ‘t Is maar flattatie,
        Ik hou al meer van ‘t gelt.
        Wy koken Worst en Ham,
        En somtyds een vet Lam.
        Ik hou ‘t met myn Boerinnen,
        Die maaken Botter en Kaas
        Om gelt te winnen.’
      
      
        ‘Gaet, Boere lompert,
        Ik blijf in mijn Salet.
        Gy zijt een plompert,
        Gy acht geen schoon of net.
        Ik seg het in ‘t gemeyn:
        Stroyt Roosen voor een Swijn,
        Geen Kraaye paart met Uylen.
        Blijft dan by u boerin,
        Morsig en vuyle.’
      
      
        ‘Weg, Juffrou sober!
        Trout gy een ligte vink
        Of Ionker pover:
        ‘t Is al geen Goud dat blinkt.
        ‘t Is ‘Juffrou’ op de straat,
        Wie weet hoe ‘t in huys gaat.
        Ik trou met myns gelyke,
        Met Truytje myn Boerin
        Die ‘s schoon en ryke.’
      
    
  