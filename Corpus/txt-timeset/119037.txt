
    
      
        MYn blyft de Min dan eeuwig by
        En is niet uit myn jeugdig hert te roeijen,
        Door Liefde-kwaal schyn ik te bloeijen
        En Liefde schynd te bloeijen ook door my,
        'k Maak een violetje van myn tong,
        Die ik door tong en oog weêr zelfs ontfong,
        Ik meende 'k was van Liefde gantsch ontheven,
        Maar moest terstond
        Myn hartje geven,
        Die my had gewond.
      
      
        Ik gaf myn hart dan willig heên
        En offer den myn heel aan myn Beminden,
        Myn dwalend hart zogt zig te binden,
        Met zulk een die nog ongebonden scheen,
        Ik breng, ter eeren van dat Lief,
        In stilheid voedzel aan myn Minne-grief,
        Al myn vermaak bestaat dan in gedagten;
        By dat en nagt
        Moet dat verzagten
        Myne Minne-klagt.
      
      
        Myn Lief is my dog niet zo wreed,
        Of toond melyden met myn Minne-kwalen,
        Want door myn diepe adem-halen,
        Word haar gezigt met deernis dog bekleed,
        Wat hulp is dan voor ons bekwaam,
        Nu onze zieltjes by zo stemmen t'zaam,
        Het Huwlyk kan alleen die smart verzetten.
        Laat u dan raân
        En na de wetten
        Vang dat met my aan.
      
    
  