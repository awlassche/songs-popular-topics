
    
      
        O schaft Salade naar de lippen,
        Begeert gy lof;
        Of al de dank zal u ontglippen.
        Gy maakt uw' hof
        By ezels, zo gy distelbladen
        Tot lekkerny
        Hen schaft. Als zy zich dus verzaaden,
        Dan zyn ze bly.
      
      
        Saffraan zal aan geen koeyen smaaken.
        In 't verkenskot
        Zult gy geen vriend met roozen maken.
        't Moet zyn verrot,
        En drek, en stinkend, wat zal passen
        Tot hunnen muil.
        Vergeefs zult gy 't eerst zuiver wassen,
        Zy willen 't vuil.
      
      
        Laat konst en wysheid niet verwachten
        Van woord of daad,
        Dat ooit een plompaard dat zal achten,
        Die 't niet verstaat.
        't Geen zich naar hun begryp zal voegen,
        Hoe slecht en bot,
        Dat zal alleen hen vergenoegen,
        Al was het zot.
      
      
        Dus gaat het ook met vleeschelingen.
        Niets is hen zoet,
        Als draf van ondermaansche dingen;
        Geen hemelgoed.
        Gods kind'ren hebben and're monden.
        Alleen hun smaak
        Is dat, waar in zy Jezus vonden,
        Met zielvermaak.
      
    
  