
    
      
        ô MIn! ô Min! ô Min!
        Uw zoete tover kragten
        Begoogelen myn Zin
        Ik dwaal in duyst're Nagten,
        Ach Hemel 't is gedaan!
        ô Min! ô Min! ô Min!
        Ach Hemel 't is gedaan
        De Min heeft my gevaan.
      
      
        Sint ik Bellinde von
        Verscholen in de Loveren,
        Voor 't braaden van de Zon
        Quam Min myn Borst veroveren.
        Ach Hemel! 't is gedaan
        ô Min! ô Min! ô Min!
        Ach Hemel! 't is gedaan
        De Min heeft my gevaan.
      
      
        De Blizemende zwier,
        Van hare dryvende oogen,
        Doen door een grillig vier
        Met adertogen drogen,
        Ja d'half verteerde Long
        Op 't onverzienst' verraan;
        Parst zonder eind' myn Tong
        Het volgende te slaan.
      
      
        Almogende Diaan!
        Laat het gestadig queken
        Van zugjens en getraan
        Uw steenig Hartje weken,
        Of 't is met my gedaan
        ô Min! ô Min! ô Min!
        Ach Hemel! 't is gedaan
        De Min heeft my verraan.
      
    
  