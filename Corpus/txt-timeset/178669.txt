
    
      
        MEn looft in Sion met gezangen,
        In stilheit, u, ô Godt:
        't Beloofde zult gy daar ontfangen
        Naar eisch van uw gebodt.
        Elk zal 't gewillig u betaalen;
        Gy hoort, ô Heer, 't gebedt.
        Dies komt al 't vleesch, geneigt te dwaalen,
        Tot u en uwe wet.
      
      
        Veel magtige ongerechtigheden
        Verkregen d'overhandt
        Op my: maar gy verzoent op heden
        't Quaat dat ons hadt vermant.
        Welzalig hy, dien gy doet naadren,
        Verkoren ten altaar,
        Die in uw' voorhof mag vergaadren,
        En woonen jaar op jaar.
      
      
        Wy worden met het goedt verzadigt
        Van 't heilige paleis,
        Uw huis; van waar gy ons verdadigt,
        En heil schenkt reis op reis.
        Gy sult ons vreesselyke dingen
        Antwoorden met bescheit,
        Godt onzes heils, wiens lof wy zingen,
        In uw gerechtigheit.
      
      
        O gy vertrouwen aller enden
        Der aarde, en die aan zee
        Ver zyn gelegen: kom u wenden
        Tot ons, naar onze beê.
        Die door zyn kracht de hooge bergen
        Vast zet, met magt omgordt:
        Ook al wat hem bestaat te tergen,
        Ten gronde nederstort.
      
      
        Die 't woedend bulderen en bruischen
        Der zee stilt, en 't rumoer
        Van hare golven; ook het druischen
        Der volken, gansch in roer.
        Zy, die aan 't end der aarde woonen,
        Zyn met ontzagh bevreest
        Voor uwe tekenen; en toonen
        U eerbied in den geest.
      
      
        Gy doet den uitgang van den morgen
        En van den avondtstondt
        Steedts juichen: 't landt komt gy bezorgen,
        Naar 't woordt van uw verbondt.
        En als gy 't hebt gemaakt begeerig
        Naar uwen zegen, Heer,
        Verrykt gy 't, die nooit zyt afkeerig
        Van weldoen, meer en meer:
      
      
        Ja gy bespoelt het overvloedig
        Met uwen landtstroom, vol
        Van water, en bereidt dus spoedig
        Hun koren, vlas en wol.
        Gy maakt zyne opgeploegde landen
        Als dronken door den stroom,
        De vooren, die van droogte branden,
        Vult gy tot aan den zoom.
      
      
        Gy maakt het aardryk door den regen
        Gansch week, tot vruchtbaarheit:
        't Uitspruitzel rypt door uwen zegen,
        Dien gy 'er voor bereidt.
        't Jaar uwer goedheit komt gy kroonen;
        De vettigheit druipt neêr
        Daar uwe spooren zich vertoonen;
        Opdat elk u vereer'.
      
      
        Zy druipen op de woestenyen,
        Daar 't weilandt vruchtbaar wordt:
        De heuvels zietmen zich verblyën,
        Zy zyn met vreugde omgordt.
        De velden zyn bekleedt met kudden,
        De dalen zyn bedekt
        Met koren, dat, door 't weelig schudden,
        Zang en gejuich verwekt.
      
    
  