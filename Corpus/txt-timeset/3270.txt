
    
      
        Roos van Zaaron! zoete Lely!
        ‘k Zie u wriem’len in het stof,
        ‘k Zal het zoo zien dat ick mee-lij
        Met u in dien droeven hof,
        In den hof is d’ eerste zonde
        Van ons Ouders uytgebroet,
        In den hof is d’ eerste wonde
        U geslagen in ‘t gemoed.
      
      
        ’t Was de plaatze daar d’olijven
        Eertijds wierden uytgeperst,
        Waar dat onzen Jesus blijven
        Most, en ‘t bloedig zweet uytberst,
        Daar most hy de wijn-pers treden
        Van Gods toorn en grimmigheyd,
        Sidd’ren zie ick al zijn leden,
        Sijn gezicht met bloed besweyd.
      
      
        ’k Sie nu strengen zonden-wreecker,
        Dat gy zettet aan zijn mond
        Den begald’ en bitt’ren beecker,
        Die geen mond op aarden mond:
        Beecker! die hem zoo benerd heeft,
        Dat hy zijgt ter aarden neer!
        Beecker! die hem zoo gesmert heeft,
        Dat hy niets kond’ lijden meer!
      
      
        ’k Vind zijn ziel die in het lijden
        ‘t Lichaam ondersteunen zouw,
        Heel bedruckt aan alle zijden
        Seer bedroeft en vol van rouw;
        Soo geperst door smert van binnen!
        Soo beangst! in zulcken nood!
        Dat het niet is te verzinnen,
        Ja geheel bedroeft ter dood!
      
      
        ’t Sijn mijn zonden die den Heere
        ‘t Bloed-zweet hebben uytgeperst,
        Die benauwden hem zoo zeere
        Dat hem ‘t bloed uyt d’ aad’ren berst;
        ‘t Sijn mijn zonden die den Heylandt
        Dezen dranck hadden bereyd,
        Dat hy was benaud aan al-kandt
        Mijnen vloeck op hem geleyd.
      
      
        Ach wat grooter liefde draagt gy
        Tot den armen zondaar Heer?
        ‘k Bid u, zegt my dog, wat zaagt gy
        In den mensche immermeer,
        Dat u mag hebben bewoogen
        Om dit lijden t’ ondergaan?
        ‘t Was alleen u groot medoogen
        Daar gy meed’ waart aangedaan.
      
      
        ’k Sie nu dat gy zijt dien goeden
        En Hemelschen Pellikaan,
        Die om my met bloed te voeden
        Uwe borst laat open slaan;
        O dien bitt’ren angst en bloed-zweet!
        Die Hel-angst en naare smert!
        Die gy voor my in den hof leed
        Toonen u genegen hert!
      
      
        Schept nu moed mijn ziel en ruste,
        Om dat hy gedroncken heeft
        Dien dranck die geen mensch en luste,
        Maar aan u het leven geeft,
        ‘k Hoor dunckt my de Heer weer nooden
        Komt in mijnen hof mijn duyf,
        Daar gy van my zijt gevlooden,
        Drinckt mijn uytgeperste druyf.
      
      
        Die zal uwe ziel verstercken
        In amechtigheid en pijn,
        Jaa verheuging in u wercken,
        En u tot een Nectar zijn:
        Komt eet dog van mijn olijven,
        Met dees’ vrucht uw’ ziel verzaad,
        Dese zijn het die verdrijven
        U fenijn en zondig quaad.
      
    
  