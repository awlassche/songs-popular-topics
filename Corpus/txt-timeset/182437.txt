
    
      
        Wat is ‘er voor hande, wat zalder geschien
        Wy hebben een wondere Sterre gezien
        Die Sterre die stond ‘er in ‘t oosten zo klaer
        Als of het een teken van vreugde waer?
      
      
        Nogtans en schijnd geen teken of blijk,
        Van vreugde alleen voor oostenrijk,
        Door haren bysonderen helderen schijn,
        So zeggen wy dat ‘er geboren moet zijn,
      
      
        Een Koning der Ioden, een wonderen Held
        Daer van ons voor dezen wel is verteld;
        Een Koning van magten, een wonderlijk Heer:
        Daer haer Voorvaders om wenschten zo zeer
      
      
        Een Koning die haer zou van haer verdriet
        Bevryden, en van het Romeijnsche gebied,
        Ook konnen wy bemerken wel,
        Uijt het voorseggen van Daniel,
      
      
        Als dat den tijd nu vast al kort,
        Dat desen Koning geboren word;
        En daerom wy by der hand
        Gaen neme een reyse na ‘t Ioodsche Land
      
      
        Om desen Koning t’aenbidden en zien,
        En onse gaven hem aen te bien;
        Wy willen hem offeren zonder fout,
        Wierook en Myrrhe: en kostelijk goud.
      
      
        Adieu dan Orintien zeer playsant.
        Wy willen gaen reysen na ‘t Ioodsche Land
        Dus gingen wy heen zoo meenig pad,
        Tot dat wy quamen in ’s Konings Stad
      
      
        Wy vraegden Koning Herodes ras,
        Waer dat ‘er den Koning der Ioden was:
        Wy hebben zijn sterre in ‘t Oosten gesien
        Wy zijn hier gekomen hem eere te bien,
      
      
        Herodes die dit hem niet en verstaet;
        Liet halen geleerden, en vraegden haer rad
        Die zeyden ons door der Propheeten stem
        Dit moeste geschieden te Bethlehem,
      
      
        Doen gingen wy voort na Bethlehem heen
        En ziet de Sterre ons weer verscheen:
        Die Sterre is voor ons henen gegaen:
        En boven die plaetse daer zy bleef staen,
      
      
        Wy gingen in ‘t Huys zeer welle gezind,
        En vonden dien Koning als een jong kind.
        Doen vielen wy neder en baden hem aen,
        En hebben hem Koninklijk eere gedaen:
      
      
        Ons opent schatten daer gaven wy uyt,
        Gout, Wierook, Myrrhe zoo edelen kruyt.
        De beste vrugten van Persen Land.
        Gaven wy dien Kooning tot Offerhand.
      
    
  