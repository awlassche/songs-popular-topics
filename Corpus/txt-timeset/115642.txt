
    
      
        WEl op mijn geest, 't is lang genoeg gezweegen,
        En onder 't jok des arbeids stijf geleegen.
        Ey! Regt u op, en breng nu aan den dag
        't Geen, dat u ziel ten goede dienen mag.
      
      
        Uw diep gepeinz, daar gy mee zijt belaaden,
        Stel dat in rijm, vervul deez leege blaaden
        Met nieuw gezang, en breng nu in het ligt
        't Geen God vereerd, u, en uw naasten stigt.
      
      
        Wild booven al wel neerstig over-weegen,
        Waar aan u ziel is op het hoogst geleegen.
        Door-zoek u zelfs, en uwe swakke staat.
        Uw korte tijd met aandagt gaade slaat.
      
      
        Gy naaderd steeds de dood en eeuwigheeden,
        Om voor 't gerigt des grooten Gods te treeden:
        Iaa eer de zon zal heeden onder gaan
        Meugd gy misschien wel voor Gods oordeel staan.
      
      
        Waar toe getoefd, om u wel te bereiden,
        Om wel getroost van hier te moogen scheiden?
        Want zoo gy nu nog naa de vleesche leefd,
        God dan aan u gants geen behaagen heeft.
      
      
        Beproef u wel, of gy al zijt herbooren
        Door Goodes geest, in Christus uit verkooren.
        En of gy voeld, dat hy al in u woond;
        En gy de deugd uit uw geloof betoond.
      
      
        Weez t' allertijd met yver heel ontsteeken,
        Om tot Gods eer te beet'ren uw gebreeken,
        En heilig tragt te leeven naa den Geest,
        Op dat by God (veel meer als menschen) vreest.
      
      
        8.Hy zift uw re'en, uw woorden, en gedagten.
        Gy moet van hem uw oordeel mee verwagten.
        Zijn wakker oog door hert en nieren ziet:
        Een huigel schijn paid onzen Heere niet.
      
      
        Wanneer den dag ten avond is gekoomen,
        Dan moet van u zijn naarstig waar genoomen,
        Of gy dien dag al heilig hebt geleefd,
        Hoe meenigmaal u ziel gezondigd heeft.
      
      
        Wild al uw doen aan Goodes wet beproeven,
        En om uw schuld regvaardig u bedroeven.
        Bid om genaad den Heer met meenig traan,
        Tot hy vergeeft al 't quaad van u begaan.
      
      
        Als 's morgens vroeg gy wel ontwaakt zult weezen,
        Zie dat voor al de Heere zy gepreezen,
        Die voor u heeft genaadelijk gewaakt,
        En zoo gezond, en vaardig heeft gemaakt.
      
      
        Maak een verbond met alle uwe leeden,
        Om tot Gods eer die vlijtig te besteeden.
        Bid God om hulp: span al uw kragten in;
        Laat dit verbond noit gaan uit uwen zin.
      
      
        Vry zoo u ziel van 't naar en angstig wroegen.
        Zoek in den Heer u zelven te vernoegen.
        Noit 's Weerelds vreugd, nog rijkdom staat en eer
        't Hert zou vernoegd, als 't leeven in den Heer.
      
    
  