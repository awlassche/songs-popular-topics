
    
      
        Siet Christen menschen!
        Hoe dat naer wenschen,
        De Heer die eeuwig leeft,
        U weer geholpen heeft;
        Wanneer g'als dooden,
        Door sware nooden,
        Schier waert geworden al,
        Van Spanjens overval.
        Die door het Ys,,
        Woud' alles maken prys;
        End' meynd' ons Land,, in sulcken stand,,
        Te nemen in van kant.
      
      
        Maer hem benoude
        Te seer de koude,
        Des Heeren strenge locht,,
        Soo dapper hem bevocht,
        Dats' alle vloden,
        En hy veel dooden,
        Most schandig laten naer,
        En schuwen het gevaer.
        Geen mensch en deed'
        Hem hinder ofte leed:
        Maer God alleen,, En anders geen,,
        Quam op zyn hielen treen.
      
      
        Wy zyn ontsprongen,
        Los onbedwongen,
        En g'lyck een vogel springt
        Die door de stricken dringt.
        De Heer moet wesen
        Gelooft gepresen,
        Die ons van't Spaensch gevaerd
        Nu weder soo bewaerd;
        End' niet gestelt
        Heeft in haer boos gewelt
        Stut lieve Heer! Tot uwen eer,
        Ons Vyand langs hoe meer.
      
    
  