
    
      
        Wee my wie sal ick claghen
        myn druck en swaer verdriet
        dat my moet nu ten daghen
        om een die my ghebiet / siet
        sy staet in th[.]rt gheplant / want
        schoonder en weet ick niet
      
      
        Die lieft heeft my verwonnen
        al van myn dees lieff ydoon
        och hadt ickt noydt begonnen
        want voor mynen loon / schoon
        sal my het leuen pyn / syn
        alhier in tswerelts throon
      
      
        Ick heb den tyt gheweten
        maer het is ghepasseert
        dat ick wist haer secreten
        van haer ben ick gheleert / eert
        sy en blyft niet constant / want
        sy my die rugh toe keert
      
      
        Wat baet toch al myn clachten
        want sy my heel verlaet
        ick vrees gheen troost te wachten
        van dat maechdelyck saet / raet
        het soude wesen goet / spoet
        ghy v eer tvill te laet
      
      
        Ghy jonckmans meucht wel letten
        die by dochters verkeert
        den sin daer na te setten
        dat ghy door haer bedroch / noch
        off door arghelist / mist
        niet achter tnet en vist
      
      
        Orloff ghy jonghe gheesten
        volcht niet myn liefde blint
        in bancketten noch op feesten
        versint eer ghy begint / mint
        oock niet en betrout / bout
        maer daer ghy liefde vint
      
    
  