
    
      
        O Jesus lief gepresen Mijns hertsen medecijn /
        Wilt mijn arm ziel genesen
        Sij leyt in grooter pijn /
        Bij u soeckt zij te zijn
        Gheen ander en can haer helpen /
        Metten liefsten wille dijn /
        Wilt mijn begeerte stelpen.
        Ick bid u om ghenaede /
      
      
        Gheen recht mij Heer en doet /
        Al coom ick int leste spade /
        Nochtans soo grijp ick moet /
        Dat u ghenade soet
        Mijn sonden sal bedecken /
        En dat u dierbaer bloet
        Sal wasschen mijn sondige vlecken /
        Heere aenhoort myn clachten /
      
      
        Mijn natuere valt mij rebel /
        Ick soude mij gaerne wachten
        Van des werelts valsch voorstel /
        Den vijant doet mij gequel /
        Hij loopt om mij te vinden /
        Als eenen leeu zeer fel /
        Soeckt hij mij te verslinden.
        Wilt mij Heer suyver maeken
      
      
        Van herten inden gront /
        Laet mij u liefde smaeken /
        Sij maeckt die ziele ghesont /
        En zij doet het pont
        Dwelck ghij hier hebt gegeven
        Dobbel winnen terstont /
        Ende naemaels deewich leven.
        In u Heere sal ick hopen
      
      
        Ghy zijt dat opperste goet /
        U gracie die staet open
        Voor die penitencie doet /
        En die hier met ootmoet
        Hen sonden nu belijden /
        Die sullen met voorspoet
        Naermaels met u verblyden.
        En wilt niet langer beyden/
      
    
  