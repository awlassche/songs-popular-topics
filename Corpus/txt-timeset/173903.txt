
    
      
        DIe zig tot God, in Christo komt te keeren,
        Die merkt dan aan, dat daar uit is te leeren,
        God dies te meer te lieven in dit leven,
        Op dat hy zig van hem niet mogt begeven;
        Maar dat hy hem mocht houden by de hand,
        En stedes doen in alles onderstant.
      
      
        Die zulken liefd' te rechte komt bevatten,
        Die achtse meer, als al des werelds schatten,
        Hy stater na, om van zig uit te drijven
        Wat werelts is, om steeds by God te blijven;
        Want die dat mist, die naakt maar ongeval,
        Om dat hy mist de zegen Gods in al.
      
      
        Maar die 't zoo treft, in zijnen God te minnen
        Die hangt niet aan, maar kan hem overwinnen,
        Geen tegenspoet kan deren zijn gedagten,
        Maar is gezint om alles af te wagten,
        Gods goetheit doet, dat hy zig zoo vernoegt,
        En door 't geloof, zig naar zijn wille voegt.
      
      
        Hy roept God aan, om zulken milden zegen,
        Dat hy in 't minst, niet wezen mag verlegen,
        Maar stedes staan, en op zijn goetheit hopen,
        Hoe dattet ook met zijnen stant mogt lopen,
        't Welk hy verkrijgt, met een vernoegt gemoet,
        Het geen hem doet aan lijf en ziele goet.
      
      
        Daar op hy dan Gods eer komt uit te breiden,
        En van 't onsticht, geheel komt af te scheiden,
        Ook van al 't geen, dat schepsel mogte wezen,
        Daar vint hy zig geheel dan van genezen,
        Geeft my dit Heer, die zwak ben in mijn noot,
        En staat my by tot in de bleke dood.
      
    
  