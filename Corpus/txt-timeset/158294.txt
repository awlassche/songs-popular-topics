
    
      
        Hoe kunt gy altoos vresen,
        O Kloris, dat mijn hert
        Niet sal stantvastig wesen:
        Pynt u Ziel niet met die smert,
        Mijn liefde sal de rotsen
        Der Alphen, hoog van kruyn,
        In het verduren trotsen,
        Vast en duursaam als Arduyn.
      
      
        Soo lang de Son mijn oogen
        Met hare glans verheugd,
        Sal ik stantvastig pogen
        Om u onbesproke deugd,
        Met hert en ziel en sinnen
        Uyt een opregt gemoed
        Stantvastig te beminnen
        Met een ongeveinsde gloed.
      
      
        Geen schoonheid, goud, nog staten,
        Geen dwang, nog bitse nijd
        Sal my u doen verlaten
        Die alleen mijn Leidster   zijt,
        Wiens sagt gemoed en deugden,
        Gelijk de dauw het gras,
        Mijn teder hert verheugden,
        En van alle pyn genas.
      
      
        Wel, laat dan uwe sinnen,
        Mijn Kloris, noit voortaan
        Door laffe vrees verwinnen,
        Tragt die steeds te wederstaan.
        Mijn hert sal altoos toonen,
        Trots dwang en nydig gift,
        Dat niets in my kan wonen
        Als een ongeveynsde drift.
      
    
  