
    
      
        MEer als het hart kan draven
        Dorstigh na eenigh nat;
        Ia meer als Mammoms-Slaven
        Slooven om gelt, of schat,
      
      
        Sint Werver heeft geloopen,
        (In Engelandt geteelt)
        Om Hollandt te ontknoopen
        Aen Satans strick gezeelt.
      
      
        Godt had in 't hart geschooten
        Pijlen van Zielen-brandt;
        Sonder om-sien verstooten
        Heeft hierom rust en landt.
      
      
        Van Willibrodt gesonde
        Niet verr' van Medenblick:
        Als een Engel terstonde
        Hier arbeyt sonder schrick.
      
      
        Al heeft de Vriesen Koningh,
        (Wiens ziele Satan hadt)
        Radbout, Kasteel en Wooningh,
        En Hof in dese Stadt.
      
      
        Geen vyer, geen swaert, geen lijden
        Sijn ziele-brandt uyt-blust.
        Krachten, wijsheydt en tijden
        Bestede hier met lust.
      
      
        Bid-plaets om Godt te loven,
        Werver by Hoven bouwt:
        Waer van daen Wervers-hoven
        De naem heeft, en behout.
      
      
        Daer-na na Goods begeere
        Gelderlandt, Westervoort,
        En Elste komt bekeere,
        Door Afgod'ry versmoort.
      
      
        Als een Engel met vreughden
        Ontfangen is aldaer.
        In hem zien al de deughden
        En tekens wonderbaer,
      
      
        Haer doode-ziele leven
        Ontfangen door sijn leer:
        Haer duysterheyt verdreven
        Heeft als een Maen, ja meer.
      
      
        Satans-banden los maeckte;
        Maeckt d' arme ziele rijck:
        Tot kennis Goods geraeckte,
        Sy leven deughdelijck.
      
      
        d' Engelen sijn ziel dragen
        Met vreucht in 't Hemelrijck,
        Twee Koeyen voor een wagen
        Tot Elsten brengen 't Lijck.
      
      
        Van 't geloof Wervers-Hovers
        Wijckt niet, noch van Patroon.
        Weest sijn eer noch feest rovers,
        volght hem met ziele schoon.
      
      
        d'apostel van dees lande,
        Sint Werver! krijght ons dit:
        Dat wy in liefde branden,
        Daer na 's Hemels besit.
      
    
  