
    
      
        Wil, o God, myn schreijen hooren,
        Heb doch ooren,
        Merk eens op myn droeve bee,
        'k Roep tot u, in myn ellende,
        Van 's lands ende,
        Wyl myn hart bestelpt van wee.
      
      
        Gy leidt my, door veele droogten,
        Tot de hoogten
        Van een rotssteen, my te steil,
        Gy, myn toevluchts sterke tooren.
        Waart te vooren
        Wel, voor 's vyands oog, myn heil.
      
      
        Dat uw heil my weer beschutte,
        En uw hutte
        Eeuwig my een wooning strek,
        Brey uw vleugels, my ten goede,
        Tot myn hoede,
        Toevlucht, en geheim vertrek.
      
      
        Want, o God, gy hebt alreede
        Myne beede,
        En beloftenis gehoort.
        't Erf, voor die uw eernaam preesen,
        En u vreesen,
        Gaaftge my al naa uw woord.
      
      
        Gy doet by des koonings daagen,
        Met behaagen,
        Nieuwe daagen, vol van kracht.
        Uwe goedheit zal syn jaaren
        Op doen klaaren,
        Van geslacht, tot in geslacht.
      
      
        Hy zal eeuwig, voor Gods oogen,
        Met vermoogen,
        Sitten heerschen, en bestaan.
        Schik slechs waarheit, en genaade,
        Hem te staade,
        Laat die steeds hem gaade slaan.
      
      
        Dan zo sing ik eeuwig, Heere,
        U ter eere,
        Psalmen, met uw naams verhaal,
        Op dat ik, na uw behaagen,
        Alle daagen,
        Myn geloften bly betaal.
      
    
  