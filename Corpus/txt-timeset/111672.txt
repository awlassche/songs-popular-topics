
    
      
        SChoon dat ik onder 't groen
        Van digt getakte Boomen,
        Aan frisse Water-stroomen,
        Myn Amarillis zoen,
        't Kan tot myn rust niet doen.
        Schoon ik met duysent kussen
        Myn Minne-vuur mag blussen
        En dat myn Engelin
        My gund haar Weder-min:
        Schoon zy met bitt're sugten
        Beklaagt myn ongenugten,
        En dat haar teder Hart
        Heeft Mêley met myn smart.
      
      
        Myn ongelukkig lot
        Geeft my dog alle dagen
        Weer nieuwe stof tot klagen,
        Het dryft met my den spot,
        Dat al myn hoop verbrod:
        Dewyl dat myn Elenden
        Onmoog'lyk kunnen enden:
        Want hoe ik 't keer of wend,
        'k Voorzie een droevig end:
        'k Moet met myn schoone huwen,
        Of 'k moet haar byzyn schuwen:
        Maar ach! het een en 't aar
        Is beyde even swaar.
      
      
        Myn hert van jongs of an
        Had steeds een schrik van 't Huw'lyk:
        Ik haat dat Juk zoo gruw'lyk,
        Dat ik 't niet seggen kan.
        Myn ziel ontset sig van
        Die strenge Huw'lyks wetten,
        Die al 't Vermaak beletten,
        Dat ons de Vryheid gaf
        En drygd ons tot aan 't graf,
        Met onverbreekb're banden:
        ô Droevige offerhanden
        van Hymeneus Egt-Altaar:
        wat zyn uw Boeyen swaar!
      
      
        En mis ik Amarill';
        Zo zal dat treurig derven
        't Begin zyn van myn sterven:
        'k Weet in dees vreemde gril
        Byna niet wat ik wil,
        De liefde trekt myn Sinnen,
        Om Amarill' te minnen
        En aan de and're zy
        Vrees ik de Slaverny.
        ô Hemel! wat sal 't wesen?
        Ik werd door duysend vresen
        Gedreven op en neer:
        Geslingerd heen en weer.
      
      
        Ach! Schoone, was uw Hart
        Gesteld gelyk het myne;
        Gy zoud my niet doen kwynen
        En duldeloose Smart
        En Wanhoop dus benart:
        Door al te strenge proeven
        Uw Minnaar's ziel niet schroeven:
        Geen dwase wet en Eer
        Zouw u of my zo zeer,
        Indien gy my slegts minde,
        Dus al te Slaafs verbinden
        Aan yders blinde Waan,
        Ach! Engel, laat u raân.
      
      
        In d'eerste goude tyd
        Wist niemand van dees' Banden:
        Deed Min-sugt hun ontbranden;
        't Was in onnoselheid,
        Die niemand strikken breid.
        Een kusje alleenig boeide
        Hun zielen, die toen gloeiden
        In een volmaakter vuur.
        d'Al-teelende Natuur
        erkend geen strenge Wetten;
        des wil hier eens op letten
        met oordeel: Ziels-voogdes!
        Ach! bleeft gy myn Maitres!
      
    
  