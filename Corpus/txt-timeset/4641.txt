
    
      
        HOe lang zal blijven malen
        Vw’ meulen Calvinist;
        Ter wijl ghy wild bepalen
        Het vleesch van Iesus Christ,
        Met een zoo engen muir.
        Als of het van te voren
        Niet boven de natuir
        Was uit een Maegd geboren?
      
      
        Benaudt soo waerde leden,
        Besluit zoo reinen vleis
        Met plaetsen, noch met steden
        Gelijkmen nae den eisch
        Der dingen is gewoon,
        De onze te besluiten;
        Want ’t vleesch van Godes zoon
        Behoordt wel uit te muiten.
      
      
        Hy liet het ook wel blijken,
        Wanneer hy op de wegt
        Verschijnenende, dee strijken
        Aen Saulum, d’arme knecht,
        De roo bebloede Vaen.
        Betuigende midsdezen,
        Dat hy daer op de baen,
        End’ in zijn Throon kon wezen.
      
      
        En alsment wil verzinnen;
        Natuir schrikt even zeer
        Dat zich twee lijven vinnen
        Te zamen min oft meer
        Op een gejuiste stee;
        Dan dat ter zelver stonden
        Een eenig lijff op twee
        Contreyen werd gevonden.
      
      
        Dit kanmen doch ontkennen
        In’t lichaem Christi niet:
        Ten waer men wilde schennen
        ’t Geloof ’t welk ons gebiet
        De toegeslote steen,
        Daer deur het wist te sporen:
        En d’alder reinste le’en
        Daer uit het wierd geboren.
      
      
        Zoo veel als nu de reste
        Belangt, zal een kameel
        Den grootste, en den beste
        Verwinnen in dit deel?
        Ach! als ghy dezen ziet
        Wel deur een naeld passeren,
        Zoo’n neemt dit voordeel niet
        Van ’t lichaem onz liefs Heren.
      
      
        ’t Is waer ’t sijn vreemde zaken:
        Maer die in d’Aerdsche baen,
        Wel zonder zien en rakken,
        Kon door de scharen gaen:
        Zal die ter wyl hy nu
        Ten Hemel zit gerezen,
        In mogentheyd by u
        Van krachten minder wezen?
      
      
        Dit’s tegen alle rede
        Van kennelijk gescheid.
        Al ziet ghy dan zijn leden
        Niet uitterlijk verspreid;
        Gelooft des niettemin:
        End’ uw’ vervoogde zinnen,
        Haer Zaligmaker, in
        Zijn Hosty zullen vinnen.
      
      
        O Iesu Heer der Heren!
        Al sijn mijn zinnen doof,
        Die hier in gans failjeren;
        Nochtans mijn vast geloof,
        Gegrond op’t zwaer gewigt
        Van uw’ gegeven oorde,
        Weerstaet hier haer gezigt,
        En houd haer aen uw’ woorden.
      
    
  