
    
      
        Den soete mey brenckt sijnen tijt
        alsoe men siet voer oegen
        Die blomkens staen soet met vruechden Joelijt
        haer selleven gaen sij voertoegen
        met den oeranie leely hier
        Ende schoene witte angier
        staen suiver Int betoenen
        al onders scheemels troene.
      
      
        Aemoeruesse geeste die hier sin voergaert
        Wilt dit ten beste neemen
        Als elck met sijn liefken Is gepaert
        godt laet hem niet voervreemde
        Gelijck alst aeker boemie soet
        en den koerenaer diet al voet
        alle menschen en persoene
        al onder scheemels troene.
      
      
        Benieders der konst alhier
        Wilt Den sin konsijdeereeren
        Bemint u lief op duecht en eer
        en nae den wil des heeren
        gelijck het goudt blommeken doet
        en het fyoeletie metter spoet
        soe wilt gij spanne de kroene
        al onder des scheemels troene
      
      
        Prinse neemt het toch in danck
        mijn sempel gedichte
        Die voegelkens met haeren sanck
        Die alle menschen voerlichten
        Geelijck doet die pellykaen
        enden Wingaert ranck welgedean
        Staet net en schoene
        Al onders scheemels troene.
      
    
  