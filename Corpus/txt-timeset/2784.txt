
    
      
        Lof prys en eer geeft godt ons heer
        Dus stelt te weer/ syn vroeme hande
        hy veriaecht veer| nae ons begeer
        al sonder deer/ onse vyanden
        Loof ock seer soet/ naesouwe goet
        Dat eedele bloet/ die metter spoet
        wint veele lande
      
      
        Ficktoeryues/ gebruickt toch hues
        grol is nu gues/ tis goedts voermoegen
        klapmuts seer prues/ kickt op syn nues
        Dat is syn lues/ en moetet gedoegen
        Syn oeuerdaet/ hier niet en baet
        hy met syn raet/ vroech ende laet
        nae vranckryck toogen
      
      
        Oeck aemiel/ Dat was seer fel
        en hielt hem snel/ om te beuechten
        koenincks bevel/ Deet hem gequel
        haer vals opstel/ mocht niet uit rechten
        naevaerne blyt/ won het wiet spyt
        klapmuts dit lyt/ hy is het quit
        maer hout syn knechten
      
      
        Let op goedts macht/ op syn Woert acht
        naesouwes macht/ Wilt eer bewysen
        Den spaniaers jacht/ tot boosheit tracht
        syn vals gedacht/ tis een afgrysen
        prins vorst graef hoert/ gaet soe al voert
        met goedt ackkoert/ aen allen oort
        sach men u prysen
      
      
        Prinse hoert klaer/ ontfanckt dees maer
        macht oepenbaer/ wy leyden liefde
        heel onbeswaert/ left doch eenpaer
        Die ons komt naer/ Wy u dit briefde
        tackoeleyken Jent/ u roet exsellent
        voert tfondaement/ het sou preesent
        u bet geriefden.
      
    
  