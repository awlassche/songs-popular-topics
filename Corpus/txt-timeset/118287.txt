
    
      
        Gy, die den splinter ziet in d'oogen
        Uws broeders, maar geen dikken balk
        In eigen' oogen kont gedogen:
        Gewis uw' oog is boos, en schalk.
      
      
        Wat schandbedekzels kont gy vinden
        Voor uwe naaktheid? maar hoe bloot
        Kont gy des naasten feil ontwinden,
        En maakt die boven waarheid groot?
      
      
        Gy ziet zyn sproeten aan voor wratten,
        En slechts voor puistjes uw' gezwel.
        Uit zulk een zydig misbevatten
        Is 't vonnis, dat gy velt, nooit wel.
      
      
        Het vuil is even af te keuren,
        By wien men 't vind. Een huichelaar
        Weet, dat in and'ren ras te speuren,
        En neemt zyn eigen hart niet waar.
      
      
        O! gy die 's anders plicht zult leeren,
        Leert gy u eigen zelven niet?
        Die lesse zal hem best bekeeren,
        Wiens kracht hy in den Leeraar ziet.
      
      
        Heelmeester, heel dan eerst u zelven:
        Sla dan aan 's broeders oog de hand,
        Om daar den splinter uit te delven;
        Of gy behaalt maar enkel schand.
      
      
        Wat zyt gy zelve doch bevoordeelt,
        Van 't weten, daar gy zo op roemt?
        Dus zyt gy by u zelf veroordeelt,
        En uit uw' eigen mond verdoemt.
      
      
        Zy, die voor Noach d'arke bouwden,
        Tot redding in den watersnood,
        Zyn zelve daar niet in behouden,
        Maar van den zondvloed meÃª gedood.
      
      
        Wat baat aan and'ren 't pad te wyzen,
        Het geen men zelve niet betreed?
        O! zulk een Leeraar is te pryzen,
        Die zelf ook doet, het geen hy weet.
      
    
  