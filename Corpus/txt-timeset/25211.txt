
    
      
        Der dingen ewich scepper al
        ghij die regeert nacht en dach
        oock set den tijt, sijn tijts geual
        tot verlichten t'verdriets geclach
      
      
        Den dach rooper, die geeft geluijt
        nae hij den nacht heeft ouerwaeckt
        der nachten licht, voor die gaen vuijt
        de nacht hij vande nacht afstaeckt
      
      
        Hier door de morgenster ontlaet
        verdrijft de duijster vuijt die lucht
        alle dualing oeck nu wech gaet
        Toch al dat hindert, neemt die vlucht
      
      
        Hier me neemt die scipper een moet
        die wateren worden gestilt
        Der kercken steen, oock petrus goet
        door dees wast aff sijn scults gescilt
      
      
        Dus laet ons al naerstich opstaen
        den haen reept aen die slaepen meer
        hij straft den traegen doer vermaen
        berispt die mislaecken den heer
      
      
        Als singt den haen, ons hoep genaect
        den crancken compt gesontheijt blij
        des moorders swaert dat wort geslaeckt
        Tgeloeff comt den versakers bij
      
      
        Jesv aensiet die leggen naer
        ons aensiende verbetert me
        als ghij aensiet soo staen wij heer
        tgescreij wast aff der sonden we
      
      
        Bescijnt o licht ons sinnen al
        ons herten slaep gering bedrijft
        dijn eer laet spreecken ons geschal
        voor al ons mont v loff beclijft
      
      
        Geeft glorij godt den vader groet
        oeck sijn enijgen soen verbreijt
        met den geest heijlich ende goet
        van nw tot inder ewicheijt
      
    
  