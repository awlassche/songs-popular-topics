
    
      
        DEn uyt-gank uyt het oude jaer
        Sal d' ingank tot een nieuwe liedt zijn,
        Voor Godts weldaden allegaer,
        Die my daer in van hem geschiedt zijn.
        Ghy hebt, Ã´ mijnen Godt en Heer,
        Uw wonderen en uw gedachten
        Aen ons vermenighvuldight seer;
        Men kan s' in ord're niet betrachten.
      
      
        Mijn klagen, weenen, en gesucht,
        Mijn ernstigh bidden ende smeken
        Is doorgebroken door de lucht:
        Uw gunst is noyt van my geweken.
        Al 't quade dat my heeft verschrikt,
        Of oyt mijn ziele neep met smerten,
        Hebt ghy ten goede my beschikt:
        Dies dank' ik u daer voor van herten.
      
      
        Ghy hebt mijn lijf en ziel beschut:
        Ghy hebt my, als ik viel daer neder,
        Verworpen niet, maer onderstut
        En opgerecht mijn handen weder.
        Al wat ik ben, dat ben ik maer,
        O Rijke Godt, door uw genade,
        Die 'k hebb' genoten jaer op jaer,
        Ja t' allen uuren vroegh en spade.
      
      
        O Godt, ghy die nu hebt gekroont
        't Voorleden jaer met uw weldaden,
        Uw gunst my doch voortaen betoont:
        Wilt door uw Geest my altijt raden.
        Laet d' ingank in dit nieuwe jaer
        Den uytgank zijn der oude sonden,
        Opdat mijn ziel eens reyn en klaer
        Magh voor uw aenschijn zijn bevonden.
      
      
        Vernieuwt een vasten geest in my;
        Laet d' oude mensche my begeven,
        En gaen met 't oude jaer voor-by,
        De nieuwe mensch weer in my leven.
        Nieuw licht verleent my in 't verstant,
        End in het hert een nieuwen wille,
        Mijn sinnen laet gelijkerhand
        Zijn in uw wel-behagen stille.
      
      
        Tot dat ik 't eeuwigh nieuwe jaer,
        Geheel end al vernieuwt, beleve,
        Dat nimmer moeyte, rouw, gevaer,
        Of nieuw verdriet weer aen my kleve.
        O soet nieuw-jaer, dat groeyt en bloeyt,
        Waer na ik sal met blydschap haken,
        Daer alle volheit over-vloeyt!
        O! mocht ik haest uw soetheit smaken!
      
    
  