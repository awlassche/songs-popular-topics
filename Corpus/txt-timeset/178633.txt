
    
      
        GY Vorsten, geeft den Heere,
        Geeft hem zyn' lof en eere.
        Gy kinderen der sterken
        Pryst hem in zyne werken.
        Geeft hem den roem van zynen naam,
        Aanbidt den Heer; dat elk bequaam
        Hem eere in zyne heerlykheit,
        Die zich in 't heiligdom verspreidt.
      
      
        Godts stem is op de watren,
        Die door 't beroeren schatren.
        De Godt der eeren dondert,
        Dat yder staat verwondert.
        De Heer is op den waterkolk.
        De stem des Heeren, uit een wolk
        Gebroken, wordt met groote kracht
        En heerlykheit op d'aard' gebragt.
      
      
        Godts stem, wie zou niet schroomen?
        Verbreekt de cederboomen;
        Des Libans hoogen ceder
        Velt 's hemels Heer ter neder.
        Hy doet ze hupplen, als, in 't groen,
        D'eenhorens en de kalvers doen,
        Noch jong en wulps. de Libanon
        Beeft voor Godts stem, met Sirion.
      
      
        De hooge cederstammen
        Zet 's Heeren stem in vlammen,
        In gloeiend vier en koolen.
        Godts stem klinkt in de holen.
        Voor haar beeft veldt en woesteny,
        Ook Kades wildernis daar by.
        De hinden brengen jongen voort,
        Of gaan in arbeidt, door zyn woordt.
      
      
        Godts stem ontbloot de wouden.
        Maar elk, door hem behouden,
        Betreedt met lust zyn' drempel,
        En eert hem in den tempel.
        De Heer, die magtig is en goedt,
        Zat op den grooten watervloedt,
        Hy heerscht 'er over; ja de Heer
        Zit eeuwig Koning, vol van eer.
      
    
  