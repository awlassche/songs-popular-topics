
    
      
        Dat sou een moey meisie te reyden gaen
        Te reyde gaen om blomme
        Wat vandt sy In haer Weege staen
        Een haeselen boem en die was groene
      
      
        Sy seide godt groet u haesele boem
        Hoe staedt gy alsoe groene
        Hy seide moey meisie wees (...)
        Hoe staedt gy alsoe m(oeye)
      
      
        Dat Ick alsoe moeye stae
        Dat sal Ick u wel seggen
        Ick eeter die hoender Ick drincker de win
        Daer van stae Ick alsoe moeye
      
      
        Eet gyder de hoender drinck gy de wyn
        Staedt gy daer van soe moeye
        Den koelen dou die valter op myn
        Daer om stse Ick alsoe groene
      
      
        Valt daer den koelen dou op dyn
        Staet gy daer om soe groene
        te winter als valt den haegel en snee
        soe sult gy weder om voerdorren
      
      
        Voerdor Ick dan de winter Is koudt
        Te mey spruit Ick wel - weeder
        moey meisie als gy u eertge verliest
        gy krycht se niet meer weeder
      
      
        Ick danck u seye sy haeselen boem
        van uwe goede leere
        Ick meende al by myn liefste te gaen
        nu wil Ick weeder om gaen keere
      
      
        Nu raet Ick alle knaepies Jonck
        Dat sy haer rommel laeten In vreemde lande
        Soe bluyen de meisies In haer eer
        Die knaepies en hebbender of geen schande
      
    
  