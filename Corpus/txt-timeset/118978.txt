
    
      
        IK droomden onlangs in de nagt,
        Hoe dat ik onverwagt
        Wierd by myn Lief gebragt,
        Als ik daar minst om dagt,
        Zy zeeg vol liefden aan myn zy
        En sprak heel zagt tot my,
        Kom Thirsis pluk,
        Voor al u druk,
        De vrugt der Vryery.
      
      
        Dies drukten ik, op dat verbond,
        Myn lippen aan haar mond,
        Daar ik vernoeging vond,
        Tot heeling van myn wond,
        Zy streelden my, ik streelden haar,
        Met d'armen door malkaâr,
        Dat ziel aan ziel
        Gebonden hiel,
        Als of 't een lighaam waar.
      
      
        Maar toen ik my op 't best bewoog,
        Verliet de slaap myn oog
        En al myn vreugd vervloog,
        'k Vond dat ik my bedroog,
        Ik was bedroeft en zag my nat
        Van tranen, heel bespat;
        Ik bleef alleen,
        Myn vreugd verdween,
        Den dag kwam veel te rad.
      
      
        ô! Hemel dagt ik mogt die schyn,
        Tot troost van al myn pyn,
        Maar eens de waarheid zyn,
        Wat waar het luk voor myn,
        Dan pasten ik op Min-verdriet
        Nog and'ren Jufferen niet,
        Dan had ik stof
        En zong tot lof,
        Van die myn ziel gebied.
      
    
  