
    
      
        ZIngh nu vrolijk alle volken
        Toont u vreugdenrijk:
        Jesus gaat, deur lucht en wolken,
        Na zijn 's Vaders Rijk.
        Den Kelk is uit gedronken,
        En 's Vaders Will' volbracht:
        En Godt heeft hem beschonken
        Met d'allergrootste macht.
      
      
        Hoogh verheven vol van waarde,
        Is hem al 't gewelt
        Zelfs van hemel en van aarde
        In zijn hant gestelt.
        Dies buigt het allegader
        Voor hem al watter leeft,
        Behalven zijnen Vader
        Die 't hem gegeven heeft.
      
      
        Zijt gehoorzaam zijn gebooden.
        Wandelt onbevlekt.
        Want hy leeft die uit den dooden
        Weer zijn volk verwekt.
        Hy zelf is voorgetreden
        Als 't Hooft, en blijft nu daar,
        Om zijn verstroide leden
        De plaatz' te maken klaar.
      
      
        Schoon hy hoogh en wijt verheven
        Boven Zon' en Maan',
        Leeft in 't onbegrijplijk leven
        Dat noit zal vergaan:
        Hy zal zich weer vertoonen
        Ten troost van die nu lijdt;
        Op dat zy by hem woonen
        Van alle noot bevrijdt.
      
      
        Doen hy 's levens wegen leerde,
        Heeft hy self gesmaakt,
        Door de boosheit der verkeerde,
        Wat ons meest genaakt;
        En daarom als de zinnen
        Door lijden zijn bedroeft,
        Helpt hy het leet verwinnen;
        Want hy 't zelf heeft geproeft.
      
      
        't Zy wat loon dan menschen geven,
        Christus, die het ziet
        En ten Konink is verheven,
        Slaapt noch sluimert niet.
        Zijn kindren die hem vreezen
        En na hem zijn geaart,
        Zal hy een Trooster weezen,
        Wat leet haar wedervaart.
      
      
        Doch die onzen Vorst wil vinden
        Tot zijn hulp bereit,
        Moet zijn herte noit verbinden
        Aan de ydelheit.
        Zijn weezen is afkeerigh
        Ook zelfs van 't minste quaat.
        Maar wederom begeerigh
        Na yder goede daat.
      
      
        Om hier nae in zijde kleeden
        Met Gods volk te gaan;
        Moeten d'aardze zinlijkheden
        Hier bezijden staan.
        Die eens ter vreugt verrijsen
        En zijn wil in Gods rijk,
        Moet eerst hem hier bewijsen
        Zijn Zoon te zijn gelijk.
      
      
        Jesus, Heer, die uw' gemeente,
        Door uw' hand gesticht
        Op 't onwankelbaar gesteente,
        Met uw' licht verlicht:
        Och! zoo wy wel betrachten
        Vw' schoone Hemelreis,
        Zoo zal dien troost verzachten
        De droefheit van ons vleis!
      
    
  