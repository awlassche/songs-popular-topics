
    
      
        Venus voester vande min?
        Ach! waer blijft u dertel wichtjen,
        Dat het met sijn gulde schichtjen
        Raeckt het hert van mijn Goddin:
        Waer de ziel wort toeghedreven
        S'is een Phoenix vande jeught:
        S'is den adem van mijn leven:
        S'is mijn wellust en mijn vreught.
      
      
        S'is den roem van mijn ghesangh:
        S'is den glinster van mijn ooghen,
        Schier een lonckxken van medooghen
        Dat de hop' mijn hert bevangh,
        Waer in leydt het vier ghekoffert
        Vande alder-hooghste trouw:
        Siet mijn ziel wort u gheoffert?
        Sijt my een Roem-weerde vrouw.
      
      
        O Princes! Voor uwen Troon
        Light u dienaer neergheboghen,
        Laet hem wesen op-ghetoghen?
        Inde glorie van u woon,
        Want mijn sinnen en ghedachten
        Woelen inde minne-pijn,
        'K strij by daghen en by nachten
        Laet u minnaer, winnaer sijn.
      
    
  