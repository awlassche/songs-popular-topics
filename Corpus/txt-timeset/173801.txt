
    
      
        VErtrouwt gy op een trouwelozen,
        Gy vint in noot het doen eens bozen,
        In plaats van steun zoo valt hy af,
        En baart u hier een levent graf
        Van klagt, om dat gy hebt gestaan
        Op hem, en andre afgegaan.
      
      
        In voorspoet scheen hy te gelijken
        Als of hy niet en zouw bezwijken;
        Maar noot verklaart hem zonne klaar,
        Dat zijn bevesten is onwaar,
        En niet doet als tot eigen nut,
        En niemant anders doet beschut.
      
      
        Dog anders is 't met trouwe vrienden,
        Die trouw bewezen als het dienden,
        't Zy in de voor of tegenspoet,
        In beide doenze niet als goet,
        Zy zoeken hares vriends behout,
        En mijden haar van dat berout.
      
      
        Den noot vertoont een rechte broeder,
        En of hy is zijns vriends behoeder,
        Of daad van woort niet af en wijkt,
        En dat hy zig in all's gelijkt;
        Want in 't onzeker wort bekent
        Een zekre vriend die niet afwent.
      
      
        Ziet daarom toe in voorspoets tijden,
        Wat vriend gy kiest tot u verblijden;
        Maar boven al ziet op den Heer
        Van wien ons komt eer en oneer,
        Indien gy met hem wel zult staan,
        Zoo kan het u niet qualijk gaan.
      
      
        U vyand zal hy tot u wenden,
        En wenden al u zwaar ellenden,
        Ja stellen u op vaste voet,
        Dat u het quaad geen hinder doet;
        Want dien hem oit heeft regt gevreest,
        Dien is hy tot een hulp geweest.
      
      
        Staat af dan van dat geeft onwenschen,
        Vertrouwt op God en niet op menschen;
        Want God die is het hoogste goet,
        Die op 't volmaakste voordeel doet;
        Ja hy is trouw in zware noot,
        Als wy van vrienden zijn ontbloot.
      
      
        O God! wilt my hier in versterken,
        Die my hier toe zoek te bewerken,
        Houdt hoe het gaat my by de hant
        Op dat ik vast blijf in mijn stant.
        U goeden raad die blijf my by,
        Op dat ik altijt zeker zy.
      
    
  