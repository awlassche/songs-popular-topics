
    
      
        Beveelt gy aan een kat uw kaas,
        Dan handelt gy, gelyk een dwaas.
        Zy zal die met gemak opsmullen,
        En t'uwen kost' haar maage vullen.
      
      
        Had gy die zeker weggeleit:
        De vrucht van uw voorzichtigheid
        Was, dat gy zelf die op mogt eeten:
        Maar Ã´! nu mist gy deze beeten.
      
      
        Dus wat gy meer in waarde houd,
        O let wel, wien gy dat vertrouwt;
        Of menigmaal zult gy beklagen
        't Verzuim van beter zorg te dragen.
      
      
        Al wat gy zelf bewaren kont,
        Het zy met hert, of hand, of mond,
        Zal veiligst in uw hoede wezen.
        Geen ontrouw vriend is dan te vreezen.
      
      
        Maar lyden dat de dingen niet,
        't Is noodig, dat gy voor u ziet,
        Wien gy zult tot bewaarder kiezen,
        Om niet uw goed'ren te verliezen.
      
      
        Vraagt gy, by wien iets veilig is?
        Wat God bewaart, bewaart hy wis.
        Geef hem dan ziel en lichaam over.
        O niets ontneemt hem dief of roover.
      
    
  