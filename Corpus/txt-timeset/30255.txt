
    
      
        Ter eeren laet ons singhen
        Van onsen prince soet
        Diet nederlant soeckt te brenghen
        Wer onder sconincx goet
        Hier om waecht hy syn bloet
        Wie sout [-co.en] connen verswyghen
        Ghroete moete hy doet
        Om vrede int lant te cryghen
      
      
        Hier om heeft hy doen maken
        Een brug al ouer schelt
        Om in brabant te gheraken
        Met so menighen ionghen helt
        Die daer laeghen int velt
        Om antwerpen te bedwinghen
        Het coste veel goets en ghelt
        Eer hy de stat cost ringhen
      
      
        Te carloy lanck ten dyck
        Lach menich scoen engien
        Met helbaert en met [-.] pycken
        Waeren sy wel versien
        Daer oeck veel eedel lien
        Altyt ginghen sparoren
        Men saech vrucht geschien
        En vroelychhyt hanteren
      
      
        Den eedelen prince coene
        Met menich eedel man
        Reet auont ende noene
        Den leegher af en aen
        Hy was altyt belaen
        Om dese nederlanden
        Te brenghen nv vorden
        Weer onder conincs handen
      
      
        Antwerpen heft hy -greghen
        Dies wy goet loeuen seer
        En hoep doer scheren seghen
        Coerts noech te cryhen meer
        Dies men tot elken keer naechte
        Zynen lof siet verbryden
        En oock des coninck eer
        Vuer al dlant te verbryden
      
      
        Noech heft onsen princs doen deluen
        Een scoen vaerte om onghedraelt
        Met scepen op syn seluen
        Goet na den leegher ghehaelt
        Veel sluysen omghefolt
        Twater hont tot elkeer keer
        Onsen prins tis wert veerhalt
        Doet tit tot coeninck eere
      
      
        Veel ruyters en lans knechten
        Heft ons den princ in brabant
        Fray ghemondert om vechten
        Al voer des coninck lant
        En den eedelen prince plysant
        Veerwaecht noech groete scharen
        Van volken abont
        Tsyn al coeninck dinaeren
      
      
        Oorloef aen al te staten
        Dieet lant dicmael beclacht
        Coo[..]tyenen en soldaten
        Tlyf voer den coeninck waecht
        Ghy scippers onuer saecht
        En ghy busscutters mede
        Ziet dat ghy ser ghe draecht
        Van tlant t stellen in vrede
      
    
  