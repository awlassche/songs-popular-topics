
    
      
        Hier kniel ik, groote God! voor myn' geduchten Rechter,
        Ik schuldige: maar echter
        't Is uw' genadetroon,
        Waar heên ik toevlucht neem door 't kruisbloed van uw' Zoon.
      
      
        Quam ik hier in my zelfs, gy zoud my straks verdoemen:
        En 'k zou nog moeten roemen,
        Wat uw' gerechtigheid
        Dus uitsprak. Ik heb niets, 't geen zelf myn zaak bepleit.
      
      
        't Is waar; ik heb een last van onbetaalb're schulden,
        Onwaardig meer te dulden
        Van uw doorzuiver oog.
        'k Verdiende lang uw' wraak: myn zonde is Hemelhoog.
      
      
        Maar schoon ik zelf verstom; ô meer dan duizend monden
        Tot voorspraak, zyn de wonden
        Van uwen Lieveling,
        Die aan het bloedig hout, als Borge, voor ons hing.
      
      
        O groote Heilland! gun my deel aan uw' voldoening.
        Zeg ook: Ik vond verzoening
        Voor hem: dies laat hem vry,
        O Vader! gy voldeed uw' strenge wraak aan my.
      
      
        Ei! wil my, Heer! dan uw' genadeschepter reiken,
        Vergiffenis ten teiken,
        En schenk my uwen Geest:
        Dan zult gy weêr van my gelieft zyn, en gevreest.
      
      
        Al quam 't geweten dan, en alle duivelschaaren,
        My, met de wet, bezwaaren,
        Op dat God my verdoem':
        Hy zal myn Vryspraak zyn, zyn' enk'le gunst ten roem.
      
      
        Maar als ik al van U vergeving heb gekregen,
        Geef, dat ik myne wegen
        Nauwkeurig rein bewaar;
        Op dat my niet met recht wat ergers wedervaar'.
      
    
  