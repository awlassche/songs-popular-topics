
    
      
        O Ydelheyd, die elk verleyd,
        O heete pest der Maagde!
        O Kanker in de weerelds min
        Die 't Jufferdom belaagde.
      
      
        Hoe roemt die stoet so op haar goed
        En haar bevalligheeden!
        Op af komst die ik by haar sie
        Gaan sy hoovaardig treeden.
      
      
        Haar schoon gesicht de hoogmoed sticht
        En maakt haar opgeblaasen:
        Maar wat is dat een ydel schat,
        Daar sy verwaant op raasen?
      
      
        Men beeld sich in, dat Vryers min
        Haar Hoogheyd is onwaardig:
        En dat geen druk keert haar geluk,
        Maar staag voor haar is vaardig.
      
      
        O Celestyn, laat dat doch sijn,
        En sijt niet trots in 't minnen,
        De Dood dit al vernielen sal
        En straffen yd'le sinnen.
      
      
        O ydelheyd, die elk verleyd,
        O heete pest der Maagde'!
        O Kanker in de weerelds min,
        Die 't Jufferdom behaagde.
      
    
  