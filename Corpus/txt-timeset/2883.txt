
    
      
        Ick ben bedroeft, en heel onstelt
        onlustich onrustich, mijn, vruechden smelt
        als snee opt velt
        Troest mijn behoet, lief waerom quelt
        gij mij touft, mijn hart dat prouft
        als doots gewelt.
      
      
        Om u allein/ lief, Deelykaet
        mijn sinnen van binnen sijn desperaet
        / en heel versmaet
        -  mijn oech sertein doer niders raet
        Die seer vylein In veenes pleyn
        Saeyen haer saet
      
      
        neemt lief Doch acht opt swaer voordriet
        Dies truer en doeluer mijn hart duerschiet
        hoe lange ast iet
        Och al mijn kracht heel van mijn vliet
        Ick blif voorsmacht door druck onsacht
        troest gij mijn niet.
      
      
        Prinsesse puere schoen maecht eerbaer
        stelt heeden te vreeden Ick u dienaer
        In dit lijden swaer
        Twelck Ick besuere om u voorwaer
        noeit wreeder kuer wrocht veenes fier
        als in u dat(s) klaer.
      
    
  