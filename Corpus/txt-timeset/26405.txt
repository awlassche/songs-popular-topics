
    
      
        O God, u kercke wilt bevryen,
        En haut ons doch in eeren,
        Want men u volck nu ziet benyen
        Al met dees nieuwe leeren;
        Haer dueghdelick schijn es al fenijn,
        Bedroch es haerliÃªr ghyse;
        Fy les Gues, et vive ceulx,
        Qui sont de nostre eglise.
      
      
        D'een wilt wesen Luteriaen,
        Vul quaet bedroch en twisten,
        Dus ziet men zaen Gods dienst vergaen,
        Deur 's vyants valsche listen.
        O God bewaert u volck vergaert,
        Regiert ons als de wyse;
        Fy les Gues, et vive ceulx,
        Qui sont de nostre eglise.
      
      
        Noch siet men en ooc hier ontrent
        Herdoopers zeer regneren,
        Zy zegghen: zy zijn Gods-kercke gent,
        Ende ander zy blameren.
        Een doopsel, eem God, dit es het slot,
        Leert Paulus groot van pryse;
        Fy les Gues, et vive ceulx,
        Qui sont de nostre eglise.
      
      
        Dan zijnder noch secten vileyn,
        Die 's vyants kerck vermeeren,
        Zy zegghen: de vrauwen zijn ghemeyn,
        't Es teghen dwoort des Heeren.
        In Paulus brief, daer staet: 'Hebt lief,
        Bemindt u vrauwen jolyse.'
        Fy les Gues, et vive ceulx,
        Qui sont de nostre eglise.
      
      
        Nu leeren de Calvinisten naect,
        Onder groot ende cleene,
        't Gheloove den meinsche zalich maect,
        Zonder goet-doen alleene.
        Jacobus seght: ''t Gheloove recht,
        Sonder werck, ic doot wyse.'
        Fy les Gues, et vive ceulx,
        Qui sont de nostre eglise.,",Gent"
      
    
  