
    
      
        WIe schept geen' lust gestadig
        In 't volgen van Godts wet;
        Wiens oog op 't oogmerk let,
        En 't werk schat zo genadig;
        Wiens hant zo mildt wil lonen
        Met zegen, ere en vreugt,
        Dat zich 't gelaat der deugt
        Daar zigtbaar komt vertonen?
      
      
        Is Noachs dronk geveiligt
        Door vrome zoons van smaat,
        Zyn tong wort voor hun zaat
        Ter heilbazuin geheiligt.
        Wie Gode een huis wil bouwen,
        Mag Godt, zo David hoort,
        Op 't nimmer falend woort,
        Zyn' huisbou wel betrouwen.
      
      
        De weew ziet begenadigt
        Godts miltheit in haar kruik
        En flesch, nooit leêg van buik,
        Die mildt Godts knecht verzadigt:
        Voedt zy, haar voedt Elias.
        Ook bergt de Moor zyn lyf
        In noodt, wiens vroom bedryf
        U bergde, ô Jeremias.
      
      
        Op kuischeit, die zich redde
        Door ramp en 's kerkers hoon,
        Volgt Josefs glorikroon,
        En heilryk huwlyxbedde.
        Mêdogentheit van vrouwen,
        Die Isrels zaat verschoont,
        Vint, aan den Nyl beloont,
        Haar huis hierdoor behouwen.
      
      
        D'onfaalbre bladen melden,
        Hoe Godt wil min met min,
        Met zielwinst zielgewin,
        En trou met trou vergelden.
        Keert gy tot my, 'k zal keren,
        U gunstig, roept zyn stem.
        Hy nadert, naakt men hem.
        Hy eertze die hem eren.
      
      
        Elx deugt wort ingemeten,
        Alsze uitmat. Ieder maait
        Veel graans, die ryklyk zaait.
        Veel weldoens, hier vergeten,
        Ontbeert omhoog geen voordeel.
        Wie ras vergeeft, krygt dra
        Vergiffnis: en gena
        Wacht een genadig oordeel.
      
      
        Wie Christus trou belyden,
        Belydt hy ruim zo schoon
        Zelf voor zyn Vaders troon.
        Wie kloek voor hem blyft stryden,
        In noodt en doot bestendig,
        Die wint na kruis een' krans,
        Onendig ryk van glans,
        En leeft met hem onendig.
      
      
        Wie weigert dan gestadig
        Te leven naar Godts wet;
        Wiens oog op 't oogmerk let,
        En 't werk schat zo genadig;
        Wiens hant zo mildt wil lonen
        Met zegen, ere en vreugt,
        Dat zich 't gelaat der deugt
        Daar zigtbaar komt vertonen?
      
    
  