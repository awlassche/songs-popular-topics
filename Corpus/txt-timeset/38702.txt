
    
      
        Adonis wanghen,
        DeÃªn my verlanghen,
        Ach hoe is verandert sijn schoon aenghesicht?
        Door hoochste droefheyt mijn reden swicht
        Mits ghy, mijn lief! aldus verslaghen light.
      
      
        O hemel-crachten,
        Comt wilt versmachten?
        (Door uwe dlixem-straf !) t'verwildert dier,
        Dat my ontrooft, van wellust en plaisier,
        Die ick ghenoot in't godd'lick minne-vier.
      
      
        Mijn heete sinnen
        Sullen het minnen
        Noyt van Adonis in't ghedacht ontgaen:
        Sijn bloet, dat wort ghemenght met mijn ghetraen,
        Dies sal het jeuchdich als een bloem op-staen.
      
      
        Ai eel Pandora,
        Vercierde Flora,
        Comt echt dier bloemeken aen uwe croon?
        Ach! schoonen jonghelinck, om mijnen troon,
        Sal groeyen uw' ghewass' tot liefdens loon.
      
    
  