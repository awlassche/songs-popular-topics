
    
      
        Doe God in 't vlees zich openbaarde,
        Was 't schoonste paareltje op Aarde:
        Zwyg stil al wat van wonder roemd;
        Wie kan dat grootste wonder spreeken?
        Hier moet de Zon en Maan verbleeken,
        En alles wat' er werd genoemt.
      
      
        Veel Koningen, en veel Propheeten,
        Met uitgestrekte hoop bezeten,
        Bezagen gaaren dezen dag.
        Ã´ Menschen, die op d'aarde woonden,
        Doe zich den Schepper mensch'lyk toonden,
        Wat was 't een wonder dat gy zag.
      
      
        Daar over laat zich iemant hooren;
        Het geen dat quam tot onze ooren,
        En dat wy zagen met ons oog;
        En tasten met onze eigen hande;
        Zo sprak hy, die van liefde brande,
        In 't woord des levens, schoon en hoog.
      
      
        Ja vriend hoe zoud gy anders zeggen?
        Gy plagt op zyne borst te leggen;
        Die allerkostelykste borst!
        O! ach! hoe word de geest ontlooken!
        En 't vonkend' zielen-vuur ontstooken,
        In d'allerschoonste Jezus-dorst.
      
      
        Ja Jezus lief! myn overschoone,
        Het lust ons dicht by u te woone;
        En of gy niet op aarde zyt,
        Noch woond gy ons niet in de verte,
        Maar, door 't geloov', in onze herte,
        Gelooft zy God, in eeuwigheid.
      
    
  