
    
      
        O Heer, de Koning is verblydt,
        Dat uwe hand en sterkte
        Voor hem het heil uitwerkte;
        Hoe zeer is hy in dezen tijdt
        Verheugt, nu gy zyn hart
        Ontheft van alle smart.
      
      
        Gy gaaft hem zynes harten wensch:
        En d'uitspraak zyner lippen
        Liet gy hem niet ontglippen.
        Geen quaad treft hem van eenig mensch,
        Dewyl gy zynen staat
        Bevestigt, naar uw' raadt.
      
      
        Want gy komt hem gedurig voor
        Met zegening van 't goede,
        Uw hand is zyne hoede;
        't Blykt dat gy hem uw gunst beschoor,
        Want gy zet hem op 't hoofdt
        De kroon, aan hem belooft:
      
      
        Een goude kroon die gloeit en straalt.
        Hy eischte van u 't leven,
        Gy hebt het hem gegeeven;
        Terwyl hy op den ryksstoel praalt,
        Hebt gy in eeuwigheit
        Zyn dagen uitgebreidt.
      
      
        Groot is zyn eere door uw heil;
        Zyn Majesteit en glanssen
        Zyn tot aan 's hemels transsen
        Verhoogt; zyn heerlykheit is steil
        Geklommen in den top,
        En houd ook nimmer op.
      
      
        Want gy zet hem tot zegening
        Alle eeuwen door en tyden;
        Gy koomt zyn hart verblyden,
        Als gy uit d'opperhemelkring
        Hem met uw oog bestraalt;
        Een zon die nimmer daalt.
      
      
        Want 's Konings hart erkent den Heer;
        Godt is zyn zielsbetrouwen,
        Die steeds zijn ryk zal bouwen;
        Door 's Hoogstens goedheit word zyne eer
        Gestaaft, zoodat hy niet
        Zal wanklen in 't verdriet.
      
      
        Alle uwe haters zal uw hand
        Wel vinden; in de landen
        Vergaan ze in smaat en schanden,
        Gy legt ze in 't woeden aan den band:
        Uw rechte hand verwint
        Al dien ze als vyand vindt.
      
      
        Gy zult ze zetten als een vier,
        Als eenen viergen oven,
        Te lesschen noch te dooven:
        Uw toornig aanschyn zal ze fier
        Verslinden, en de kracht
        Des viers verteert hun magt.
      
      
        Gy zult hun vruchten van der aard'
        Verdoen, en gansch verdelgen,
        't Graf zal hunne eer verzwelgen;
        Hun kinderen, veracht, onwaard,
        Ruktge uit den levensstaat
        Der menschen, met hun zaadt.
      
      
        Want, Heer, zy hebben stout bestaan
        Quaad tegens u smeeden;
        Een daad vol schendlykheden
        Bedacht, maar zy zal haast vergaan.
        Hun aanslag en gewelt
        Wordt door uw hand gevelt.
      
      
        Dewyl gy hen ten doelwit zet
        Van uwen booge en peezen,
        Daar zy den schoot van vreezen:
        Uw wraakzwaard is op hen gewet;
        Gy hebt den pyl gericht
        Recht op hun aangezicht.
      
      
        Verhoog u, Heer, in uwe magt,
        En goddelyke sterkte,
        Die 's Konings heil uitwerkte:
        Dan wordt u van ons toegebragt,
        Met psalmen en gezang,
        Eere al ons leven lang.
      
    
  