
    
      
        HEt is voorwaar een grondig stuk,
        De lof des Heeren uit te breiden,
        En dat men zig komt af te scheiden
        Van zondig quaat tot ramp en druk,
        Dit zijn de vruchten van de deugt,
        Zoo als men hoort oprecht te handlen
        Om als den vromen recht te wandlen,
        Verstandig tot een groote vreugt.
      
      
        Het geen dan gaat voor eerst gewis,
        Dat is oprecht te laten lichten
        Wat in hem is en zoo te stichten;
        Zijn huisgezin by wien men is,
        En eist ook voor het tweede mee
        Geen schandig quaat zig voor te stellen,
        Maar Godes wond'ren te vertellen,
        En genig quaat te geven stee.
      
      
        De derde deugt dient zoo betracht
        Dat wy het quade heel verlaten,
        Ook allen bozen handel haten,
        En gaan in deugt van kracht tot kracht.
        Ook dient voor 't vierde vast gestelt
        Te haten afval van Gods wegen,
        Op dat men zig niet vint verlegen,
        Want die de ziel doet groot gewelt.
      
      
        Voor 't vijfde dan zoo dient het hert
        Dat wederstreeft uit ons te wijken,
        Waar van men kan de vlagge strijken
        Door min, en meerder strijt en smert.
        Maar voor het zeste dient hier by
        Dat wy ons van den bozen wennen,
        En hem niet meer en willen kennen
        Om vry te zijn van slaverny.
      
      
        Die deze deugden in zig heeft,
        Die zal daar op nog meer uitwerken,
        En tegen achterklap zig sterken,
        Op dat hy achterklap weerstreeft.
        Van grootsheits inbeelt staat hy af,
        En die zig daar toe overgeven,
        Mishagen hem in doen en leven,
        Hy ziet voor uit haar staande straf.
      
      
        Maar die oprecht is in het lant,
        En zig getrouw stelt in zijn daden
        Die acht hy groot en wel beraden;
        Hy lieft haar by zijn en haar trant,
        Indien 't ook zijn vermogen lijd,
        Zoo zoekt hy dienst van zulke menschen
        Die oprecht zijn, en 't goede wenschen,
        Op dat hy zig met haar verblijd.
      
      
        Maar daar en tegen leid hy niet,
        Die onrein zijn in hert en zinnen,
        Om in zijn huis haar kost te winnen.
        Bedrog dat geeft zijn ziel verdriet,
        Hy is zoo tegen alle quaat
        Dat hy het zoekt te overwinnen;
        Gelukkig die zoo stelt zijn zinnen,
        En die zig stelt na Godes raat.
      
    
  