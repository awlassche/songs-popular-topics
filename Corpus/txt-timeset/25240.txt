
    
      
        Woort comende van bouen neer
        vuijt den vader gecomen eer
        die den werelt door v geboort
        in haer verloopen geeft confoort
      
      
        Verlicht ons herten van binnen
        en doet branden met v minnen
        op, als sij hooren uwen loff
        van haer verdrijuen swerels stoff
      
      
        Als ghij sult comen rechter straff
        te ondersoecken werelts caff
        en nae de werken geuen loen
        oock den goeden de ewich croen
      
      
        Dan wij met quaet niet zijn belaen
        noch met ons sonden dreck begaen
        maer v heijligen wel gelijck
        mogen salich sijn ewelijck
      
      
        Loff, glorij, eer, danckbaerheijt groet
        sij godt den vader, oock soen vroet
        met den heijligen geest geree
        die ons wil gunnen ewich vree
      
    
  