
    
      
        KOopter niemant Almanak
        zwavel-stok een groote gemak
        niemant koope wille
        Fyne kammen of wit Lind,
        Christalyne brille.
      
      
        Gare geel of groen van draet
        hartjes die na muskiljaet,
        ruyken uytgenomen,
        meenig hangtse om de hals,
        ’s Nagts voor zware dromen.
      
      
        Selder niemant vingerhoed,
        daer men ’t nayen fraey mee doet:
        naelde ofte spelden
        de vrou klaegt de kramer wort out,
        want hy komt hier soo selden.
      
      
        Rammelaer of houte bel,
        Huys raed voor het kinder spel,
        toegemaakte poppen,
        heugeltjes en hengeltjes,
        tangetjes en Asschoppen.
      
      
        Ysertjes daar men de kap opset
        ook padant en brasele
        schoenbant en bonnete,
        borsteltjes van varkens haar
        om knevels op te sette.
      
      
        Hier heb ik nog schaetse band,
        En ook poeder voor de Tand
        corraiyne ringen,
        flesjes van Lodderateyn,
        En alle fraye dingen.
      
      
        Hier heb ik nog kouse-bant,
        En aen kinder musjes kant,
        ik heb nog haek en oogen,
        morge loop ik op een boer,
        wil den weg maer droogen.
      
      
        Oogjes voor de snuyf tabak,
        post-papier en vergult Lak,
        voor de soete wigjes,
        die malkander met brieven vryd
        voor de snyders was-ligjes.
      
      
        Engelse knysjes scherp van snee
        bos en Boutse mesjes mee
        En ook kleyn klokje,
        Akers in een Iongmans bef,
        En ook Potloot stukjes.
      
      
        Drom en priem al voor de snyers
        schaer en scheermes voor barbier,
        tandstokers en oorlepel,
        Voor een vrou die kindere suygt
        huysjes op haer tepels.
      
      
        Balletjes daer me de baert me vrijft,
        boekjes daer men wat in schrijft,
        voor een qua memorie,
        agter een brieve tas,
        met groene kappetorie.
      
      
        Instrumente Engels stael,
        knoopjes van prins Robbers metael,
        op een baton decommande,
        voor een tandeloose maegt,
        fraey yvoore tanden.
      
      
        Ik wist niet wat dat dingtje was
        ’t is knoopspoel en poeder quast.
        Goet voor de heere paruyken
        ik heb nog sakjes met parfuym,
        ’t stinkt niemand sal ’t ruyken.
      
      
        Onder in myn marsjes vind
        Ik nog gout en zilver Lind,
        voor oorlogie stricken,
        wasse poppetje in ’t bond,
        die met ’t bolletje knicken.
      
      
        Iuffrou heb ik al geseyd,
        waer u hert het meest na vreyt
        kaert en dobbelsteenen,
        ziet hoe staet de meyd en gaept,
        doet u werk en gaet henen.
      
      
        Doosjes als gy ’t deksel op doet,
        datje dan om lache moet,
        Ringetjes in de ooren
        moesjes die ik geen naem en geef,
        Iou besje mogt het hooren.
      
      
        Moesjes doosen by ’t dozijn,
        olie flesjes van siasmijn
        op dat Iuffrous krullen,
        dog de poeyer wel in blijft
        zeker ’t zijn geen prullen.
      
      
        Blicke spiegel heel galant
        balsem doosjes voor de hand,
        bloemmetjes snuyf voor Iuffers
        klooster Nonnen en Bagyn
        met kappen en kaluffels.
      
      
        Monsieurs denk gy niet wel hoe
        heeft den kramer geen kasiou,
        wilt een borreltje drinken,
        of gy rookt een pijp-tabak,
        kout het sal niet stinken.
      
      
        Hier heb ik u nu genoemt,
        wat ‘er in myn marsje komt,
        wilje niet wat kope,
        helpt de kramer dog aen geld,
        doet u beursje open.
      
    
  