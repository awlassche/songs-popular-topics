
    
      
        WAt is 't een blijde zegen-dag,
        Als ik met Zions schaaren,
        Heer, na uw Tempel opgaan mag!
        Dat kan my ziel-vreugd baaren:
        Want die geniet
        Wie u daar smaakt en ziet,
        Als g' u komt openbaaren.
      
      
        Dat Bochim is ook Beracha,
        Daar d'uwe zich verblijden,
        Als hen uw aanschijn uit genaê
        Bestraalt: 't geen kruis en lijden
        Verdwijnen doet,
        En dat uw hemel-zoet
        't Beklemt hert komt verwijden.
      
      
        Naby u zijn is immers goed,
        O bron van zaligheden!
        De vreugd en troost van 't bang gemoed.
        Daar Gy zijt is een Eeden.
        Maar Gy zijt daar
        Byzonderlijk, alwaar
        Uw naam, Heer, word beleden.
      
      
        Gy zegt, Heer Jesu, waar maar twee
        Of drie vergaarde vroomen
        In uwen Naam zijn, dat Gy meê
        Daar wilt in 't midden komen.
        Geen grooter eer
        En heil, als dat de Heer
        Zelf by ons werd vernomen.
      
      
        Daar komt uw Geest van boven af
        Met al zijn vruchten daalen:
        Daar is 't dat Hy zijn gaven gaf,
        En heelt de ziele-quaalen:
        Zo dat daar wis
        De Poort en 't Voorhof is
        Van 's Hemels vreugde-zaalen.
      
      
        Hoe goed is 't dat wy hier dan zijn!
        Dit een wil ik begeeren,
        Dat ik steeds met uw Volk verschijn'
        In 't Bede-Huis des Heeren.
        Meer heil is 't daar
        Een dag, als jaar op jaar
        By booze, te verkeeren.
      
      
        Hoe dwaas is die dit Huis verlaat
        En na een snood Beth-aven
        In plaats van na dit Beth-El gaat:
        Daar d'ydelheid haar slaaven
        Heen sleept, geboeit,
        En geeft voor vreugde moeit';
        Ja doet ten afgrond draaven.
      
      
        Een wereldling zoek zijn geneugt
        In dertele saletten:
        Mijn ziel schept hier meer nut en vreugd,
        Als zy in hun banketten
        Hier vind de ziel
        't Geen haar te regt geviel,
        En niet en kan besmetten.
      
      
        Wat blijder Boodschap is het Woord,
        Dat als een frissen regen
        Komt op een moede ziel, die 't hoort,
        Tot laav'nis neêrgezegen!
        O dierb're schat,
        Voor die het recht bevat,
        Daar 't al aan is gelegen!
      
      
        Wat zijn uw Zegel-tekens waard,
        Die w' in uw Huis ontfangen,
        Met Heil-beloften t' zaam-gepaard!
        Gebeden, lof-gezangen,
        Verquikken 't hert,
        't Geen dus vervrolijkt werd.
        Zou 't hier niet na verlangen?
      
      
        Wel zalig is die daar steeds woont!
        Zy prijzen u gestadig:
        T'wijl weêr uw gunst hen mild beloont.
        Heer! weest my zo genadig,
        Dat steeds ook my
        Uw Tempel-heil verbly,
        En dat m' uw goed verzadig'.
      
      
        Dat Huis is dan een doorgang tot
        Des Hemels Glori-wooning:
        Daar ziet en erft men steeds by God
        Zijn Heerlijkheids betooning.
        O zaal'ge schaar
        Die eens dit Huis hier naar
        Krijgt tot genâ-belooning!
      
    
  