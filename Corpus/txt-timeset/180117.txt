
    
      
        JUich, ô Christendom,
        Zing en juich alom:
        Juich den hemel toe,
        Van geen' lofzang moê:
        Eer Godts zegefeest,
        Vroom en bly van geest.
        D'Allerhoogste vaart
        Hoog op, hemelwaart.
        Wie zag ooit een' helt,
        Na zyn zege in 't velt,
        Met triomfe onthaalt,
        Als uw Heilant praalt?
      
      
        Ene wolk dient voor
        Rykoets op zyn spoor.
        Goddelyke glans
        Is zyn zegekrans,
        Straalt uit zyn gelaat
        En triomfgewaat.
        D'Englewacht, zyn stoet,
        Welkoomt en begroet
        Zyne komst met lof.
        Klonk het hemelsch hof,
        Endeloos verheugt,
        Ooit van zulk een vreugt?
      
      
        Dit 's geen heiligdom,
        Daar men cimbel, trom,
        Harp en luit by roert,
        Sion opgevoert.
        Neen, d'Almagtige is 't,
        Heer der goude kist;
        Die onendig scheelt
        Van de kist, zyn beelt;
        Nu zyn nedrigheit,
        Daar Godts majesteit
        Zelve in 't vleesch by woont,
        Heerlyk wort gekroont.
      
      
        Simson stapt niet voort
        Met zyn vyants poort
        Op zo hoog een' berg.
        Josef leedt zo erg
        Nooit, noch steeg zo hoog
        Uit der menschen oog.
        David, nooit ontmoet
        Met dien zegegroet,
        Klom na druk en hoon
        Nooit op zulk een' troon.
        Salomons gebiedt
        Blonk zo glansryk niet.
      
      
        Geen triomfkoets zet
        Helt Elias, met
        Enoch, zo in 't licht.
        Al hun luister zwicht,
        Door den glans verdooft
        Van den Heer, die, 't hooft
        Zyner gansche kerk
        In dit wonderwerk;
        Meester van de doot
        Door zyn stervens noodt;
        Duizenden vooruit
        's Hemels poort ontsluit.
      
    
  