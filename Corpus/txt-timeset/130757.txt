
    
      
        Vliegt, minnezugjes, vliegt weer heen,
        Op vleugels van den wind gedragen,
        Om ISIS die ik min alleen
        De smart myns eenzaamheit te klagen.
        Vliegt heen en zegt haer hoe myn dart'le minnelust
        Dient in haar arm geblust.
      
      
        Zy is 't alleen die my vermaakt,
        Na haar alleen is myn begeeren.
        Het vuur dat mynen boezem blaakt,
        Doet haar   alle and're liefde weeren.
        Geen minvermaak, geen zagt gestreel, hoe teer en zoet,
        Dat my als 't haar voldoet.
      
      
        Haar liefde is trouw en zonder erg,
        Zy voelt daar van het lief bewegen
        Wanneer het lustig Valkenberg
        Ons nood op haar verliefde wegen:
        Gaat heen dan zugjes, gaat, de zoete Lente tijd
        Nood ons ten minnestrijd.
      
    
  