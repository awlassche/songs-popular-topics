
    
      
        O Noordt star van myn ziel, ik sol
        Vast om in ongeval,
        En zwerf als in een mast loos hol,
        Verdwaalt van strand, en wal
        In 't spooreloos en ziltich sop.
        Toon zeylsteen myns begeer:
        (Mits dien datick mis, baak, en top,)
        Eens ree, en have weer.
      
      
        Laat doch myn gollevend getraan,
        Geteelt uyt zught, op zught,
        't Omsuk'len u ter herte gaan
        Ay! wendt myn ongenught.
        Het noodt-lod werpt myn droeve druck
        Aan d'oever van de doodt
        Zie hoe my dat wanschapen luk
        Brenght in dees laatste noodt
      
      
        Wat let u doch myn Amira,
        Dat ghy me niet verhoort?
        Of schept u straffe ongenaa
        Zelf lusten in myn moordt?
        't Waar nutter dat ge een lodder-lonck
        (Ach 'k voel my 't ondergaan!)
        Aan 't zorgend hart uyt meely schonck
        Eer 't Strikten aen 't getraan.
      
      
        Ay redt myn afgesloofde stem,
        Verruckt in doots gevaar,
        En geeft haar laast verzoek nu klem
        Waar wacht, waar wacht ick naar?
        Verkrijgt myn laatste beegenaa?
        Ay zeg? wyk droefenis:
        Haar lieve oogjens zeggen ja.
        Dit spelt myn heil gewis.
      
    
  