
    
      
        Noyt en heb ick bet’re stonden,
        Voor mijn nare ziel gevonden,
        Als wanneer ick heel alleen
        Met mijn God mag zijn gemeen:
        O! wanneer ick stil en eenzaam,
        Zoo met God mag zijn gemeensaam,
        Dat is ‘t aller zoetste zoet,
        Dat genieten kan ‘t gemoet!
      
      
        ’k Heb my dickwils afgescheyden
        Van ‘t gewoel, dat af te leyden
        Komt de zinnen van den Heer,
        En steeds druckt na d’aarde neer,
        Om zoo vry van ‘t aardsch gewemel,
        Op te stijgen na den Hemel,
        En het herte van de aard’
        Op te zenden Hemel-waard.
      
      
        O! hoe stiller! hoe eensamer!
        Hoe geschickter, hoe bequamer!
        Dat mijn ziele zich bevind,
        Tot dat heylige bewint!
        Kan my wonderlijck verluste
        In de stilte, in de ruste,
        Zelfs oock in het eensaam veld,
        Daar het schepsel God vermeld.
      
      
        Yder diertje, yder miertje,
        Yder graasje, yder siertje,
        Roepen t’ zaamen uyt de eer
        Van den grooten Opper-Heer
        Yder steentjen, yder zantjen,
        Yder boomptjen, yder plantjen,
        Oock de bloemptjens in den hof,
        Geven overvloedig stof.
      
      
        Om de wonderlijcke schoonheyd,
        Die daar in dog naackt ten toon leyd,
        Van den Schepper te verstaan,
        Dan zoo denck ick onbelaan
        Indien ‘t schepsel is dus heerlijck,
        O hoe schoon! en onweerdeerlijck!
        Wat een glans! en wat een schijn
        Moeter in den maacker!
      
      
        Hoor ick daar het tirilieren
        Van de vogeltjens, die zwieren
        Door de lucht, of op een tack
        Zingende op haar gemack,
        ‘k Denck hoe zy met held’re keelen
        ‘s Heeren zoeten lof uytqueelen,
        ‘k Neur mee na, ey lieve hoort!
        Wat maackt dat een zoet accoord!
      
      
        Koom ick d’aarde te beschouwen,
        ‘k Vind de bergen en lands-douwen,
        ‘k Vind het gansche aarterijck
        Uwer goed’ren vol en rijck!
        Schaapjens zijnder in de heyde,
        Beesten zijnder in de weyde,
        Waar ‘k my wende, waar ‘k my keer,
        ‘t Is vol uwer goetheid Heer!
      
      
        Gaa ick d’oogen eens opheffen
        Na den Hemel, met beseffen,
        Na de Zon, of na de Maan,
        Zoo moet ick verwondert staan:
        En ick roep uyt met verbaastheid,
        Welbedagt, en niet in haast’heit,
        Groot zijt gy in Majesteyt!
        Wonderlijck in heerlickheyt!
      
      
        Of indien ick eens van verre
        Zie, hoe duysenden van sterre
        Flonckeren en pralen zelf
        Aan het buytenste gewelf;
        Dan zoo denck ick met verwond’ring,
        Indien de buytenste zold’ring
        Zoo verciert is, o hoe fijn
        Moet het binnenste wel zijn.
      
      
        Of zoo ick de diepe paden
        Gaa van d’ holle zee doorwaden,
        Daar bevind ick nog veel meer
        Uwe wonderen ô Heer!
        Daar is diepte zonder maten,
        Daar is breete niet t’ omvaten,
        Dan zoo zeg ick ô! hoe groot
        Zijt gy Heere Zebaoot!
      
      
        ’k Zie daar in de Schepen wand’len,
        Die in verre landen hand’len,
        Die op Gods genade gaan
        Naa de Moor, en Indiaan;
        ‘k Vind daar in de Leviathan,
        Daar de mensche heeft veel baat van,
        Kleyne visschen zonder tal,
        Uwe wond’ren over al!
      
      
        ’k Gaa my zomtijds oock wel zetten,
        Om u Heylig Woord en Wetten,
        In het eenzaamst van mijn huys
        Afgesonderd van ‘t gedruys,
        Met my zelven eens ter degen
        t' Overleggen, t’ overwegen,
        en t’ herkauwen oock dat Woord
        dat ick voormaals heb gehoort.
      
      
        Als ick aan dat peinsen koome,
        ‘k Word’ daar door als opgenome,
        ‘k Word’ dan wonderlijck verheugt,
        ‘k Voel dan niet dan Hemel-vreught;
        Daar en is geen aardsche zaacke,
        Die mijn ziel zoo kan vermaacke,
        Zulcken zoeten zoetigheid,
        Is in ‘t peynsen opgeleyd.
      
    
  