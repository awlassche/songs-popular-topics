
    
      
        GElijk de bomen, doen
        In alle warme-landen,
        Die steeds zijn schoon, en groen:
        Ook op de heetste stranden:
        So groend mijn jeugdig-hart,
        In liefdelijke Min:
        So blijft mijn ziel verward,
        In 't geen ik dus begin.
      
      
        Ik voele dach, en nacht,
        Dees' over-soete-vlagen:
        Den boom van ons geslacht,
        Wil liefdens-vruchten dragen.
        Geen Winter, oyt so koud,
        Geen Somer, even heet,
        Dat ik niet wensch getroud:
        Met innig harten-leet.
      
      
        Geen tijt, geen plaats, geen volk,
        Doet my, u Lief vergeten:
        Schoon wel een donk're-wolk,
        My is om 'thoofd geseten.
        Geen Zee, geen ongemak,
        Geen giftig-Africa,
        Geen wind, geen stromen, brak,
        Geen ruymte: waar ik ga.
      
      
        Ik leef dan (waardste-Pand)
        In hoop, en groot verlangen:
        En wensche (van u hand)
        Het leven te ontfangen:
        Want leef ik sonder u,
        So ben ik, levend-dood:
        Dies, weest voor my niet schuw,
        Maar helpt my uyt dees'nood.
      
      
        My voerd den Dollephijn,
        (Als Arion) door 't water:
        Neptuni nacht-gordijn
        Ontvoud, met luyd geklater:
        AEoli (heel vergramd)
        Ontsteld den Oceaan:
        Die dreygd my staag, en vlamd
        My in den grond te slaan.
      
      
        Mijn Hengst rend, in het oog
        Der Gallen, en der Britten:
        En daald, en ryst om-hoog:
        Ik blijf gestadig sitten:
        En sweef door Zee, en Lucht,
        So ménig honderd-mijl:
        En sie (an-merkens vrucht)
        Veel wonders onderwijl.
      
      
        Nu koom ik by den Moor,
        En onder Phoebi stralen,
        Door 't ongebaande-spoor:
        So moet dit lichaam dwalen:
        Hier, voor de vuyst van Mars,
        Daar, voor het drie-tand-Spits:
        Nu, drijf ik over-dwars,
        Dan, sien ik weêr wat wits.
      
      
        Nu swerf ik Oost, dan West,
        Nu Zuyden, en dan Noorden:
        Gevaar, en nood, is 't best
        Van dat my toe-behoorden.
        Dus vlieg ik om dit Rond:
        Geen plaats, geen vaste-steé,
        Ik oyt op d' Aarde vond,
        Noch in de woeste-Zee.
      
      
        Maar siet: (ô! Lieve-Maagd)
        Ik draag u beeldenissie,
        (Die my alleen behaagd:
        Dat niemand (acht ik) gisse)
        Door 't blaau asurig veld:
        Door bos, langs berg, en dal:
        Tot ik (in u geweld)
        Mijn leven eynden sal.
      
      
        Gy zijt mijn ander, Ik:
        Gy zijt mijn Helft, mijn eygen:
        Gy kunt mijn ziel, van schrik,
        Tot waare blijdschap neygen:
        Ik draag u, en gy torst
        Mijn ogen, hert, en sin:
        Ontsluyt dan (Lief) u borst,
        En laat mijn ziel daar in.
      
      
        So sal noch plaats, noch tijd,
        Noch ruymt, ons kunnen scheyden:
        So sal Ik (waar gy zijt,)
        En gy my weer geleyden,
        Den tijd terwijl Ik swerf,
        Van d' een, op d' ander kust:
        En duysend-doden sterf,
        Tot dat Ik by u rust.
      
    
  