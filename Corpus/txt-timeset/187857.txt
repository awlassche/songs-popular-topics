
    
      
        O Iesus! Wat is 't dat U dringt,
        O lieve Iesus! dat U dwingt,
        Een woormken zoo te minnen?
        O liefste Iesus! door wat magt
        Word zoo uw teere ziel verkragt,
        Om my zoo te besinnen?
        Zou 't zijn, dat mijn
        Kleine ziele // zoo beviele
        En tot liefde
        Zoo uw lievend hert door-griefde?
      
      
        O Iesus! neen, genaaden Zon,
        O soete Iesus, liefde bron!
        't Is enkel uwe goedheid.
        O soetste Iesu die u dringht,
        O liefste Iesu die u dwinght,
        't Is enckel lief' en soetheyt,
        Hoe goed, hoe zoet,
        Hoe door-dringend, hoe ziel dwingend,
        Ach hoe heerlijk
        Is uw liefd dus on-grondeerlijk?
      
      
        Een breete zonder end of maat,
        Een lengte, die veel verder gaat
        Als Heemel ende aarde,
        Een diepte zonder peil of grond,
        Een hoogte, die nog oog of mond:
        Bereikt of roemd naa waarden.
        Ach 't is // gewis
        Zoo een goedheid, zoo een zoetheid,
        Daar met lusten
        Kan mijn ziele zoet in rusten.
      
      
        O liefde! Liefde wonder groot!
        Mijn arme ziel was leeven dood,
        Doe Iesus my quam trekken,
        Iaa zig geheel ten besten gaf,
        Zijn leeven zelfs, om my uit 't graf,
        Der zonden op te wekken.
        Hy riep, ik sliep,
        'k Sloot mijn ooren, 'k wou niet hooren,
        Maar hy drong my,
        Door mijn hert, zijn liefde dwong my.
      
      
        Proef dog mijn ziele, wat een goed.
        Smaak ziele wat u Iesus doet.
        't Is Iesus, ziel, uw' Heiland.
        't Is Iesus, die 't u alles geeft,
        Die niet voor u te kost'lijk heeft,
        Uw hulp, uw troost, uw by-stand.
        Proef dog, zoek nog
        Meer, hoe heerlijk // en begeerlijk
        Die beminde
        Iesus is, gy zult het vinde.
      
      
        Maar ach mijn Heiland! waar-om is 't,
        Dat nog mijn ziel zoo verre mist
        In U, met al mijn zinnen,
        En over al en t' aller tijd,
        Gelijk Gy Heere weerdig zijt,
        Zoo innig te beminnen?
        Daar Gy 't // dog zijt,
        Die my 't leeven // hebt gegeeven,
        Gy alleene
        Zoet Iesus! anders geene.
      
      
        Ach ziel! hoe zoo verkeerd en blind,
        Dat gy niet meer die Iesus mind,
        Dien Heiland, o! dien Broeder?
        Ach wat magt zijn of weet gy 't niet,
        Dat uwen Broeder Iesus hiet
        En ook u trouwe hoeder?
        Hoe dan // zoo van
        Zulk een hoeder // zoo een Broeder
        Af-geweeken,
        Voel dog ziel ach wild dog breeken!
      
      
        Ik voel, ik voel mijn herte brand,
        Ik voel, o Iesus! 'k voel uw hand,
        Mijn ziele gants door-grieve.
        O zoete Iesus! ach hoe zoet!
        O lieve Iesus! ach hoe goed!
        Hoe zoet is 't U te lieven?
        Komt Gy // sterf vry
        Gants mijn herte, dat met smerte
        Nog blijft hangen
        Aan mijn vlees daar 't zit gevangen.
      
      
        Neem Gy mijn hert het komt U toe,
        Het is der vreemder Heeren moe.
        Mijn Iesus en mijn Kooning!
        Koom dog, mijn Heiland! koomter in,
        Gebied en stier het naa uw zin
        Als in uw eigen wooning.
        Ach Heer! hoe zeer
        Perst en dringt my, ach hoe dwingt my
        Uwe teere
        Liefd en goedheid, ach my Heere!
      
      
        Daar is mijn hert geheel en al,
        Of 't wil, of kan, het moet en zal,
        't Moet uw gevangen weezen.
        Uw zoete Iesus anders geen,
        Uw lieve Iesus, uw alleen;
        En wil 't niet, dring daar binnen.
        Dring het, dwing het,
        Doet het swichten door uw schichten,
        Al zou 't scheuren,
        Dring'er door 't en zal niet treuren.
      
      
        't Is liefde-dwang, 't is zoet geweld,
        Dat niet en deerd, dat niet en queld.
        Hou Gy het maar gebonden
        Ten vreesd niet voor de slaaverny,
        Want uwe banden maaken vry,
        Van 't herde jok der zonden.
        Waar van // 't niet kan
        Vrijheid krijgen, of 't moet hijgen
        En verlangen,
        Om van U te zijn gevangen.
      
      
        Daar dan, mijn Heiland! grijp het aan,
        En doe het in de boeijen gaan;
        't Moet u gevangen weezen.
        Daar zoete Iesus, 't vreezd geen dwang,
        Hoe hert Gy perst, 't en is niet bang,
        Uw wonden is geneezen.
        Grijp het, nijp het,
        Dog zoo innig // vry wat vinnig
        O! die neepen
        Zijn zoo zoet, 't zijn liefde greepen!
      
      
        Daar dan mijn Heer! daar is mijn hert.
        Daar is mijn ziel, die door u werd
        Om U tot U gedrongen.
        Al zeid Gy hou voor u een deel,
        Ik zoud niet konnen, 't werd geheel
        Door U tot U gedwongen.
        Uw drang, Uw dwang,
        Is zoo lieflijk, schoonze dieflijk
        Steeld mijn herte,
        Iaa vermoord het zonder smerte.
      
      
        't En vreezd nog liste nog geweld,
        Of Gy het steld of needer-veld,
        Het wil u niet ont-loopen
        Al voerd gy 't weg, al slaat gy 't dood,
        Of 't leef of 't sterft 't is in uw schoot,
        't Zal in de dood nog hoopen;
        Geen nood, dien dood
        Zal het geeven 't regte leeven,
        Want hier-om dog
        Roept het steets o Iesus kom dog.
      
      
        Wanneer mijn Heiland, ach mijn Heer!
        O zoete Iesus, ach wanneer
        Zal ik U eens, hier booven,
        Bevrijd van all' de vreemde dwang,
        Die my hier vald zoo hert en bang
        Met uwe kind'ren looven!
        O daar // zal maar
        Eeuwig schaat'ren helder klaat'ren,
        Liefde dwingt ons,
        O de liefde Christi dringt ons!
      
    
  