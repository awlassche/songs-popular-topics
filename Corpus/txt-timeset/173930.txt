
    
      
        HEilig kruis wat hebt gy zegen,
        Wat stort gy uit u Bron?
        Veilig die 't kruis overwegen
        Dat aan licht als de zon,
        Schoon het schijnt voor 't vleesch niet zoet,
        't Einde blijkt u nut en goet,
        Die dan treft 't kruizen lot,
        Neemt gedult, en ziet op God;
        Want dit is 't rechte pit
        Dat verwint en heil bezit.
      
      
        't Wilde hert dat zal ontwijken
        Den mensch, schoon tot zijn quaat,
        't Is vervaart in al zijn blijken,
        Waar door het zig misgaat;
        Maar vervalt het in de klem
        Van veel honden achter hem,
        Zal het zich redden dan
        By de menschen zoo het kan,
        't Loopt dan toe tot de mensch
        Om te krijgen herten wensch.
      
      
        Dus is 't ook met ons gelegen,
        In voorspoet valt men licht
        Van zijn God tot quade wegen,
        En denkt men aan geen plicht;
        Maar de tegenspoet die doet
        Ons verandren in 't gemoet,
        Dat men zig keert tot God
        Tot verberg als tot een slot,
        Want men ziet dan recht in
        Dat het ons strekt tot gewin.
      
      
        't Is daar mee als met de pluimen
        Of veeren in een wint,
        De hartste wint die doetze ruimen
        Van d'aard om hoog gezwint;
        Alzoo ook naar 't meerder kruis
        Trektmen meer het hert van huis,
        Of van lust, of van d'aard,
        Dat men dan niet acht van waard;
        Maar op 't meest wentmen 't hert
        Tot zijn God in zulken smert.
      
      
        Is 't dan zoo, stelt u tot lijden,
        En ziet in weelde toe,
        Ziet op Godt in u verblijden,
        Op dat gy mijt u roe;
        Maar is 't zoo dat gy vervalt
        En het quade op u valt;
        Of is 't zoo dat u 't kruis
        Zonder dat van Godt komt t'huis,
        Zoekt dan Godt, 't is een raat
        Die het al te boven gaat.
      
      
        Hy doet wat hem mach behagen,
        En wilt gebeden zijn,
        Hy zegt roept in tijdt van klagen,
        Ik help uit noot en pijn.
        O Godt! ziet my in mijn stant,
        Redt en houdt my by der handt,
        Laat mijn kruis zijn ten goed
        Tot veel vreugd in mijn gemoed,
        Spreekt in my u verval,
        Brengt u tot een bly geschal.
      
    
  