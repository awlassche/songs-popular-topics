
    
      
        EEn Kindeken gebooren
        Is ons in Bethlehem.
        De Herders uytverkooren
        Met vreuchde vinden hem
        In 't midden van sijn geesten
        Den Herder van ons al,
        In 't midden van de beesten
        In eenen armen stal.
      
      
        Mijn hert, en al mijn sinnen,
        Mijn Schaepjens allegaer
        Den Herder wilt beminnen
        Met dese lieve schaer.
        In doeckjens laet haer winden
        De Godtheyt onbepaelt,
        Om wederom te vinden
        Het Schaepjen afgedwaelt.
      
      
        Om Adam te genesen
        Weer van de sonde, siet
        Het ongeschapen Wesen
        Van Godt, geworden niet;
        Den Heere der heyrkrachten
        Geworden nu een Kindt,
        Dat ghy na langh verwachten
        In eene kribbe vindt.
      
      
        Besiet sijn arme doecken,
        En schaemt u van u pracht.
        Hy komt u naeckt besoecken,
        Ootmoedigh in de nacht.
        De werelt is hem tegen
        Vol van hoveerdigheyt;
        Hy wandelt an'dre wegen
        Vol van ootmoedigheyt.
      
      
        Sijn ooghjens u vermanen
        Met haren soeten douw;
        Bewegen u tot tranen
        Van een oprecht berouw.
        Siet open u sijn handen,
        Hy spreyt sijn armkens uyt.
        Loopt in die soete banden
        Met zijne lieve Bruyt.
      
      
        Siet uwen Godt verlangen
        Naer uwe liefde weer;
        Wilt in u hert ontfangen
        Den alderliefsten Heer.
        Wilt hem alsoo benouwen,
        Dat hy den segen geeft,
        En naer een vast betrouwen,
        Ghy met hem eeuwigh leeft.
      
      
        Mijn leden allegader
        Valt uwen Heer te voet;
        Omhelst den goeden Vader,
        Die weer u leven doet,
        Buyght u verstant, en reden
        Al onder sijn gebodt.
        In dese kleyne leden
        Kent uwen Heer, en Godt.
      
      
        Blijft hier mijn Schaepjens weyden;
        Den Herder niet verlaet.
        U laet niet meer verleyden,
        Op dat ghy niet en gaet
        Door uwe schult verloren,
        En derft in eeuwigheyt
        Hem, die alleen geboren
        Is tot u saligheyt.
      
    
  