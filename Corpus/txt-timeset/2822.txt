
    
      
        Aedieu oe stat van Leyden
        Vermaert breet ende wyt
        aedieu Ick moet nu scheiden
        voertrecken op dees tyt
        quit soe syn Ick nu eenpaer, daer
        myn vruecht ende Ioelyt.
      
      
        Aedieu te speelen ryden
        aedieu veel vruechde goet.
        aedieu myn te gaen vlyen
        by haer die myn moet, doet
        branden geheel seer fel, wel
        al Inder minnen goet.
      
      
        Aedieu te leyden.buiten
        u myn lief tryonfant
        aedieu liefelyck uiten
        om troest en onder stant, want
        Ick moet nu belaen, gaen
        laten u thart te pant.
      
      
        Adieu prinsesse kersouwe
        adieu lief deelyckaet
        Ick bidt u fluer der vrouwen
        toont myn doch doer genaet, baet
        eer Ick doer druck en vaer,
        swaer sterf seer desoelaet.
      
    
  