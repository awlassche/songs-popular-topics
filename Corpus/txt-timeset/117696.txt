
    
      
        Gaat heên, gy aardsgezinden,
        En blyft uit Bethl'hems stal.
        Daar is niet in te vinden,
        't Geen u behagen zal,
        O! vond gy daer de Wereld in,
        Dan was het naar uw' zin.
        Maar ô de Hemelkoning
        Legt hier in knechts vertooning.
        Hoe nauw gy ziet, hoe nauw gy ziet,
        De Wereld is 'er niet.
      
      
        Zaagt gy hem hier met kroonen,
        En Vorstelyke pracht,
        Staatzuchtigen! vertoonen,
        Hy wierd van u geacht.
        Voor al, wanneer gy staat en eer
        Verkreegt van dezen Heer.
        Maar 't geen uw' oogen zagen,
        Dat kan u niet behagen.
        Hoe nauw gy ziet, hoe nauw gy ziet,
        Het Hof en is 'er niet.
      
      
        Gy greept met beide uw' handen
        Naar 't Kind, was dat van goud,
        ô Vrek: maar ziet geen panden,
        Die gy beleenen zoud.
        Gy ziet in krib, en stroo geen winst,
        En aan dat Kind nog 't minst.
        Gy kont in arme doeken
        Geen ryken woeker zoeken.
        Hoe nauw gy ziet, hoe nauw gy ziet,
        Uw Geldkist is 'er niet.
      
      
        Zaagt gy hier diamanten,
        En paarlen, prachtig mensch!
        Met strikken, krullen, kanten;
        Dat was uw hartenwensch:
        Maar een geringen windeldoek
        Versmeet gy in een hoek.
        't Moest ander tooizel wezen,
        Dat van u wiert geprezen.
        Hoe nauw gy ziet, hoe nauw gy ziet,
        Uw Pronkkas is 'er niet.
      
      
        O! hield men daar Zaletten,
        Met dertelheid en spel,
        En danste m' 'er baletten:
        Dan was 't; het is hier wel,
        O vleesch'lyk Mensch! Maar wat vermaakt
        Een Kind zo arm en naakt?
        Slechts in een stal gevonden,
        En zo gering bewonden?
        Hoe nauw gy ziet, hoe nauw gy ziet,
        't Zalet en is 'er niet.
      
      
        Vond gy 'er Bier en Wynen,
        En gaf m' 'er vry gelag,
        Gy zoud daar meê verschynen;
        O Zuiper! nacht en dag.
        Maar 't Kind en is geen Herbergsgast;
        Dies was 't u tot een last.
        Gy wilt slechts kannen, glazen,
        Met tuischen, vloeken, razen.
        Hoe nauw gy ziet, hoe nauw gy ziet,
        Uw Kroeg en is 'er niet.
      
      
        Vond gy 'er lekk're spyzen,
        En hield men open dis:
        Gy zoud die stal dan pryzen.
        Men vond 'er u gewis,
        O Brasser! Maar op 't Levensbrood
        Wilt gy niet zyn genood.
        Gy ziet daar niet ten besten,
        Om uwen buik te mesten.
        Hoe nauw gy ziet, hoe nauw gy ziet.
        Uw keuken is 'er niet.
      
      
        En mogt die stal ook open,
        Tot Ontuchts schoole, staan:
        Wat zouden groote hoopen
        Geildriftig derwaards gaan?
        Maar ô de kuisheid ziet men daar
        In 't ondertrouwde paar,
        En 't Kind, wiens zuiver' oogen
        Niet onreins aanzien mogen.
        Hoe nauw gy ziet, hoe nauw gy ziet,
        Uw Kuf en is 'er niet.
      
      
        Weg! met uw' medestanders.
        Schoon ieder 't Kind verstiet,
        Ik wil hem zo: want anders
        Was Jezus Jezus niet.
        't Was noodig, dat hy, als hy quam,
        Die armoede op zich nam.
        Dus moest hy ons verryken,
        En Zions Koning blyken.
        'k Ga naar de stal, 'k ga naar de stal:
        Myn Jezus is 'er al.
      
    
  