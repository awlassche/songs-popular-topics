
    
      
        OP eenen tijdt soo is 't geschiet,
        Dat eenen Prins der Synagoge,
        Jairus, Jesum koomen siet,
        Heeft voor sijn voeten neer-gebooge.
      
      
        Hem biddende met groot ootmoet,
        Om van hem mogen te verwerven,
        t'Sijn' huys te koomen met 'er spoet,
        Sijn eenigh Doghter lagh op sterven.
      
      
        Kom, leght op haer uw' handt, hy seydt
        Tot Iesus, met seer groot eerbieden;
        En Iesus was terstondt bereydt,
        Gingh meed', hem volghden veele lieden.
      
      
        En onderwijlen koomen daer
        Aenloopen deeses Princen Knechten,
        En brengen meed' de droeve maar,
        Om hem daer van te onderrechten.
      
      
        Uw' Dochter, seyden sy, is doot,
        Wilt Jesum niet meer moeylijk weesen.
        Maer Jesus seyde, 't is geen noot,
        Gelooft maer, en sy sal geneesen.
      
      
        Als hy by 's Princen huyse quam,
        Gingh 't op een schreyen ende steenen,
        En wanneer Iesus dat vernam,
        Seydt hy tot haer, en wilt niet weenen.
      
      
        Het Doghterken is immers niet
        Gestorven; maer slaept warelijken,
        En datelijken hy gebiet,
        De scharen daer van daen te wijken.
      
      
        Wanneer het volk was uyt-gedaen,
        Is met haer Moeder ende Vader,
        En drie Discipels in-gegaen,
        En quam by 't doode Meysken nader.
      
      
        Hy heeft haer by de handt gevaet,
        En roepende, seyd' hy tot hare,
        Ik segh u, Kindt, dat gy op staet,
        Sy was oudt ontrent twalif jare.
      
      
        Haer siele quam weerom in haer,
        En is terstonden opgereesen,
        En wandelden voorts hier en daer,
        Haer ouders waren vol van vreesen.
      
      
        En Iesus die belasten haer,
        Maekt dat het niemant koomt te weeten,
        En brenght het niet in 't openbaer,
        Maer geef uw' Doghter wat te eeten.
      
      
        Ons siele die raekt in de doot,
        Soo rasch als wy in sonde loope,
        Heer koomt ons by in sulken noot,
        Want gy alleen sijt onse hoope.
      
    
  