
    
      
        ZYt welkom gunstige Avond-stond,
        Die met uw Sluyer my komt dekken:
        Op dat ik met myn Roosemond
        Gerust en vry mag trekke-Bekken,
        Geen dag' ô  Aangenaem' en lieve duysternis!
        My zoo bekoorlyk is.
      
      
        Uw kleed' daar ik de silv're Maan,
        En Goude Sterren op zie blinken,
        Trekt gy, voor 't nydig Oog, my aan,
        Als wy ons Nectar kusjes drinken.
        Geen Dag, ô  Aangenaem' en lieve Duysternis!
        My zoo bekoorlyk is.
      
      
        Verzaad van Vreugd en moe gekust,
        Als of de Ziel my wil begeven,
        Legt gy my in uw' arm te rust,
        Om weer van nieuws af aan te leven.
        Geen Dag, geen Morgen-Son, ô lieve Duysternis!
        My zoo bekoorlyk is.
      
    
  