
    
      
        SOo rasch der ENG'LEN Schaar,
        Vertrocken was van daar,
        Malcanderen vermanen
        Als trouwe Onderdanen,
        Die Harders om te sien,
        Wat dat sulcks moght bedien:
        Na BETHL'EM laat ons gaan,
        En sien 'tWoordt ons gedaan,
        Stracks spraken dese Lie'n.
      
      
        Zy liepen halff verbaast
        Daar heen in aller haast:
        En in-de Cribbe vonden
        'TKindt in een Doeck gewonden.
        Daar op zy swegen niet:
        Maar hebben't wel bediedt,
        En over al verspreydt,
        En claarlijck uyt-geleydt
        Al 'tgeen haar was geschiedt.
      
      
        Elck was verwondert heel,
        MARIA gingh haar deel
        In't hert wel over-leggen,
        Van't geen zy hoorde segghen.
        De Harders met gesanck
        Den HEERE seyden danck,
        En keerden we'er na huys:
        Met lieffelijck gesuys
        Haar Stem ten Hemel klanck.
      
      
        Soo wie den HEERE soeckt,
        En in zijn Dienst verkloeckt,
        GODT rijck'lijck sal verschulden
        Zijn Cruys en al zijn dulden:
        Het wel-doen nemmer rouwt,
        Die op den HEER betrouwt,
        In GODTS Genade blijft,
        En eeuwighlijck beklijft.
        Die GODTS Geboden houwt.
      
      
        Om dan te vinden hem,
        Laat ons na BETHLE'EM
        Gaan onsen Coningh kussen,
        En dit Woordt niet versussen.
        Comt dan ghy Siecken al,
        Die schier van on-geval
        Door Sonden-stanck verdwijnt,
        Te soecken IESVM pijnt,
        Hy u wel helpen sal.
      
      
        Maar soeckt hem na zijn VVoordt,
        Dat hy comt brengen voordt,
        Off anders sult ghy missen
        Door 'sMenschen ydel gissen.
        Leght aff all' Hoovaerdy,
        Wegh Eer-sucht, Quel-sucht sy,
        Gaat langhs den Engen padt:
        Den breeden is te gladt:
        Stelt 'sVleyschs lust aan een zy.
      
      
        O HEER en Coningh groot
        In ons de Sonde doodt.
        'Tverstockt gemoedt wilt buygen,
        Als Kinderkens die zuygen.
        Geeft ons een ned'righ hert,
        Dat ghy ontfangen werdt
        Tot Satans onder-druck:
        Vrijdt ons voor on-geluck:
        Geneest der Zielen smert.
      
    
  