
    
      
        WIld gy in-gaan ten leeven
        Veilig en on-vervaard,
        Zoo moet gy u begeeven
        Vry-willig on-beswaard
        Te schouwen 's Weerelds staacy,
        Haar aan-zien, waan-schijn groot,
        Met al haar dominacy;
        Haar eind is dog de dood.
      
      
        Og! Die wijs was te deegen,
        En kooz een laage staat,
        En schouden alle weegen,
        Die d' heele Weereld gaat,
        Met al haar veel behoeven
        Van taafel, kleed, en huiz:
        Wel hem die dit kan proeven
        En zien 's Weerelds abuis.
      
      
        Ik meen d' genaamde Christen,
        Die eer-tijds waaren slegt,
        En van dit doen niet wisten,
        Dat nu te maal heet regt:
        Van pronken ende praalen,
        Van kost'lijke huiz-raad,
        Verguld, ende vermaalen,
        En alle over-daad.
      
      
        Bruiloften, ende feesten,
        Met alle over-vloed,
        Om d' aardze lust te meesten,
        't Moet nu al heeten goed,
        Hoe breed, of hoe kost'lijke,
        Hoe vol op van all's; jaa
        Gemeene man, en rijke,
        D' Een doet den and'ren naa.
      
      
        't Is nu zoo veer-gekoomen,
        Dat d' Herders, die voor-gaan
        Om 't Schaapken te becoomen,
        Zelver naa hoogheid staan;
        Naa yd'le eer zy tragten,
        Naar aardz rijkdom en schat,
        't Zout verliezd al zijn kragten,
        't Loopt meest op 't ruime pad.
      
      
        Wat raad, o arme Menschen!
        Om beeter weg te gaan?
        Wild znel naa 't beste wenschen,
        Wild u niet lang bera'en;
        Al gaan veel Herders doolen,
        Dool niet met haar, maar wild
        Snel gaan in Christus schoole,
        Daar werd dit quaad gestild.
      
      
        Christus stel u voor oogen,
        Aan-zie zijn needrigheid,
        Zoo werd gy niet bedroogen,
        Hoor alleen wat hy zeid,
        Hem zelve te verzaaken,
        't Kruis draagen alle daag:
        Dit zijn de beste zaakken,
        Wel hem die dit behaag.
      
      
        Zie aan Christus armoede,
        Zijn groote lijdzaamheid,
        Hoe hy zijn dierbaar bloede
        Tot een wasch-bad bereid:
        Om weg de doen uw zonden,
        O liefde over groot!
        Laat dit uw hert door wonden;
        Uw aardze lusten dood.
      
      
        Voor dees Herder wild buigen,
        Hoor zijne stem alleen;
        Deez melk wild dog in-zuigen
        Tot deez fontein wild tre'en;
        Deez zal 't u alles leeren,
        Wat gy moet doen al-tijd;
        Tot Hem wild u bekeeren,
        Doe hier toe al uw vlijt.
      
      
        Wild 's Weerelds vriend niet weezen,
        Want dan zijt gy viand
        Van God uw Heer gepreezen,
        O! dit in 't herte plant:
        Laat loopen, die wil loopen
        Den breeden weg, eilaas?
        Zy moeten 't swaar bekoopen
        Al met de Maagden dwaaz.
      
      
        Hou-vast aan uwen Heere,
        Al agtmen u voor zot,
        Wijk van hem nimmemeere,
        Vreez smaadheid schand nog spot:
        Wild daar niet eens naa kijkken,
        Gaa maar kloekmoedig voort:
        In geenig ding wild wijkken,
        Alleen uw Heere hoord.
      
      
        Oorlof, o Christen herten!
        Die 't alder-best bemind,
        En 't quaad aan-ziet met zmerten,
        Als Christus weer gezind:
        Strij vroom, u werd gegeven
        De kroon, zoo gy volherd,
        Dat eeuwig vroolijk leeven
        U dog gegeven werd.
      
    
  