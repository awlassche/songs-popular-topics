
    
      
        O Nijl, of 't zy ghy liefst alleen
        Den naem van Siris hebt te draegen,
        Of Astapus, gelijck voorheen
        V d'ouders hieten in hun dagen;
        Wiens wufte vliet gesprongen koomt
        Vit onbekende en duistre bronne,
        En diep door 't aerdrijck heenen stroomt,
        Daer 't wild en woest is zonder zonne;
      
      
        En dan tot dienst der menschen weêr
        Te voorschijn koomt, en 't hoofd opsteecken,
        En tweemael van de rotzen neer
        Gestort, zijn schuimend water breecken,
        En bruist en splist zijn nat in twee,
        En leckt Egyptens kant en gronden,
        Tot dat hy streeft en schiet in zee
        Door zeven opgesparde monden;
      
      
        Wat zal ick slechte onnoosle maeghd
        Doch zeggen van verborge zaecken,
        Daer ons geleerden om, gevraeght,
        Krackeel en ydle woorden maecken,
        Gelijck wy dickmael hoorden, dat
        Aen 's vorsten disch zy reden gaven?
        Hoe koomt het, dat uw weigrigh nat
        (Gewoon Egypten zoo te laeven,
      
      
        Dat het den regen derven moght)
        Niet hooger wast als vier paer ellen,
        Hoewel het Hondsgestarnt om vocht
        V smeeckt, en menighmael koomt quellen?
        Geschiet het mits het zonnelicht
        Gevoeght met andre starren t'zaemen,
        Een' grooter brand en hitte sticht,
        En mijn geboorteland het aêmen
      
      
        Verhindert, door versmachten dorst,
        Zoo dat door drooghte gansch geen regen
        En laeft der beecken schorre borst?
        Of strijd Saturnus traegheid tegen
        Merkuurs gezwindheid, die u vaert
        Moet geven? of en heeft het Westen,
        Dat nu slechs enckle koude baert,
        Geen lentewinden meer ten besten,
      
      
        Om uwen stroom te stuiten van
        Den zeekant, en u zoo te parssen,
        Dat over d'oevers heen, ghy dan
        De dorstige ackers zoud ververschen?
        Of is uw springaêr toegestopt,
        En weigert zy, gelijckze plaghte,
        Vw kil, daer nu geen vocht in dropt,
        Te drencken, dat het zand versmachte?
      
      
        Dewijl de vader Oceaen
        Die om den aerdboom loopt, verhindert
        De zeen, die tegens Atlas slaen,
        En haer in hare vaert vermindert,
        Zoo datze heimelijcke niet
        Door d'aerde heenen kunnen kruipen
        By een, op dat uw groote vliet
        Het nat der beecken koom te zuipen.
      
      
        O neuswijs volck, 't en zy 't my mist,
        Ghy onderzoeckt vergeefsche dingen.
        De schepper, die de watren wist
        Met strand en oever te bedwingen,
        Schiep oock den Nijl, aen zekre wet
        Verknocht, die hy om 's vollex boosheid
        Verandert, dat het omgezet,
        Eens ophou van zijn goddeloosheid.
      
    
  