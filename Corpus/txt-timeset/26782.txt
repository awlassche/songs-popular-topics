
    
      
        Ons' God wil ons ghenadich zijn,
        En synen seghen gheuen,
        verlicht ons met zijn aenschijn,
        Hier end int eewich leuen,
        Op dat wy heyden leern fijn,
        zijn weghen t'allen tyden,
        ende de salicheyt diuijn,
        die hy ons om verblijden:
        Ons schijnt sonder vermijden.
      
      
        Die volcken dancken dy O Heer
        En prijsen dynen name
        Sy verhoeghen in dyner leer
        En iuychen vrolick t'samen
        Dat du recht vonnist dat volck al
        Dat hier woont beneden
        En leydet dat na dijn gheual
        In de hemelsche steden
        Daer blijschap is met vreden
      
      
        Die Heyden dancken dy eenpaer
        Sy louen dy ghenadich
        Want du maeckt de aerde vruchtbaer
        En gheeft vruchten ghestadich
        En seghent ons met oueruloet
        Met dyne gauen krachtich.
        Du seghenst ons tot ons behoedt
        Dies moeten wy ghedachtich
        Dijns wesen Heer almachtich.
      
    
  