
    
      
        'T Is eer
        Te volgen Godt sijn Heer.
        En die niet trouwen;
        Haer zuyver houwen
        Sullen 't Lam volgen na 's Hemels lantsdouwen
        Singen 't liet dan geen Man
        Noch Weduw zingen kan,
        Veel min de Vrouwen.
      
      
        Dit haeght
        Soo Geertruyt Godes Maeght,
        Dat sy haer leden
        Heeft al besneden.
        Van haer jeught heeft Christus paden betrede.
        Al 's werelts pracht en goet,
        't Vermaeck, en edel bloedt
        Verfoeyt zy mede.
      
      
        Een Prins,
        Wiens gelijcke geenzins
        Wasser te vinden.
        Cupidoos blinde
        Socht Sint Geertruyt aen 't Echte juck te binde,
        De Coninh Dagobert
        Met hare Vader 't hert
        Sochten 't en Vrinden.
      
      
        Sy spreeckt,
        Geen wijsheyt haer ontbreeckt:
        Roock zijn de staten,
        Windt is uw' praten;
        'k Sal Christus mijn Bruydegom niet verlaten:
        Mijn Lief besluyt het al,
        Sijn goedt is sonder val.
        't Werelts ick hate.
      
      
        Dit Lam
        Ontloopt haer Vader gram,
        Al Conincx lagen,
        Haer Vryers plagen.
        In Vranckrijck blijft na haers Moeders behagen.
        De doodt de Prins aentast,
        En haer Vader verrast
        Na korte dagen.
      
      
        Als zy
        En hare Moeder vry
        Waren van 't quellen;
        Haer huys t' Nivellen
        Tot een maeghden Klooster maken, en stellen
        Sint Geert verkooren is,
        Voor Moeder en Abdis
        Van haer gezelle.
      
      
        Sy Licht,
        Sy leert, sy yder sticht;
        De zonde mijden,
        Haer vleesch castijden,
        De siecken vertroost, de Pelgrims verblijden:
        Sy Godt in alles looft.
        't Hemels vyer op haer hooft
        Rust eenigh tijden.
      
      
        De zee
        Gebiedt, zee-monsters mee.
        Als Ultaen zeyde,
        Dat sy souw scheyde,
        Met de meeste blijdtschap de doodt verbeyde.
        Een soet Engelen-choor
        Leyden Geertrudis in 't spoor
        Van 's Hemels weyden
      
      
        Buyght niet
        (Als na de windt het riet)
        Na die u raden:
        Draeft 's wereldts paden.
        Godt blijft by u, vervolgen u de quaden.
        Godts wil noyt tegen-staet.
        In deughden al voort gaet.
        Wilt quaet versmaden.
      
      
        O maeght!
        En Abdis Geertruyt jaeght,
        Door uw' gebeden,
        Van 't Landt en Steden
        Rotten en Muyzen, met al dat breeckt vreden.
        Verdrijft van 't minst tot 't meest,
        Dat schadight onse geest,
        En 't lichaem mede.
      
    
  