
    
      
        O zoele wind van 't lenteblazend Zuyden,
        ô Lang gewenste, en wellekome Mey.
        Die hof, en beemd met bloessem siert, en kruiden
        En 't aardrijk kleed met uwe bloemlivrey!
        Geen onweers razen
        Geen stormen blazen,
        Nu 't vee weer grazen
        Mag in veld, en wey.
      
      
        ô Lieve Mey! die yder kunt bekoren
        Wat blonk uw schoon, nog schooner in elks oog!
        Had ons gemoed, op uw gezigt, maar ooren,
        Om te verstaan, wat gy verbeeld om hoog:
        Uw jeugdig wezen
        Deed meer geprezen
        Ons dankbaar wezen
        Aan uw lust vertoog.
      
      
        Wy zagen in het schoon van uwe bladen
        En bloemen, fris gerezen uit den grond,
        Geen lente van verganklke sieraden,
        Waar mé gy praalt in 's levens morgestond:
        Neen uwe weelde
        Zou ons verbeelden
        'T geen God dus teelde
        In Edens vrugtbren grond.
      
      
        Dan zagen wy met onbenevelt wezen
        Bloemrijke Mey, uw zegenaar ten prijz,
        Uit al uw schoon, zoo sierlijck hier gerezen,
        'T afbeeltsel van 't onzienlijk Paradijz:
        Daar 't hart vaart spelen
        In 't eewig quelen
        Der orgelkeelen
        Op der Englen wijz.
      
      
        Maar onze ziel van aardsen damp bestoven
        Zoekt hier verkeert de schaduw, voor het beeld,
        Aan 't nietig schoon verslaaft der aardse hoven
        En van de vrugt des hemelhofs misdeelt.
        En dus ontglijden
        Ons vast de tijden.
        ô Vals verblijden!
        Was die wond geheelt!
      
    
  