
    
      
        Op de eerste van alle dagen
        dat die werelt geschapen was
        oft oock dat ons van doets plagen
        Christus verrisende genas.
      
      
        Alle traecheijt iagende wech
        laet inden nacht haestich opstaen
        ons hert heffende tot den heer
        doende nae des propheets vermaen
      
      
        Opdat hij ons gebet verhoert
        tot ons vuijtsteect sijn rechterhandt
        ende gesuijuert van sons moert
        Brenck weder tot des hemels land
      
      
        Op dat al die in desen tijt
        van deesen heijlich dag bequaem
        Louen in stilt, godt metter vlijt
        hij geeft sijn gauen aengenaem
      
      
        Als nu o vaderlick claerheijt
        Laet ver wesen lust die vuijl maect
        Wij bidden v, met die waerheijt
        omprofitijege werken staeckt
      
      
        dat ons lichaem niet wort besmet
        off vuijl, waer door wij ewelijck
        souden branden met helsche vet
        int vier hier naemaels grouwelick
      
      
        Hierom verlosser bidden wij
        dat ghij ons sond vuijtwijchen wilt
        ende ons gunnen gauen blij
        van ewich rust en salich stilt
      
      
        Dat wij als ballingh van ons vleisch
        bij ons blijuende immers reijn
        mochten comen tot v palleijs
        en singen loff, glorij gemeijn
      
      
        Dit gunt ons vader goedertier
        oeck ghij die vader zijt gelijck
        met de geest ons trooster hier
        regnerende drie ewelijck
      
    
  