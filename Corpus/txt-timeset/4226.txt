
    
      
        HYsd in top de Rees, en Seylen:
        Laat den Stuurman snedig peylen:
        Niet en sal daar feylen
        (Hoop ik) an de maats:
        't Schip (gekuyst door swabbers, dweylen)
        Sal so vlak de stromen keylen:
        Veylig voor onheylen
        Op dees' woeste-plaats.
        
          Zuyer-Son
        
        Gy toond de leste-ton,
        Daar ik eerst mijn besolding won
        In dees' begonnen-reys.
        God geef mijn wensch sijn eys.
      
      
        't Is een lust om an te kijken,
        't Sal geen spijse-graagte wijken,
        Dat de Schepen strijken
        Met haar; Seylen blank:
        Kleyne werelds sy gelijken:
        Ja Goud-mijnen voor de rijken,
        Want sy laten 'tblijken:
        God zy lof, en dank.
        Siet dus yld
        't Getakeld-rif gestijld:
        Dat 't slibberige-vocht door-kijld:
        Gelijk op 't Veld het Vee,
        So springt dit op de Zee.
      
      
        Stuur-boord Tessel, Bak-boord d' Helder:
        't Reetje maakt sijn gang hier snelder
        Als 't oyt dee, en 'tselder
        So niet sijn gestut:
        Hier, de baren gieren felder:
        Of Neptunus d' Afgronds-kelder
        Eerst ontsloot: als welder
        Van dees Pekel-put.
        Sal het zijn?
        (Ver-aarde Dollephyn)
        So set u schreden voor de mijn:
        En houd my buyten schoots,
        In 'tscheyden van de loots.
      
      
        Spand de Fok, en het Besaantje,
        Noorder-Zee, een open baandje
        Veyld de Ree, en 'tSwaantje,
        Ja de gansche-Vloot:
        Bruyne-nacht verleend ons 't Maantje,
        Met een hel, doch kleyn-gedaantje:
        Op dat wy (als 'tHaantje)
        Strijden voor de Dood:
        So men mocht
        (In dees begonnen tocht)
        Eens van Duynkerkers ziin versocht:
        't Geen hoed' de Vinger-Gods,
        Als ook voor Klip, en Rots:
      
      
        Want wy zijn niet uyt-gevaren
        Als Voor-vechters op de baren:
        Maar met goede Waren
        d' Africaansche-Kust
        Te voor-sien: wy sagen 't garen:
        Handelaars wy ons verklaren:
        Yder (in dees' jaren)
        Is doch wel bewust,
        Dat Neerland
        Als nu de Krone spand
        Van Koopman-schap, en Zee-vaard. Want
        Gods-zegen (wijsheyts wit)
        Den brenger is van dit.
      
      
        Kon men 't Reetje beter wennen?
        Dat het nu moet voor haar rennen
        Die 't eerst niet wou kennen,
        Was dat Redenborg?
        Die Piet-Heyn sijn vaard kon mennen,
        En sijn levens-vesting schennen,
        Door een schoot. Waar bennen
        Krachten, yver, forg?
        's Vyands-macht
        Versterkt, en geeft ons kracht:
        Een saak die waardig diend ge-acht,
        Het Swaard van Goliath
        Hy met sijn bloed bespat.
      
      
        Nu dan: varen wy te samen
        In des Heeren Hoge-namen:
        Hy seg ja, en amen
        Tot ons hartens-wensch.
        Niet en hoefd men sich te schamen,
        So men ('t geen ons mach betamen)
        Poogd (met lust) te ramen
        Als een Christen-mensch.
        
          Guinea
        
        U kuste (sonder scha)
        Verwachten wy: (met God) hier na:
        Angoleae, en Brasil:
        Hy heeft de macht, en wil.
      
      
        Hier passeerden wy de Hoofden:
        Calis, Doeveren verdoofden
        Prijkels-schrik: en roofden
        Angst, en vrees' voor Gom.
        Als de Ploeg den Akker kloofden,
        Die den Huys-man haast beschoofden,
        (Waar voor hy God loofden)
        Houd ons ook niet stom:
        Maar bespraakt,
        Zy Gode groot gemaakt:
        Wiens hulp, ons Lijf, en Leven raakt:
        Die alle dingen heeft
        Beheerd, en dat noch leefd.
      
      
        't Ruyschen van de Water-golven
        Wild, en wreed, gelijk als Wolven.
        Houden ons bedolven
        In haar bobbel-schuym:
        En de winden (als verbolgen)
        Schijnen mee ons te vervolgen:
        Wy als in geswolgen
        Van een Ionas-ruym,
        Sien (van ver)
        Des Heyls genaden-Ster:
        De Goude-Ree, en Deventer,
        De Hinde, en de Swaan
        Vers√©kerd daar op gaan.
      
      
        Holland, Holland, siet wy scheyden
        Als een Vloot. maar met ons beyden
        Wy ons gaan bereyden
        Tot de plaats voor-noemd:
        U adieu, adieu, wy seyden:
        God die wil ons al geleyden:
        Wien wy smeekten, vleyden:
        En hy zy geroemd.
        
          Amsterdam
        
        (Waar dat ik jeugdig quam)
        Van u ik lest mijn af-scheyd nam.
        Vaard-wel, mijn Vrienden t' saam,
        Ik schey in 's Heeren Naam.
      
    
  