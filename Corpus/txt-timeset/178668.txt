
    
      
        O Godt, hoor myne stemme, klagtig
        Van wegen 's vyandts laage en strik;
        Behoedt myn leven voor zyn' schrik:
        O Heer, die groot zyt en almagtig,
        Wees myns gedachtig.
      
      
        Verberg my voor den raadt der boozen,
        In stilheit tegen my gesmeedt;
        Schut my voor oproers wapenkreet
        Der vloekverwanten en godtloozen,
        Tot quaat gekoozen.
      
      
        Die hunne tonge als zwaarden scherpen,
        Tot onderdrukkinge en bedrog;
        Hun woordt, als giftig adderspog,
        Is bitter, fel als 't snorrend snerpen
        Der pyle in 't werpen:
      
      
        Opdat ze den oprechten schieten,
        Die zich verborgen houdt, vol vrees:
        Zy rekken hunnen booge en pees,
        Opdatze onschuldig bloet vergieten,
        En laaten vlieten.
      
      
        Zy vreesen niet, maar zy versterken
        Zichzelven in een booze zaak;
        Zy houden onderlinge spraak
        Van strikken, die men niet kan merken,
        Om quaat te werken.
      
      
        Zy zyn vol list en slinksche streeken,
        En schalkheit, die zy tot den grondt
        Doorzoeken. 't hart smeedt vondt op vondt;
        Opdatze als in den boezem breeken,
        Om elk te steeken.
      
      
        Maar Godt heeft zynen boog gespannen,
        En zal ze treffen met een schicht,
        Hun plaagen zyn voor hen gericht:
        Waardoor Godt hen, als aartstyrannen,
        Flux zal verbannen.
      
      
        Zy zullen door de tonge aanstooten,
        Dat zelf hun eere in 't voetzant raakt.
        Elk, als des hemels wraak genaakt,
        Zal vluchten voor de vloekgenooten,
        Uit schand' gesproten.
      
      
        Maar alle menschen zullen vreezen,
        En melden 's Heeren wonderwerk;
        Opdatmen met het harte merk
        Op 's hemels gunste, aan ons bewezen,
        Van elk geprezen.
      
      
        't Rechtvaardig volk zal zich verblyden
        In Godt, 't betrouwen van zyn hart:
        D'oprechte, ontheft van alle smart,
        Zal zich beroemen t'allen tyden,
        Zich aan hem wyden.
      
    
  