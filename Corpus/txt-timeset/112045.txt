
    
      
        O Ziele! niet soo op en neer!
        Beveel toch uwen weg den Heer;
        Houd' U gewiss: dat HY 't sal schikken;
        Hy sal U toonen met der daad,
        Dat HY u leid naer synen Raad,
        Dan sal Uw herte sig verkwikken!
      
      
        Gedenk, GOD weet toch alles wel:
        En alles gaet naar syn bevel.
        Wie soud' ooyt synen Wille hind'ren?
        Geen Engel, Ov'righeid, of Dood,
        Geen Hoogte, Diepte, Angst, of Nood,
        Kan in syn Raed een jota mind'ren!
      
      
        De g'naeden DAVIDS syn gewiss':
        Aen 't heil-verbond geen wank'len is;
        Het soen-bloed is aan 't kruys vergooten:
        Of wel een menschen-kind bedriegt,
        HY, die zelf d' AMEN is, nooyt liegt;
        'T is alles in syn Raed beslooten!
      
      
        Wel hem, die op dit vast verbond,
        Als bondgenoot tot aller stond,
        GOD, als syn Rotsteen blyft verwagten,
        In heilig' overgeeventheid,
        Met stille Ziels-gelatenheid,
        En dus syn WILL' ook sal betragten.
      
      
        Dat toch is heilig, regt, en goed,
        Als men blymoedig volgt, en doed,
        Het geen Geloof, en Liefde, leeren:
        Is 't dat men ondertusschen lyd,
        Die smert' is voor een korte tyd,
        De vyand kan het heyl niet weeren!
      
      
        Och kind'ren, syt G' u des bewust,
        Hebt g' aan GODS will alleen uw' lust,
        Gaat g' u gantsch aan Hem overgeeven,
        Wel houd't dan moed; gy leeft in HEM!
        Uw herte zy niet in de klem;
        'T geloove doe u vrolyk leeven!
      
    
  