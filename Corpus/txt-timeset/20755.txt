
    
      
        WY Loven U, O God!
        O God van Sabaoth,
        U, Heer van alle Heeren.
        De gantsche Aerd' U eert,
        U, die het al regeert,
        En eeuwigh sult regeeren.
      
      
        De Eng'len allemael,
        En 's hemels gulde zael,
        Met al des hemels Machten,
        Die singen uwen lof,
        Met stemmen fijn en grof,
        By dagen en by nachten.
      
      
        De Cherubijnsche Choor
        Verleent hier toe haer oor,
        Jae singht oock even krachtich;
        En Seraphin die singht
        U lof, die alles dwinght:
        U lof, O God almachtich.
      
      
        Ghy heyligh, heyligh zijt,
        Gantsch heyligh 't allen tijd,
        Dus singen all' de Eng'len
        Tot danck, tot lof, tot eer
        Van hunnen opper-Heer,
        Sy dus haer stemmen meng'len.
      
      
        De glans uw's Majesteyts,
        De glans uw's deftigheyts
        Den hemel vult, en d' aerde;
        Uw' glans den hemel ciert,
        De gantsche aerd' U viert,
        U, die uyt niet ons baerden.
      
      
        D' Apost'len altesaem
        Verheffen uwe Naem,
        Soo doen oock de Propheten.
        Der Marters heyr U prijst,
        En altijd eer bewijst,
        By U nu hoogh geseten.
      
      
        Door 's werelts ronde kloot
        Maeckt d' Heyl'ge Kerck, U groot,
        U, Vader van ons allen;
        Wiens hooge Majesteyt
        Is over al verspreyt,
        Voor wien wy nedervallen.
      
      
        De Kerck die looft uw' Soon,
        Die uyt des hemels throon
        Op d' Aerden is gekomen.
        Sy looft den Heyl'gen Geest,
        Die onse smert geneest,
        G'lijck dickmaels wordt vernomen.
      
      
        Der glory grooten Heer,
        Wien toekoomt alle eer,
        Zijt Ghy, O Jesu Christe,
        Die ons u dierbaer bloed
        En vleys, door minne-vloed
        Op 't eynd' uw's levens dischten.
      
      
        Ghy hebt gheensins geschroomt
        (Waerd datmen daer af roomt)
        Ons' Menscheyd aen te vaeren
        In 's Maghets suyv're schoot,
        Om ons van d' eeuw'ge dood
        Hier naemaels te bewaeren.
      
      
        Ghy hebt des hemels Deur
        (O wonder groot faveur!)
        Geopent door u sterven; ;
        Door 't sterven aen het Kruys
        Maeckt Ghy dat 's hemels huys
        Wy naemaels komen 't erven.
      
      
        Aen Godes Rechter-zy
        Sit tegenwoordigh Ghy,
        In God uw's Vaders glory.
        Ghy sult ons oord'len all'
        In 't Josaphatsche dal,
        G'lijck tuyght de kercksch' history.
      
      
        Daerom wy bidden U
        Helpt uwe dienaers nu,
        Helpt hen ten allen tijden;
        Die door u dierbaer bloed
        Van 't vuyle helsch' gebroed
        Eertijds hen vroom bevrijden.
      
      
        Maeckt dat tot 's hemels wolck
        Werdt opgevoert u Volck,
        Begaeft hen met uw' glory;
        Op dat hier naemaels Sy
        Met d' Heyligen zijn bly,
        En singen steeds victory.
      
      
        Regeert u Errifdeel,
        Gebenedijdt haer veel,
        Maeckt datze zijn verheven
        Tot 's hemels hooge hof;
        Laet singen hen u lof
        In 't eeuwigh duerend' leven.
      
      
        Wy loven met jolijt
        U, Heer, ten hooghst' verblijdt,
        Van dage 't allen dagen.
        Wy loven uwe Naem,
        Uw' Naem die alle faem
        Te boven wordt gedragen.
      
      
        Gewaerdicht 't allen stond
        Te vrijden ons van sond,
        Ontfermt U onser, Heere,
        Ontfermt U onser, Heer,
        Laet uw's genadens eer,
        Op ons van boven keeren.
      
      
        Laet uw' bermhartigheyd
        Op ons zijn uytgespreyt,
        G'lijck wy op U betrouden.
        Ick heb in U betrouwt,
        Die zijt mijn onderhoudt,
        Och of ick U aenschouwden!
      
      
        'k Sal worden dan beschaemt
        Geensins, maer wel befaemt
        In alle eeuwigheden,
        Wanneer ick komen sal
        Uyt 's werelts droeve dal
        Tot 's hemels blijde Stede.
      
    
  