
    
      
        Het enig, dat ik zoek, en daar ik na verlang,
        Is, dat ik u, mijn God, door liefd' aanhang,
        God, door liefd' aanhang
        Bij dag en nacht //
        Zoekt mijn gedacht
        U, die mij noit begeeft,
        U, die mij noit begeeft.
        het Hert, om hoog gereesen,
        Wil veel liever wezen
        Daar het lieft, dan daar het leeft.
      
      
        Ik vraag alleen na u, en ruste nimmermeer,
        Tot dat ik u gevonden hebbe, o Heer,
        Gevonden hebbe, o Heer.
        Als ik u smeeck,
        En tot u spreeck,
        Of als gij spreekt tot mij,
        Of als gij spreekt tot mij,
        Zo dat hert en oren,
        Uwe stem aanhoren,
        Ben ik uyttermaten blij.
      
      
        Vermits ik uwe ben, mijn Heiland, en gij mijne,
        Is het al mijn vreugd slechts na bij u te zijn,
        Slechts na bij u te zijn.
        Geen gift, die mij
        Genoeghsaem zij,
        Dan gij mijn deel en lot,
        Dan gij mijn deel en lot.
        het Heerlijckst hier beneden
        Stelt mij niet te vreden.
        'k Wil geen ander goed dan God.
      
      
        Uw lof zal steeds van mij op aarden zijn verkondt
        Uit d'overvloed des herten spreekt mijn mond,
        Des herten spreekt mijn mond.
        Ik haak en jank,
        Om met gesanck,
        Terwijl ik hier noch ben,
        Terwijl ik hier noch ben,
        U, in al mijn leven,
        Prijs en eer te geven,
        Waar ik immer mag of ken.
      
      
        Ik lieve wat gij lieft, en hate wat gij haat,
        Ik lieve het goed', en haat van herten het kwaad,
        En haat van herten het kwaad.
        Uw liefde doet
        Mij, welgemoed,
        Verwinnen alle leed,
        Verwinnen alle leed,
        En de moeilickheden,
        Daar ik hier beneden
        Anders raad noch kans toe weet.
      
      
        Ik zal u hertelick beminnen, Heer, mijn kracht,
        Mijn rots, mijn borght, mijn God, dien ik verwacht,
        Mijn God, dien ik verwacht,
        Op wien ik hoop,
        Tot dat mijn loop
        Gelukkig is voleind,
        Gelukkig is voleind,
        En ik hier boven
        Lieven mag en loven,
        Met de Hemelse gemeind.
      
    
  