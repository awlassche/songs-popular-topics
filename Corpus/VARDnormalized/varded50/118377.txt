
    
      
        ZOo lang mijn minne
        Was het behagen van uwe ziel,
        En ik, met verheugde zinne',
        In uwe blanke armen viel,
        Die gij nu, van hart zoo vals,
        Strengelt, om een liever hals;
        Kon geen Vorst mijn luk verwinnen,
        Hoe verheven hij zich hiel.
      
      
        Zoo lang uw harde,
        Dat zoo vlot in liefde leit,
        Voelde van geen minnesmarte,
        Als door mijn bevalligheit,
        Nocht de luister van mijn been
        U, bij Chloë, duister scheen;
        Mocht mijn fiere faame uittarten,
        Wat zijn roem langs de aard' verspreit.
      
      
        Mijn Chloës gaven,
        Afgericht op spel en zang,
        Doen mijn welig hart nu draven,
        Na haar sporen en bedwang.
        'K vrees voor haar geen zwaren noot,
        Nocht den open muil der dood,
        Zoo dit kan zijn sloklust laven,
        En haar leven maken lang.
      
      
        Sint ik u derve,
        Wist de glans van mijn gezicht
        Fraaier dienaar te verwerve',
        Die door minneplicht, op plicht,
        Zoo gebonden heeft mijn zin,
        Dat ik antwoorde op zijn min.
        Tweemaal zoude ik voor hem sterve',
        Baatte hem dat des levens licht.
      
      
        Maar of die oude
        Min mijn boezem weer in nam,
        En in onze langverkoude
        Harten schoot een nieuwen vlam?
        Of ik Chloë gaf den schop
        Met haar geel gehairde kop,
        En u weer mijn hart vertroude,
        Dat u eerst geheel toequam.
      
      
        Hoewel de lichten
        Van den hogen starretroon,
        Voor zijn schoonheit, moeten zwichten,
        Die 'er in hem leit ten toon;
        Schoon uw min versmelt als snee,
        En gij oploopt, als de Zee;
        Dood en leven wil ik richten
        Evenwel, naar uw geboôn.
      
    
  