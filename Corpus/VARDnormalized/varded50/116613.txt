
    
      
        Beschouw, mijn opgetogen geest,
        De Hemel, en de Aarde,
        En wik het minste tegen het meest;
        het Kleinst tegen het grootst van waarde;
        Dan zal, gelegd op schalen,
        De Hemel de aard ophalen.
        De Wereld daalt en valt te licht,
        Bij des Hemels heer-lijk eeuwig wicht.
      
      
        Weeg Ijdelheid met Eeuwigheid,
        Al het Schepsel met de Here;
        Op dat u hare Nietigheid
        Gods Vol en Alheid lere.
        O mens, neig hart, en oren,
        Om leerzaam aan te horen,
        Hoe verr’ de Schepper in waardij,
        Onendig het Schepsel stapt voorbij.
      
      
        Het Schepsel, onvolmaakt, en baard,
        In het hart geen vol vernoegen:
        En het zal, veranderlijk van aard,
        Nu dus, dan zoo zich voegen.
        Ook draagt gij het niet mede
        Bij u, op alle stede.
        Maar (het geen haar nietigheid vergroot)
        het Verlaat u eeuwig in de dood.
      
      
        Maar God de Heer, het Al-volmaakt,
        Ten vollen u verzadigd.
        En noit verandring Hem genaakt,
        Die, vast, zijn liefd’ gestadigt.
        Hij, nergens uitgesloten,
        Word over al genoten.
        En blijft, als het alles scheid van dij,
        U hier, en namaals eeuwig bij.
      
      
        Des overwigt trekt mijn gemoed,
        Door krachtig overtuigen,
        Van het laage tot het Hoogste Goed,
        Om het hart daar toe te buigen.
        Wijk slechtste dan voor het Beste,
        Daar ik mijn Liefd’ op veste.
        Maar wijl dit Best niet is op aard,
        Wend zich mijn harde Hemelwaard.
      
      
        Mijn God, mijn Goed; ja het Alderbest,
        het Geen ik heb uitverkoren.
        Ach! heb ik U, en mis de rest,
        ‘k Heb het al, en niets verloren.
        O! wit van mijn gedachten,
        Bij dagen, en bij nachten!
        Tot U mijn zuchten en gebe’en,
        En danken strekken stadig heen.
      
      
        Ik zoek, o God, volmaaktste Goed,
        Ik zoek U, mijn beminde.
        Ach! kom mij gunstig te gemoed,
        Dat ik u zoekend’, vinde:
        Gevonden noit begeve;
        Maar zoo getrouw aankleve,
        Dat ik als het waangoed van mij vliet,
        U eeuwig, ware Goed, geniet.
      
    
  