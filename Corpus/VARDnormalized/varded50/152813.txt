
    
      
        WIe Geloov' en Liefde heeft,
        Is van node
        Dat hem Gode
        Hope geeft:
        Opdat hij, zo lang hij leeft,
        Naar het goed van zijn lieve Jesus streeft.
        Maar hier past een taay geduld,
        Wijl dat God dikwils traag die Hoop vervult:
        Doch wie hem vertrouwt,
        En op zijne woorden bouwt,
        Zal in het endt
        Zijn bekent
        Dat hij zijn beloften houdt.
      
      
        Doch verwacht geen aards genot:
        Al uw hopen,
        Laat dat lopen
        Op uw God:
        Acht de wereld, en haar rot,
        Slijk en drek, bij het zalig hemels lot.
        Jesus heeft u vreugd bereid,
        Niet op aard', maar bij God in eeuwigheid;
        Werpt uw anker daar,
        En gewis gij zult hier naar
        Vinden mee
        Zulk een ree
        Vrij van ziel en lijfsgevaar.
      
      
        Hoopt dan het geen gij niet en ziet.
        Schoon uw wegen
        Zijn gelegen
        In het verdriet,
        En dat God geen hulp en biet,
        Zo verlaat noch uw goede hope niet.
        Jesus heeft het al voldaan;
        Hoopt op hem, al uw druk zal overgaan:
        Maar verbeid de tijd,
        Dien hij heeft tot hulp bereid;
        En gij zult
        Zien vervult
        het Geen hij u heeft toegezeid.
      
      
        Komt u enig twijfel voor,
        Dringt in ijver
        Daar te stijver
        Midden door;
        Geeft geen boze geest gehoor,
        Noch en valt noit door zwakheid uit dit spoor.
        Schoon de Heer u doden wou,
        Hoopt nochtans, hij is vriendlijk en getrou:
        Want wie niet en Hoopt,
        Is verdwaald waar dat hij loopt:
        Ja in het endt
        Is het elendt
        Dien hij met zijn ziel bekoopt.
      
      
        Wel hem die zijn Hope bouwt,
        En dien waarden
        Vorst der aarde
        Vast vertrouwt;
        En niet steunt op hout of goud,
        En zich zelfs voor onverdienstig houdt;
        Maar die al zijn hope stelt
        Op dien Held, die het al heeft neer geveld;
        Die zal eenmaal zien,
        Dat het na zijn hope zal gezien,
        En zijn Borg
        Zal de zorg
        Dan voor eeuwig weg doen vlien.
      
    
  