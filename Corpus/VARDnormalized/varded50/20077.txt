
    
      
        MOet ik dan in een zee, van druk en droefheit smoren?
        Zal nimmer mijn verdriet en jammerlijk ellendt,
        Eens lopen op een endt?
        Zal nooit den Hemel dan mijn deer’lijk klagen horen,
      
      
        Zoo mag ik wel de uur en droeve tijd betreuren,
        Dat ik ter Wereld kwam, of dat de wreede dood,
        Zijn spitse pijl niet schoot,
        In deze borst, die nooit geen blyschap mag gebeuren.
      
      
        Eer dat ik al te streng deez’ rampen kwam te dragen,
        Die mijn het bange hert door al het wee geklag,
        Schier barstne doet; ach, ach!
        Mijn leden zijn te zwak, om al dit leed te schragen.
      
      
        O bitter noodlot!kost gij niet genoeg verwerven,
        Toen mijn heer Vader zoo voor Witthal sterven most?
        En Stuarts Zaad gedost,
        In rouw, mee uit het land in ballingschap most zwerven.
      
      
        Most gij u helsche lust en felligheyt gebruiken,
        Aan deez’ doorluchte Prins? mijn Man en waerdste kroost;
        Waar uit ik al mijn troost
        Kon scheppen, die nu laas! te deerlijk raakt aan het duiken.
      
      
        Wilhelmus ach! mijn Zon, mijn leven, geen van allen
        Het lijden dat ik heb gesmaakt, trof nooit mijn hart
        Met zulken zwaren smart,
        Als deze, nu gij dus ontijdig komt te vallen.
      
      
        In Atrops dood’lijk net, die u te vroeg gaat slepen,
        Na Delft in het zwarte Choor, bij u heer Vaders rif;
        Ach! had mijn dit vergif
        Voor u, o Fredricks Zoon, het leven weg gegrepen!
      
    
  