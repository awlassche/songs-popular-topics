
    
      
        NU wil ik een Roose-crans
        Voor mijn Kloris streng'len,
        Want hij tavont aan den dans
        Zal om kusjes heng'len:
        Dan zal ik hem dezen Hoed
        Om het hoofd gaan buigen,
        En de zoete nectar-vloed
        Van zijn Lipjes zuigen.
      
      
        Tot een teken van mijn min
        Die ik hem zal tonen,
        Op dat ons de schuym-Goddin
        Beide zal belonen
        Met een Lely-witten band,
        Tot verbond van trouwe,
        Op dat ik mijn zoeten brand
        Op geen wind en bouwe.
      
      
        Ay komt dan, mijn speel-genoot
        Wilt mee Bloempjes plukken,
        En vergaertse in u schoodt:
        Ziet, ik zal ze rukken
        Van dit Beeckjens groene boord,
        Langs de koele stroompjes,
        Waar men het gevogelt hoort
        Zingen in de Boompjes.
      
      
        Kloris is het al wel waart
        Door zijn zachte zeden:
        Door zijn heus-beleefden aard
        En volmaakt van Leden,
        Fris en jeugdig in zijn doen,
        Vriendelijk in het minnen,
        En hij kan met zoet gezoen
        het Hertje van mij winnen.
      
      
        Nooit en zal hij aan de Rei
        Met een ander zingen,
        Ook en zal hij in de Wei
        Met geen Nimphjes springen,
        Dan met Galathe zijn Vrouw!,
        Zijn hertz-wel-beminde:
        Daarom zal ik ook zijn trouw'
        Snijen op des Linde.
      
      
        Nu het Cransje is gedaan,
        Komt Het niet wel aardig?
        Zij Gespeeltjes laat ons gaan,
        Want ziet eens hoe vaardig
        Dat den blonden Phoeby daalt,
        Achter het Bosschagy;
        Doch Cypresse die bestraelt
        Weder ons Vryagy.
      
    
  