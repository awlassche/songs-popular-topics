
    
      
        ALs ik Lieftallig Herderskint
        Begin van mijne min te spreken,
        Zegt gij wel, dat gij wedermint
        En dat die keten nooit zal breken,
        Die met een Diamanten strik
        Ons hertjes, ons hertjes vast sloot in een ogenblik.
        Maar, honingbytje van mijn jeugd,
        In dees' verrukking onzer zinnen
        Die wederzijds ons zo verheugt,
        Is dat genoeg gedaan, te zeggen, wij beminnen?
        Gij schreit mijn roosje, ach! ach! ik weet
        De reden van dat bitterleet.
        Weg, weg, met eeden. Onze min
        Stelt geenzints daar verzekering in.
        Een zucht, een Kusje zegt genoeg hoe wij beminnen.
      
    
  