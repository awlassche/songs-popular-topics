
    
      
        KOningsken van het  Pluymgediert,
        Dat de ruyme lucht doet schaatren,
        Als uw tongsken tiereliert;
        En gebergt, en bos, en waatren,
      
      
        Vee en vissen, mens en Goôn
        Naar uw schelle stem doet luystren;
        Ja aan uw vergoode toon
        Al wat vrij is vast kunt kluystren:
      
      
        Nachtegaal, die het aardrijk zelf
        Hebt tot uw Paleis, als Koning,
        En het hoog Turkois gewelf
        Tot het dak van uwe woning,
      
      
        Tot uw Hofsteê bos en beemd,
        Tot uw tafel des Werelds vruchten,
        Nergens ongezien noch vreemd;
        Lieflijk beesjen, vol genuchten,
      
      
        Amsterdam heeft overlang
        Met u willen kennis maken,
        Om uw toverzoeten zang;
        Zo die gunst haar mocht genaken;
      
      
        Maar gij mint een Hoofscher stee.
        Dies, wijl wij uw naam beminnen,
        Huuwt mijn lust dit werk daar mee,
        Om onze Amstels zangerinnen
      
      
        Waard te maaken dezen zang.
        Minnaars hier is stof te vinden
        Dat de tijd niet valt te lang
        Als gij zit bij uw beminden.
      
      
        Hier in schreef nooit vuyle schacht
        Om een Snol of Pol te joken.
        Laat vrij, al wie vuil veracht,
        Hier zijn lusjes mee bestoken.
      
      
        Keizers grachje, Rijkebuurt,
        Kluveniers en Cingels-waatren,
        Weergalm dat het uuren duurt,
        Als uw zanggodinnen schaatren:
      
      
        Ij-lands Echo geef u los,
        Als uw Maagden Orgels spelen,
        Dat het klinkt in het Haagsche Bos,
        En den Nachtegaal doe Kwelen
      
      
        Zo luidruchtig en verheugd,
        Dat het aan ons oorvlies stuyte,
        En alle onlust maak tot vreugd,
        Leed en jammer drijf na buyte.
      
    
  