
    
      
        Ik wil mij, Heer, voor u verneren,
        O ! Groten Koning, hoog geacht,
        Ik wil met al mijn kracht u eren,
        En houden steeds in mijn gedacht.
      
      
        Komt al gij groot Dwinghe-landen,
        Buigt u in ootmoed voor hem ne'er:
        Hij draagt u Kroon in zijnen handen,
        Gij zijt maar Knechten; Hij u Heer.
      
      
        De Vleyers die mij stadig prijzen,
        Die wil ik drijven ver van mij,
        Op dat niet in mijn herte rijzen
        De sotte waan, en hoovaerdy.
      
      
        Wat is dit Heer ? Hoe mag dit wezen ?
        Dat het Aardse Goed, Staat, Eer, en Pracht.
        In onze hert is hoog gheresen,
        En dat men u zo weinig acht.
      
      
        Wat mij aangaat, ik wil, u, leven,
        En sterven in u, heel oprecht:
        Al mijn verstand, en kracht begeven
        U dienen als een trouwe Knecht.
      
      
        Soud' ik ontzien nu al mijn leden,
        Om willig tot u dienst te staan ?
        Gij, groten God, hebt lang verleden,
        Voor mij, een dienstbaar werk gedaan.
      
      
        Mijn wegen wil ik al door-gronden,
        En niet verschonen een gebrek.
        Niet een zo lief in het hert bevonden
        Of ik wil breken met de nek.
      
      
        Met droefheid komt in mijn gedachte
        Dat zo veel tijd is wech-ghegaen,
        Dat ik u, na u waerd', niet achte,
        En ging niet recht op uwe baan.
      
      
        Den tijd die aldus is versleten,
        Beschuldigd mij voor dij, o Heer,
        Ik wil mij zo niet we'er vergeten,
        Maar leven tot u prijs en eer.
      
      
        Ik wil nu al mijn krachten dwingen,
        Om u te tonen Danckbaerheyt:
        Mijn herte zal steeds opwaarts dringen
        En eren uwen Majesteit.
      
      
        Geeft, Heer, dat ik dit mag volbringen
        het Zal zijn, mijn Schat, en hoogste lust,
        Zo wil ik u lof stadig zingen;
        Dan zal mijn Ziel eerst hebben rust.
      
    
  