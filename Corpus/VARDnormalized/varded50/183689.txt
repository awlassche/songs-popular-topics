
    
      
        Bereid des Heren weg,
        Waren Johannes woorden,
        De Joden dit gesegh
        Staegh van Johannes hoorden,
        Maar zij kenden hem niet,
        Zenden door haar gebiet,
        Een Priester en Leviet.
      
      
        Vraagden hem, wie zijt gij?
        Nu geeft ons goede reden?
        Op dat geloven wij,
        Hij heeft het voort beleden,
        Daar voor gij mij aanziet,
        Die Christus ben ik niet,
        Te veel eer mijn geschiet.
      
      
        Zij vragen wederom dan,
        Wat voor een man dat hij was?
        Wat zijt gij voor een man?
        Of zijt gij dan Elias?
        Maar hij sprak neen, gereed,
        Zijt gij dan een Profeet?
        Nu doet ons recht bescheet.
      
      
        Johannes antwoordt neen;
        Maar zij hem weder vragen,
        Wat zijt gij dan voor een?
        Op dat wij het overdragen,
        Aan die geen die ons sent,
        Wat voor een dat gij bent?
        En ook u zelven kent?
      
      
        Ik ben, spreekt Jannes nu,
        Een stem in de woestijne;
        Die roepen komt tot u,
        Maakt door arbeid en pijne
        Met een goed overleg,
        Na des Propheets gesegh,
        Wel recht des Heren weg.
      
      
        Zij spraken tot Johan,
        En zijt gij geen van allen?
        Zegt: Waarom dopt gij dan?
        Hoe kan ons dit gevallen?
        Ik doop in het water: maar,
        Sprak Jannes, dat is waar,
        Straks stond een ander daar.
      
      
        Hij heeft bij u gestaan,
        Die komen zal in het ende;
        En is voor mij gegaan,
        Die gij lied' niet en kende,
        Wien ik buiten vermoen,
        De riemen van zijn schoen
        Niet waardig ben t'ontdoen.
      
      
        Des dingen zijn gedaan,
        In Bethaanjen gelegen,
        Juist over de Jordaan,
        Als veel hadden verkregen,
        Den doop van Sint Johan,
        En't geloof hadden an
        Genomen van des man.
      
    
  