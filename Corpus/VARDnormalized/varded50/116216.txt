
    
      
        Gij, die na des Levens Kroon,
        Van Jezus, Godes Zoon
        Hier boven opgehangen,
        Een sterk verlangen krijgt,
        En yvrig loopt en hijgt,
        Om die van Hem te ontvangen.
      
      
        Die het werk met ernst begind,
        het Is nodig, dat g’ u bind,
        Aan deze goude Keten,
        Van Deugde-schakels vast
        En schoon aan een gepast:
        Niet een en diend vergeten.
      
      
        Van deze Deugden rij
        In order de eerste zij
        het Geloof, dat gij moet bouwen
        Op God, en op zijn Zoon,
        En het eeuwig Levens loon,
        Onwanklijk, vol Vertrouwen.
      
      
        het Geloof werkdadig zij;
        Derhalven voeg ‘er bij
        De Deugd, om altijd dapper,
        Vol moeds, van eersten aan
        In het goede voort te gaan,
        Staag vuriger; nooit slapper.
      
      
        De Deugd-lust komt te nut,
        Door Kennis onderstut
        Der Christelijke plichten,
        Van het nodig goed en kwaad,
        En al wat raad, en baat,
        En in de Deugd kan stichten.
      
      
        De Kennis niemand baat,
        Als hij het bij het Weten laat;
        Of schoon hij treflijk spreken,
        En andere leren kan;
        Hij blijft de zelve man,
        En in zijn zonden steken.
      
      
        De grond-deugd, die zij leid
        In u, zij Matigheid:
        Die leert u gants  onthouwen
        Van overdaad, na eis
        En driften van het vleisch:
        En hare lusten schouwen.
      
      
        De Matigheid bereid’
        Uw ziel tot Lijdzaamheid;
        Die u, na Gods behagen,
        Vervolging, kruis en smert,
        Met een gelaten hert
        Standvastig leert verdragen.
      
      
        Draag zorg, in het geen gij lijd,
        Dat gij Godsdienstig zijt,
        Oprecht, als voor Gods ogen;
        Hem eert in doen en laat,
        Aandachtig voor Hem staat,
        In het Bidden opgetogen.
      
      
        Uw Godsdienst God behaagt,
        Als gij ook Liefde draagt
        Tot die van Hem gebaard zijn,
        Dat is, de Broed’ren mind,
        Uw naauw aan haar verbind,
        Die een met u van aard zijn.
      
      
        Laat Broederlijke Min
        Niet uit, maar sluiten in
        De Liefd’ tot alle lieden:
        Om haar na ziel en lijf,
        Ook vijand, mild gerijd
        In noden aan te bieden.
      
      
        Wie zag ooit schoonder ding,
        Als deze schakeling
        Der goude Deugden-keten!
        Al het goud is hier bij vals.
        Cierd gij daar mee uw hals,
        Men mag u zalig heten.
      
      
        Want wie die Deugden heeft,
        En daaglijks trouw beleeft,
        Door Vaste deugds gewennis,
        Die zal nooit ledig staan;
        Maar wast gedurig aan
        In zijnes Heren kennis.
      
      
        Maar die die Deugden derft,
        In het donker zwierd, en zwerft:
        Dewijl hem, als de blinden,
        Het nodig licht ontbreekt,
        En hij in zonden steekt,
        Kan hij geen heilpad vinden.
      
      
        O! dat gij u dan quyt,
        Met all’ uw tijd en vlijt,
        Die Deugden wel te leren!
        Want ieder eigenschap
        Verstrekt uw tot een trap
        Na het Koningrijk des Heren.
      
    
  