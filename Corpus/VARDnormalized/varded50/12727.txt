
    
      
        U Herte wordt doch niet ontroerd,
        Door treurigheid, noch weg-gevoerd
        Door droeve quelligheden:
        Ik heb het noodlot uit te staan,
        En of ik schoon kom weg te gaan,
        Zijt evenwel te vreden,
        ‘k Heb God voor u gebeden,
        U gebeden, u gebeden.
      
      
        Daar boven in mijn Vaders Huis
        is ruymt’ genoeg. verr’ buiten kruis,
        Daar zal ik u verbeiden:
        Ik ga, gelijk ik heb gezeid,
        Om u in glans en heerlijkheid
        Daar plaatse te bereiden.
        En nimmermeer te scheiden,
        Meer te scheiden, meer te scheiden.
      
      
        Veel tegenstoot, veel smaad en spijt,
        Zal u, mits gij niet werelds zijt,
        Beginnen aan te vaten:
        Maar niet te min, ontmoet u kwaad,
        De Wereld heeft mij eerst gehaat,
        En zal u weder haten:
        Maar ‘k zal u niet verlaten,
        Niet verlaten, niet verlaten.
      
      
        Hij is na bij, Ik zien hem al
        Die mij als Vriend verraden zal,
        En lev’ren mij in handen
        Van die, die na mijn leven staan,
        Om noch met smaadheid aangedaan
        Te worden, en met schanden,
        Met geess’lingh en met banden,
        En met banden, en met banden.
      
      
        Mijn bange Ziel is heel in mij
        Bedroeft: Och! was die vrij voorbij:
        Och! of die was t’ontvlieden.
        Mijn Vader! mocht het anders zijn,
        Ik wild’ het wel: maar niet de mijn,
        U wille moet geschieden,
        Ik sta tot u gebieden.
        U gebieden, u gebieden.
      
    
  