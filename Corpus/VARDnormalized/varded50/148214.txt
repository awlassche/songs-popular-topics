
    
      
        BRoeders en Zusters vreest doch niet,
        Al zijt gij hier in dit verdriet
        Al om Gods woord,
        Gij moet doch met gewelde ziet,
        Door de enge poort.
      
      
        Het Rijk der Hemelen lijdt geweld,
        Gij zijt nu in de proeve gesteld,
        Als het Goud in het vier,
        De haren uw's hoofts zijn al geteld,
        Weest doch goedertier.
      
      
        Al is het vleysch gelijk een glas,
        De Here kan u sterken ras,
        In uwen nood,
        Blijft doch volstandig op dit pas
        Tot in den dood.
      
      
        En vreest doch niet gij kleine schaer
        Het is de rechte waarheid klaar,
        Zijt dies wel vroed,
        Al valt het hier den vleze zwaar,
        Hebt doch goeden moed.
      
      
        Zo wie vast op den Heer betrout,
        Hij troost haar dik en menig-vout
        Door zijnen Geest,
        Och vrienden al is dit vlees benout,
        Zijt doch onbevreest.
      
      
        Laat uwe lichten schijnen klaar,
        Al voor de wereld openbaar,
        Als gij zult staan
        Voor de wreede Tirannen daar
        U oordeel ontfaen.
      
      
        De grote Stad is u bereid,
        Die zeer vol aller goeden leidt,
        Treet vroom'lijck aan,
        Zijn armen zijn wijd open gespreydt
        Om u t'ontfaen.
      
      
        Blijft tot den einde volstandig fijn,
        Zo zal het gelove behouden zijn,
        Bidt ende waakt,
        God en vergeet tot geen termijn
        Die hem zo genaakt.
      
      
        Al zijn zij rasende en verwoed,
        Om te storten ulieder bloed,
        Iae het Lichaam zendt,
        Gedenkt, dat het een vlees het ander doet
        Dat neemt een endt.
      
      
        Ik heb u geschonken uit liefde stout
        En begeer dat gij ten besten houdt
        Dit klein vermaan,
        Gods liefde, die nimmermeer verkout
        Zal blijven staan.
      
    
  