
    
      
        HOe helder vertoond de zon haar glans
        Komt zoete meysjes en vlegt ene krans
        Aldaar de aangename Roosjens staan,
        Want ziet de lieffelijcke tijd komt aan.
      
      
        Mijn Hertjen 'k bid u om een bee,
        Gaat doch uit liefde morgen ochtend mee
        Want gij zijt doch mijn alderliefste kind:
        In wien ik d'aldermeeste zoetheid vint.
      
      
        O Jonkman gij steelt het Hart van mij
        Want ik wordt bleek door minne-kosery
        Ik ben noch al te jong en proper dier,
        Ik mag mij brande door minne-vier.
      
      
        Mijn Engel wat voor praat is dat?
        het Is best dat ik jou in mijn armen vat,
        Ei soetjens vrijer ziet wat gij doet
        Want het nagtegaeltje dat zingt zoet, zoet, zoet.
      
      
        Ach Liefste verlost mij doch van pijn,
        En lecht u Suiker mondje bij het mijn,
        Op dat ik door dit overzoet gekus,
        Aan u den binnen minne-brant eens blus.
      
      
        Het zoenen past geen Ionge maagd,
        Schoon dat zij haar beminde liefde draagt
        Want door het kussen en het zoet gestreel,
        Geraakt het Roosje somtijds van de steel.
      
      
        Wel meen jij dan overschoone Meid,
        Dat ik u zoek al tot oneerbaarheid,
        Neen, neen mijn uitverkoren Engelin,
        Het is uit liefde dat ik u bemin.
      
      
        Hoe aardig bevallen mij u reen,
        Kom zoete Vrijer, gaan wij samen heen,
        Al door de groen bedaude Klaver-wei,
        Al met den zoeten en aanstaande mei.
      
      
        Hoe zoet bevalt mij deze praat,
        Van u die in mijn Ziel geworteld staat,
        Komt alderliefste zit een weinig neer
        Ontvangt een zoen, en geeft mij dan een weer
      
      
        Daar is een kusje na u bee,
        Hout u gerust en weest daar mee te vree,
        Daarom mijn Vrijer houd u nu gestild,
        Hoe ik meer zeg hoe gij meer zoenen wilt.
      
      
        het Geveugelt leerd ons door den aard,
        Dat ieder meisje dient te zijn gepaard
        Wel Paren wij dan ook mijn honing-by
        Tegen de mei zonder melancholy.
      
      
        'k Wens u dan goeden nacht Jonkman
        Wij moeten scheiden als het niet wezen kan
        Het scheiden liefje valt mij lustig nu
        Noch eens gekust en dan daar mee adieu.
      
    
  