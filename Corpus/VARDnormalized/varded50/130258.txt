
    
      
        Wel ik moet uw wat verklaren
        Hoe een Juffrouw is gevaren
        - Hier de schoonste al van de Stad -
        Die het verzoek van veel Heren had.
        En om dat zij was zeer rijke
        En had vele geld en goed,
        Niemand was ook haar gelijke,
        Dagt zij steeds in haar gemoed.
      
      
        Doen zij haar niet konden bekoren,
        Hebben zij een raad beschooren
        En veel Heren al onder een,
        Haar te brengen al in het geween.
        En zij hebben daar ontboden
        Een Schoorsteenveger blank
        En gekleed al na de mode
        Als de beste Heer van het Land.
      
      
        ‘Als gij aan hebt deze kleeren’,
        Spraken al de Edele Heren,
        ‘Met drie knegts agter uw gaan,
        Spreekt dan deze Juffrouw aan.
        En zoo gij haar dan kunt krijge
        Uit liefde tot de Trouw,
        Wij zullen wel stille zwijge.
        Daar is Gelds genoeg voor jou.’
      
      
        ‘Wel goeden dag, mijn Jonkvrouwe
        En mijn Edele schoon karsouwe!
        Blijft hier een weinig staan,
        Ik moet u wat vragen gaan.’
        ‘Wel mijn Heer, uw zoete woorden
        En u oogjes als kristaal
        Die zouden mij wel bekoorden
        En uw schoonheit altemaal.
      
      
        Zegt wanneer,   bent gij gekomen?
        Ik heb u hier nooit vernomen.’
        ‘Juffrou, met premissie dan,
        Want ik kom van Rotterdam.
        Daar ben ik zo rik en magtig
        En ik heb veel geld en goed
        En een hogen staat, zeer pragtig.
        Ik bid om uw Troutje zoet.’
      
      
        ‘Wel mijn Heer, uw zoete woorden
        Die scheine mijn te bekoorden
        En daar toe u hoge staat,
        Die de mijn te boven gaat.
        En wout gij die woorden houwen
        Die gij daar tegen mijn spreekt
        Om dan zo met mijn te trouwen?
        Mijn dunkt, gij de spot maar steekt.’
      
      
        ‘Wel overschoon Jonkvrouwe,
        Ik schenk u terstond mijn trouwe.
        Neemt dezen Ring te pand
        En steekt hem vrij aan u hand,
        Zo willen wij te samen paren
        Door de liefde tot den Trou
        En wij zullen met malkaaren
        Leven zo als Man en Vrou.’
      
      
        De Schoorsteen-veger die gink trouwen
        En men zag de Bruiloft houwen
        En hij pronkte gelijk een kat
        Als hij aan de Tafel zat.
        Hij bekeek zijn mooye kleeren
        En zijn overschoon Jonkvrouw
        Die hij door andere Heren
        Had gekregen tot zijn Vrouw.
      
      
        Savonds als hij zou gaan slapen
        Om met Juffrou vreugd te rapen,
        Hij des smorgens vroeg op stond
        En met een lachgende mond.
        Toen ging hij al na die Heren
        En hij trok daar aan zeer gou
        Zijne Schoorsteen-veegers kleeren
        En trat weer na zijn Juffrouw.
      
      
        De Schoorsteenveger ging weer roepen
        Tot voor zijn deur al op de stoepen
        En hij belden aan de deur,
        Daar de Dienares kwam veur.
        Die zij: ‘Wat wilt gij hier hebbe?’
        Maar de Schoorsteen-veger stout
        Die zij: ‘'k Moet mijn Vrouw wat zeggen,
        Die ik gisteren heb getrout.’
      
      
        De Juffrou stond zeer verslage
        Als zij hem zag, en dogt: Wat plage!
        Laat ik maar slegs zwijgen bot
        Want zie, ik ben bedot.
        Laat ik hem maar kopen kleeren
        - Ik bender dog mee getrout -
        En laten hem bij andere Heren
        Mee slegs gaan in rooder goud.
      
    
  