
    
      
        Mijn hert is vol, ik kan mij niet bedwingen,
        Ik moet een lied van enen Koning zingen:
        Mijn geest is rap die mij tot dichten drijft
        Gelijk de pen van een die vaardig schrijft:
        In schoonigheyd kan’t niemand bij hem halen,
        Genae en gonst komt van zijn lippen dalen:
        Daarom is het, dat hem God gezegend heeft
        In eeuwigheid; leeft, grote Koning, leeft.
      
      
        Neemt, moedig Held, en gord op uwe zijde
        Het zeegh-baer zwaard, dat afgerecht ten strijde
        U aanzien geeft waar dat gij henen gaat,
        En strekt u tot een heerelijck sieraad.
        Rijd in uw Rijk gelukkig en voorspoedig,
        Uw woord zij waar, uw heersen zij zachtmoedig:
        Doet ieder recht: zo zal door uwe hand
        Wat groots gezien in u gezegend land.
      
      
        Zo tegen u zich iemand komt te stellen,
        Uw pijl is scherp, die volckren neer zal vellen;
        Uw vijand valt zo hij getroffen werd,
        Uw schoot gaat deur tot binnen in het hert.
        O God, uw Kroon en Troon zal eeuwig duyren,
        In billicheyd zult gij u land bestuyren;
        Geen onbescheid zal uwen onderdaan
        Ooit in uw Rijk van uwen Staf ontfaen.
      
      
        Rechtvaardigheid is hoog bij u verheven,
        Gij haat de lui die godloos zijn van leven:
        Dies is het, o God, dat u dijn God begoot
        Met vreugde-zalf meer als een met-genoot.
        Wanneer gij komt uit u Palleys te treden
        Een zoeten reuk gaat af van uwe leden:
        Van Alöe, van Myrrh’ rieckt uw gewaad:
        Een lieve lucht vervult de gantse straat.
      
      
        De Iofferen, die tot uw staat behoren,
        Zijn Dochteren van Koningen geboren;
        Ter rechterhand is uw beminde Bruid,
        Die munt in goud, in goud van Ophir, uit.
        Maar gij die zijt de Bruid van sulcken Koning,
        Merk op en hoort: denkt op geen Vaders woning
        Vergeet het huis daar gij zijt opgevoed,
        Verlangt niet meer na maagschap of na bloed:
      
      
        Zo zal te meer uw schoonheid hem behagen
        En groter min zal u den Bruygom dragen,
        Bewijst hem eer, en buigt u voor hem neer,
        Dewijl hij is u Koning en uw Heer.
        De Tyrse maagd, de Vorsten en de Heren
        Die zullen met geschenken u vereren.
        Hoe rijk gekleed, hoe kostlijck is de Bruid!
        Noch munt haar deugd ver boven alles uit.
      
      
        Haar kleed vol goud, robijnen en saphieren,
        Is geborduyrt met wonderlijke zwieren,
        En zij, gevolgd van maagden jonk en fris,
        Werd opgevoerd aldaar de Koning is.
        Met blij gezang van t’saem gespanne reien,
        Met zoet geschal van vrolijke schalmeyen,
        Met hand-geklap van het volgende gemeen
        Komt zij het Palleys des Konings ingereen.
      
      
        Maar gij, Vrouw Bruid, al moet gij nu verlaten
        Uws Vaders Hof, gij zult tot hoge staeten
        In plaats van dien uw zonen zien gebracht,
        Tot Vorsten, groot in heerlijkheid en macht.
        Ook zal uw roem niet blijven ongeweten,
        Mijn tong, mijn pen zal uwen lof uitmeten
        En, is er geest of leven in mijn in het,
        Blijft gij vermaard zo lang men mensen vindt.
      
    
  