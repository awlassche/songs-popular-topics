
    
      
        A. Gij Raguel en Salomon wilt ook,
        Te samen ons wat zingen zonder beiden
        Terwijlen dat de Schaepkens noch wel weiden
        Dat onzen vaak verga gelijk als rook.
      
      
        Och Achitob ziet wat een helder licht,
        Het schijnt dat al den Hemel is ontsloten,
        Och ziet hoe snel het neder komt geschoten,
        Ik ben verschrikt, van t'wonderlijck gezicht.
      
      
        Mijn hert is ook vol vrezen t'eenemael
        Zo dat geheel mijn leden ancxstigh beven,
        Och ziet wat komt daar blinkende afgedreven
        Heerlijk om zien, en klaar als Blixem-strael.
      
      
        Och help ons God, t'is s'Heeren Engel schoon,
        Hij komt ons bij, wat zal ons doch geworden,
        Wilt ons gemoed met kracht o Heer begorden,
        Die u ghesandt, ons schickt uit uwen troost.
      
      
        Och ziet hij komt ons slaan beneven haast
        Omschenen zijn wij, van des Heren klaarheid,
        Des mijnen geest geswact door grove swaerheyt
        Des vleeschs benauwt is grouwsaem zeer verbaasd.
      
      
        Weest niet bevreesd gij Herders hier vergaard
        Een blijschap groot, ik u als nu verkonde,
        Die alle volck' hier binnen s'weerelds ronde,
        Geschieden zal, en weest doch niet vervaard.
      
      
        Vervaard u niet, want ziet een blijschap groot,
        Als tijding goed, kom ik u nu bedieden,
        Die over al, zeer Troostelijk geschieden,
        Zal alle volck' hier, op der Eerden bloot.
      
      
        Want Herders hoord, u ooit beter boodschap schoon
        Geboren, is u den behouder heden,
        Den welken zelf is Christus, Vorst des vreden
        Den Here zelf, van boven uit den Troon
      
      
        In Davids stad, maar merkt dits u voorzeid
        Tot teken klaar, in doeken ziet bewonden,
        Werd een kleen kind, van u aldaar gevonden,
        Te Bethlehem, in een kribbe geleid.
      
      
        Laat ons te zam, hier loven God eerbaar,
        Lof moet hem zijn, ja Ere groot bekleven,
        Zij God altijd, in eeuwicheyd verheven,
        Hier boven in dat alderhooghst' eenpaar.
      
      
        Vrede moet zijn, hier op dit eerdsche plein,
        Dat van twee, een nieuw mense zij geschepen
        Door Christum zelf, in hem zelven begrepen,
        Verzoend met God, beyd' in een lichaam rein.
      
      
        Vrede met God op eerden, wensen wij
        T'menschlijc geslacht, en daar toe onverschillig
        In het opzet Gods, te wezen gants goedwillig,
        Zulk enen lust, hier allen mensen zij.
      
      
        Och wonder werk, ons is geopenbaard,
        Den Engel zelf, met den Hemelschen Scharen,
        Een menicht groot, en ziet d'Engelen varen,
        Van ons om hoog, ten zoeten Hemel waard.
      
      
        Wij slapen niet gewis, ten is geen droom
        Daar hoorden wij, zo zoet geluydsche stemmen
        Om Dieren woest, in het luisteren te temmen,
        En stillen doen, der vlieten snellen stroom.
      
      
        Hoe lustig zoet, moet in den Hemel zijn,
        Daar sulcken Choor, van zangers vreugd ontsluiten,
        Mij docht ik was, mij zelven gants te buiten
        Och s'wereldsvreugd, is al maar druk en pijn.
      
      
        Och wat geluk, wat Gods genade groot,
        Geschied ons doch, wij arem cleen verworpen,
        Slecht boerig volk, dat ons hier op de dorpen
        Verkondigd zijn, zo grote dingen bloot.
      
      
        Komt Herders gij, en Herderinnen zaan,
        Laat ons terstond, de Schapen doen ter kooien,
        Op dat ze niet, in het ongheree verstrooien,
        En laat ons t'saem, na Bethlehem toe gaan.
      
      
        Iae laat ons gaan bezien, het gene dat
        Daar is geschied, en dat den Here milde,
        Ons hier op t'Veld, te kennen geven wilde,
        Christi geboord, hier bij in Davids stad.
      
    
  