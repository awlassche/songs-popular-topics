
    
      
        GAlathea geestig dier
        Oorsaeck van mijn lusjes,
        Oorsaeck van mijn eerste vier
        Oorsaeck van mijn kusjes,
        Oorsaeck van mijn wreede pijn,
        Kussen doet mij vrolijk zijn.
        Laat ons tsamen kussen
        Om ons vier te blussen.
      
      
        Tkussen is zo zoeten vreugd
        Want het doet mijn leven,
        Tkussen maakt mijn hert verheugt
        Wilt mij kusjes geven,
        Kusjes soeter als het zoet
        Dat den Hemel leven doet,
        Zoeter als het Minnen
        Van ons Velt-Godinnen.
      
      
        Het zijn kusjes suiker zoet
        Die ik krijg van Phillis.
        Met kustjes word ik ghevoet
        Van mijn Amarillis,
        Maar als Galathea kust
        Hemel wist gij wat een lust
        Kusjens om de Goden
        Op te gast te noden.
      
      
        Thooghst dat ik van u begeer
        Is mijn pijn te blussen,
        Kusje mijn ik kusje weer
        Laat ons tsamen kussen,
        Duizend kusjes, duysentmael
        Geef ik bloeyende koraal,
        Aan u teere tipjes,
        Van u zoete Lipjes.
      
      
        Nu mijn zoete Galathe
        Wilt niet langer beide,
        Neemt mij met een kusje me
        Niemand zal ons scheyde,
        Hierom wie't behaagt of spijt
        Ik ben doch mijn vrijheid kwijt,
        En ik heb gegeven
        Om een kus van mijn leven.
      
    
  