
    
      
        ONbuygelijcke Mensen;
        Van ijzer en van staal,
        Gij op-gevulde penssen,
        Van alderleye quael:
        Die u gemoed, vol vlam en bloed,
        Vol Wapens hebt gaan smeden,
        En u ontbloot, zo klein als groot,
        Van deughde, recht, en reden.
      
      
        Waar is de Trouw gevlogen?
        Waar is nu het rechte Recht?
        Nu komt in plaats de logen;
        Bedrog en veel gevecht,
        Men plundert hier, men stoockt het vier,
        Men saeyt veel snoode twisten,
        Wie smoort dien brand? maar elks verstand,
        Versierd geweld en listen.
      
      
        Wij staan na heerschappyen,
        Na roem en yd'le pracht;
        Na wreede tyrannyen,
        Na grootsheid van geslacht,
        Na al het geen, dat tegens reen,
        En met de deugd wil strijden,
        Men breekt de Wet, voor elk gezet,
        In des bedroefde tijden.
      
      
        Wij staan na gulde schijven
        Om goud is het al te koop:
        Om goud wij altijd drijven,
        In een onvaste hoop:
        In d'Ysre eeuw, is nu het geschreeuw
        O goud gij zijt ons leven!
        Al ons verstand, en ingewand,
        Dat is u overgeven.
      
      
        Hierom is het lijf vol smetten,
        Vol vuiligheid en stank,
        En wie dit wil beletten,
        Behaelt zeer weinig dank.
        Men veynst in schijn, maar al ons zijn,
        Is als vergif van slangen:
        Een zoet gestreel, een loos gekweel
        Om ieder een te vangen.
      
      
        Och mochten wij beleven,
        Dat Liefdes edel zaad,
        Mocht in ons Ziele kleven,
        En smoren al dien haat:
        De gulden Eeuw, sou met geschreeuw
        In volle blijdschap rijzen:
        Dat vroom gemoed, sou van dit goed,
        God in den Hemel prijzen.
      
    
  