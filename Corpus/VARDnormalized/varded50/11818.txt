
    
      
        VVEgh met de pronk, met gestreel en geflick,
        Weg mette pracht en al de dertelheden:
        Weg met Robijn, Diamant en geblik,
        Weg met Parruyck, met Bagh' en kostelheden:
        Weg gij wulpsche overdaad!
        Met u lekkernijen.
        Weg met goud' en weyts gewaad,
        Vol borduur en zy'en:
        Weg gezwier, en getier,
        Dat de deugd verduisterd,
        Weg gij lust, die ontrust,
        En mijn eer ontluystert.
      
      
        Ach hoe heb ik mijne edele bloem,
        Prachtig en trots de Werreldt overgeven?
        Wat is het vermaeck', en des wellusts roem?
        Waar is mijn jeugd en mijn frissche jonge leven?
        Waar is nu de ijdelheid,
        Daar ik mij in bade?
        Daar mijn ziele nu om schreyt,
        Die dus is beladen.
        Zij is heen, met al het geen,
        Daar ik mij in streelde.
        Weg gij smert, uit mijn hert,
        Met de yd'le weelde.
      
      
        Ach hoe heb ik mij doch tegen mijn God,
        Door al het gevlei der wellust zo verlopen?
        Dat ik verblindt, als slavinne, verzot,
        Was in haar waan en ijdelheid verzopen?
        En nu walg ik van de lust,
        Van het vermaak der zonden:
        En ik zoek in Christo rust,
        Van des lust ontbonden,
        Die niet doet, als het gemoed,
        Door de weelde branden:
        Doch u Heer, komt de eer,
        Van mijn offeranden.
      
      
        Zij lag beschreyt voor zijn voeten te neer,
        Wasschende, droogende, zalfde die met enen,
        het Haar was haar doek, en zij bad haren Heer,
        Dat hij haar wou barmhertigheid verlenen.
        Hoe de Pharizee ook smalt,
        Dat des Sondaresse,
        Dus van Christo wordt onthaelt,
        Gaf hij hem een lesse:
        Schoon des Vrouw, nu vol rouw,
        Heeft veel zond bedreven,
        Dies voorwaar, ik aan haar,
        Heb veel' zond vergeven.
      
      
        Wie dat maar Christi genade dus smeekt,
        Dien zal hij nu noch nimmermeer verstoten:
        Zo maar het berouw, uit een rein herte breekt,
        En dat het komt, door het waer' geloof gevlooten.
        Als des Zondares vertoond,
        Door het geloof genezen:
        Die veel' zonden zijn verschoont,
        Om dat zij God vreesde:
        Zalig dan, is de Man,
        Die het woord mag beleven:
        Gaat in vree, u is mee,
        Uwe zond vergeven.
      
    
  