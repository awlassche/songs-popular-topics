
    
      
        DAar klimt de Zonne, die eerst neder-daalde:
        Wiens held're-glans dit gansche rond bestraalde:
        Daar rijst het Licht, en het Leven uit de Dood:
        Daar word het Graf van het levend-Lijk ontbloot.
        De Eersteling van die daar zijn ont-slaapen:
        Die hij verlost heeft: en tot Heil geschapen.
        Want door zijn kracht hij het duyst're-graf ontsprong,
        En des Duivels-macht, en des doods geweld, bedwong.
      
      
        Zo moet een Dag, uit Nacht, te voorschijn komen:
        Zo vloeyd uit Steen, en Been de zoete-stromen:
        Zo voed Gods-volk, d'on-vruchtbare Woestijn:
        Zo moet een Wolk, een Vuur, haar Leyders zijn:
        Zo moet de vloed, haar Banen veyl'ge-Wegen:
        Zo moet de Vloek, haar dienen tot een zegen:
        Zo groeyd en Bloeyd, de Priesterlijke-staf:
        Zo komt den Vorst des Levens, uit het Graf.
      
      
        Zo moet dien Rots, den waren Rot-steen, wijken:
        Zo doet dien Held, zijn grote krachten blijken:
        Zo word zijn over-winning hier geloond:
        Zo word dien Heer met Heerlijkheid gekroond:
        Zo toond dien Soon des Mensen, ons zijn Godheid:
        Zo vlien de Dode-wachters (vol van zotheid)
        Voor des Levens-Straal: mits het niet kan geschiên,
        Dat Doden het Leven zouden konnen zien.
      
      
        Wat zoekt gij dan het leven bij de doden
        o Vrouwen? zegt doch haar (die-zijn gevloden)
        Dat Jesus thans is waarlijk op-gestaan:
        En voor u (na zijn woorden) uitgegaan.
        Hoe sou het graf hem houden (als benepen?)
        Die nooit geen plaats, noch ruimte heeft begrepen.
        Die met zijn woorden, alle dingen draagd.
        Die in beloft, noch ook in straf, vertraagd.
      
      
        Nu Christus, dan is uit den dood verrezen,
        Laat ons zijn trouwe, achter-volgers wezen:
        En doden, en hegraven, het aardsch'-lichaam:
        En op-staan van den doden, al-te-saam.
        Want die hier zo (met Christo weer verrijzen,
        Die zal hij zeker, eeuwig, zalig prijzen:
        Mits vloek, en kruis zijn door zijn kruis gekruisd:
        Die door de op-standing, ons bij Gode huyst,
      
      
        o! Jesu, Ware-mens: en God, al-machtig:
        Maakt uwe Dood, en op-staan, in ons krachtig.
        Gebied na wil, en geeft dat gij gebied:
        En onder-stut in ons het gekreukte-riet.
        Dewijl u bloed, van onheil, ons verlosten:
        Besprengd daar mé, (Heer) onzer zielen-posten:
        En maakt ons zo, van den Verderver vrij.
        Dat u verrijzen ons een op-staan zij.
      
    
  