
    
      
        Klaar als de Zon zullen daar blinken
        Gods kinder in des Hemels troon,
        Hoe soud’ een hert konnen bedincken
        Wat God den zijnen geeft te loon.
      
      
        Keren wil ik al mijn gedachten
        Op’t Hemelrijk zo schoon voorzeid,
        Een eeuwig leven te verwachten
        Verlost van alle dootlijckheyt.
      
      
        En van den perikel ontkomen
        Gants zeker in des Heren band,
        Smaad en druk zal zijn weg genomen
        Van d’Aerdsche in het Hemelse land
      
      
        Noch is daar altijd aan te schouwen
        God in zijn heerlijkheid zeer groot,
        Alzulk een wezen zal met trouwen
        Hij ons geven uit liefde bloot
      
      
        Recht wel gesteld, na Schrifts vermeten,
        Zullen wij Christum den Heiland
        Bij zijnen Vader zien gezeten
        Tot onzen dienst, in het Hemels land
      
      
        Voor cleeder zal hij ons aantrekken
        Zaligheid die daar is zeer schoon,
        Ons met gerechtigheid bedekken,
        Opzetten daar des levens Kroon
      
      
        Tot allen Heyl’ghen zal men daar paren,
        En vromen, zaligen, daar bij,
        Veel duizend Enghelsche heirscharen
        Zij met ons, en wij met haar blij
      
      
        Grote liefde al zonder schromen
        Zal daar wezen op dat termijn,
        Zo dat God, wij en alle vromen
        Zullen tezamen verenigd zijn.
      
      
        Een Hemels wezen klaar en schoon,
        Subtijl, onlijdelijk voortaan,
        Gelijk de Zon in s’Hemels throone
        Zo zal men daar voor God staan.
      
      
        Rusten daar, van alle bezwaren,
        De vreugde wordt altijd vermeert,
        O Heer laat mij ook daar vergaren,
        T’is t’ghene dat mijn hert begeert.
      
      
        Seyndt uwen heyl’ghen Geest beneven
        Op ons, dat hij ons daar geleid,
        Tot uwen Rijke vol van vreden,
        Deur Iesum Christum maakt bereid.
      
      
        Dochteren Syons uytghelesen,
        Versierd u, gaat hem te ghemoet,
        Hij komt die u ziel kan genezen,
        En geven u de eeuwige goed
      
    
  