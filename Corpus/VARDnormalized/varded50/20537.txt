
    
      
        Als Alexander was
        Met gramschap heel ontsteken,
        En wil Lamsacum ras,
        De grote Stad verbreken,
        d'Inwoonders distrueeren,
        Zo spoedig als hij kan;
        Maar dit ging aardig keren,
        Een wijs voorzichtig Man.
      
      
        Den Koning was met haast
        Voor deze Stad gekomen,
        De Borgers zijn verbaasd,
        En angstig voor hem schromen,
        Een man woond' in dien Stede,
        Anaxemus genaamd,
        Die hebben zij gebeden
        Dat hij een middel raemt.
      
      
        Den Filosoof gaat uit,
        En hoopt met konstich spreken
        Het fel en wreed besluit
        Des Konings heel te breken.
        Den Vorst heeft hem vernomen,
        Dacht wel wat hij begeert,
        Liet hem zo verd' niet komen,
        Heeft zijn verzoek geweerd.
      
      
        Den Koning sprak hem aan,
        Gij moogt wel wed'rom keren,
        Ik zweer, het zal anders gaan
        Als gij nu zult begheern,
        Ik heb u eerst voor dezen
        Als Meester wel ontzien,
        Zal nu recht anders wezen,
        het Moet na mijn Eed gezien.
      
      
        Ziet ! hoe den Koning doen
        Al door zijn onrijp spreken,
        Gans buiten zijn vermo'en,
        Den loef werd afgestreken:
        Den Man gaat over-weghen
        Wat of den Koning zeid,
        En heeft den Vorst te degen,
        Heel van het stuk geleid.
      
      
        Hij sprak, Grootmachtig Heer,
        Hoe kan ik zo we'er keren ?
        Hoort eerst wat ik begeer.
        Dit's, Koninck, mijn begeren,
        Dat gij zult distrueerden
        Heel dezen groten Stad,
        En u rijkdom vermeren
        Met al haar rijken schat.
      
      
        Wilt mij, noch klein, noch groot,
        Ja niemand doch niet sparen,
        Vernield ons, slaat ons dood,
        Als of wij Honden waren.
        Den Koning gaat bedaren,
        Dacht wat hij had' gezeid,
        Hij moest de Stad nu sparen,
        Door eens Mans wijs beleid
      
      
        Den Koning niet betaamt
        Zijn hogen Eed te breken
        En is geheel beschaemt
        Van deze Stad geweken;
        Verfoeyt zijn haastig spreken,
        En ook dien wijzen Man
        Die, zonder eens te zinken,
        Zijn opzet breken kan.
      
      
        De Stad die is vol vreugd,
        Wil danckbaerheyt betonen
        Anaximenus denkt
        En wijsheid ook belonen;
        Geschenken zij hem geven,
        Geen kosten haar verveeld,
        En maken t'sijnder eren,
        Na hem, een konstigh Beeldt.
      
    
  