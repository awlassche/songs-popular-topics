
    
      
        O Spaensche Nederland;
        Gij wordt van allen kandt
        Gepluckt, verwoest, en jammerlijk verscheurd:
        Gij kloecken Leeuw, gij nu met reden treurt?
        g' Hebt kwalijk Leven meer,
        Vriend en Vijand kwellen u even zeer,
        Gij zijt bedrogen, gij zijt getogen
        In de alderdroefsten stad,
        Van Vrienden, en Vijanden kwaad.
      
      
        In een Duytschen Held
        Was al u hoop gesteld.
        Eilaas zijn kloek en Edelmoedig Hert,
        In u ellenden voelt ook grote smert.
        Wat is het u helpen kan;
        Stopt de Fonteinen, daar ze kommen van,
        Dat zijn u Zonden, die u zo wonden,
        De Sond' is de Fontein,
        Van al u quaelen ende pijn.
      
      
        God ons met het zelve slaat,
        Daar men me doet het kwaad,
        De fransche moden, en den franschen wijn,
        Tot zond en kwaad van ons gebesight zijn.
        Nu ook den franschen haan,
        God als een roe gebruikt om ons te slaan,
        Niet bij ghevalle komt ons dit alle,
        het Is God en anders gheen,
        Die ons hier straft al in het gemeen.
      
      
        De Goede met de Qua,
        Bekopen het even na,
        Maar ande goede is het tot meerder Kroon,
        En ande kwade is het tot meerder schroom,
        Een straf van zonden groot,
        Tot beternis ook van hun Leven snood,
        Hier al het lijden, en al het kastijden,
        Is Gods Bermhertigheydt,
        Veel meer als zijn Rech-veerdigheydt.
      
      
        Hier beter ghekastijdt,
        En beter men hier lijdt,
        Als wel hier naar: want het is hier korten tijd,
        En alles weinig, maar in de eeuwigheid,
        Betaalt men schromig dier,
        In de Helsche Vlam of wel in het Vaghevier,
        Ons zonden schulden; dus met gedulden,
        Voor uwe zonden lijdt,
        Zo wordt gij zeker eens verblijd,
      
      
        Dit is den besten raad,
        De beste daad, en baat,
        Met een leetwesig hert uwe zonden staeckt,
        U Leven betert, en goe voornemen maakt,
        Geduldig alles lijdt,
        Op God betrouwt: zo zult gij met'er tijd
        Zijn met verblijden, naar dit droef lijden,
        Maakt vanden noot een deugd,
        Dat vaart u hier, en hier naar vreugd.
      
    
  