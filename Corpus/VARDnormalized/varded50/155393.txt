
    
      
        Devote herten wilt vreugden rapen,
        Aanziet Gods schepsel in het aardse plein,
        Hoe schoon en konstich dat is geschapen,
        Denkt hoe schoon moet dan den Schepper zijn.
      
      
        Aanziet de kruiden zeer groen uitspruiten,
        Die daar ghenenesen ziekten en pijn,
        Aanziet haar schoonheid en haar virtuyten,
        Denkt hoe schoon moet haren Schepper zijn.
      
      
        Aanziet de Leliën vol zoete reucken,
        Tymist, Lavender, Rozemarijn,
        Aanziet de Rooskens zeer wijt ontloken,
        Denkt hoe schoon moet haren Schepper zijn.
      
      
        Ziet all’ de Bloemkens met goed verstande,
        Vol zoete reucken en medicijn:
        Ziet haar coleuren menichderhande,
        Denkt hoe schoon moet haren Schepper zijn.
      
      
        Aanziet de Bomen met all’ haar vruchten,
        En de wijngaarden met haren Wijn,
        Aanziet de Vogelkens hoog inder Luchten,
        Denkt hoe schoon moet haren Schepper zijn.
      
      
        Ziet de ghesteenten van groter werden,
        Die claerder blinken dan kristalijn,
        Ziet alle schoonheid op dezer eerden,
        Denkt hoe schoon moet haren Schepper zijn.
      
      
        Aanziet de mensen schoon van lichame,
        Fray van fatsoene en leden fijn,
        Zuiver van aanzicht ogen bekwame,
        Denkt hoe schoon moet haren Schepper zijn.
      
      
        Aanziet de Zon en Maan ten toone
        Aanziet de Sterren van klaren schijn,
        Ziet hoe zij blinken aan s’Hemels troone,
        Denkt hoe schoon moet haren Schepper zijn.
      
      
        Ziet gij de Wereld hier vol coragie,
        Wiltse versmaden gelijk fenijn,
        Ziet gij haar schoonheid en haar ciragie,
        Denkt hoe schoon salt in den Hemel zijn.
      
      
        Hoort gij hier constich op Orgelen spelen,
        Op instrumenten musical divijn,
        Hoort gij ook zingen met zoete kelen,
        Denkt hoe zoet salt in den hemel zijn.
      
      
        Hoort alle vreugd die men mag bedrijven,
        Zij kan maar duren een cord termijn:
        Denkt op de vreugd die eewich zal blijven,
        Voor haar die in den hemel zijn.
      
      
        Laat ons de wereld geheel versaecken,
        Met al haar boosheid na Gods doctrijn,
        Zo zullen wij in den hemel smaken,
        Hoe zoet en schoon dat het daar zal zijn.
      
      
        Lof zij den Schepper der creaturen,
        Die alle dingen geschapen heeft,
        Glorie zij hem tot allen uren,
        Diet onderhout en zijn voedsel geeft.
      
    
  