
    
      
        O Dorre zielen laver,
        O grote dode graver,
        Wiens vaandel is het Kruis:
        Uw Kerk (mag ik ‘het zo noemen)
        Of zonder te verbloemen,
        ‘K zeg eer een Kneeckel-huys
      
      
        Is op-gepropt van zonken,
        Die over lang al stoncken,
        Vermollemt en verrot:
        Vergeefs is al u snoeien,
        Dor hout en wil niet groeien,
        Geen dode Wijnstok bot.
      
      
        Maar dit is te bewenen,
        Dat deze stapel benen,
        Zegt dat ze levend’ is,
        Gezond en wel te passe:
        O stof, o gruis, o asse,
        Gij ziet de waarheid mis.
      
      
        O benen, stenen, sercken,
        Wel aan toont dan u werken,
        Indien gij levend sijt;
        Ach waar mijn zeggen leugen,
        Wat sou ik mij verheugen,
        Wat waar Gods volk verblijd.
      
      
        Wie of uw op komt stokken,
        O lijveloose spokken,
        Wie is het die u beleeft,
        Wie lopen in u simmen?
        De Duivelen Gods simmen,
        En apen van zijn Geest.
      
      
        Die geeft gedaald van bove,
        Die geeft van ‘het rein gelove,
        Die Geest die levend maakt,
        En blijft niet meer verholen,
        Als vier of heete koolen,
        Die branden wat haar raakt.
      
      
        De leugenaars der hellen,
        Die zeggen dat haar vellen,
        Volkomen lijven zijn:
        Zij hebben u haar slaven,
        De ogen uit-gegraven,
        En nu trekt op haar lijn.
      
      
        O Jezus wordt verbeden,
        En drijft dees’ onbesneden
        Eens uit u Bede huis.
        Komt maakt geknoopte zwepen,
        En stoot met rouwe neepen,
        Naar buiten dit gespuis.
      
      
        Of, blaas eens op die zonken,
        En stroyt een hand vol vonken,
        Op’t Kerkhof van u Kerk:
        Want al die bleecke doden,
        Die hebben geest van noden:
        Ei Jezus toont u sterk.
      
      
        Komt breekt de graven open,
        En wilt de Lijken dopen,
        Met water vier en geest,
        Gaat been op been eerst passen,
        En wilt het rift eerst wassen,
        En het dan zo geneest.
      
      
        Uwe kracht is niet geweken,
        O Jezus, gantse Beken
        Trekt gij wel uit een Rots.
        Gij kond een stok doen bloeien,
        Gij deed wel eertijds groeien
        Amandels aan een knots.
      
      
        Zendt regen uit de hoogte,
        Uw Akker splyt van droogte,
        Een ieder roept op’t meest
        Na u o ziele lever,
        Komt weyd ons in de klaver
        Van u beloofde Geest.
      
    
  