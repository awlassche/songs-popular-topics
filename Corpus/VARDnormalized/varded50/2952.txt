
    
      
        Zijt gij in angst en schromen
        (Door twijfel en onwisheydt
        Of u uw gang niet mis leidt)
        Om in Gods rijk te komen:
      
      
        Om niet meer zoo te beven
        Door twijfel-wetig weten,
        Zoo bindt u met Deuchdts keten
        Aan God en het eeuwig leven.
      
      
        het Geloof, dat in het gemoed is,
        Daar moet zich deuchdt bij paren
        En Lust om voort te varen
        In al wat recht en goed is.
      
      
        Bij Deuchdt-lust eyscht goê Kennis
        Om, stuk voor stuk, Deuchdts wegen
        Te zien en het overwegen,
        Tot vaste Deuchdts gewennis.
      
      
        De Kennis mag niet ledig
        In des mensen herssen leggen,
        Of in een ijdel zeggen.
        Goê kennis maakt goed-zedig.
      
      
        Zij moet de Maet doen ramen
        Om nooit in gene werken
        Te treden uit de Perken
        Van het Christelijk betamen.
      
      
        Hier moet zij het niet bij laten,
        Maar zonder morrigh klagen
        Vervolg en kruis doen dragen
        En stellen het hert gelaten.
      
      
        het Gelaten hert, niet doffigh,
        (Zoo weinig als ne'erslachtigh)
        Moet, vierigh en aandachtig,
        In Godt-plight nooit zijn sloffig.
      
      
        het Hert in God opgetogen,
        Moet Broederlijcke minne
        Niet sluiten uit de zinnen,
        Maar staêgh daar na doen pogen.
      
      
        het Hert Christelijk Broeder-lievigh,
        Moet in dat perk niet stuiten,
        Maar liefd' aan Allen uiten,
        En wezen elk gerievig.
      
      
        Zijn deze eygenschappen
        In u geplaetst, o mense:
        Wat hoeft gij meer te wensen?
        Gij zijt op des Hemels trappen.
      
      
        Wordt gh' hier van leeg bevonden:
        Zoo zwiert gij als een blinde
        Die stad noch pad kan vinden,
        Nooit rein van d'oude zonden.
      
    
  