
    
      
        Ik ben in nood, waar ga ik heen?
        Ik zie nae’t laegh, nae’t hoog,
        Ik sla om hulp mijn oog
        Na het gebergte toe: maar neen,
        Bij hem moet ik ze rapen
        Die het alles heeft geschapen.
      
      
        Sta vast op God, en uwe voet
        (Hoe dat het gaat) en zal
        Nooit glippen tot een val;
        Hij zal nooit sluymren die u hoedt,
        Noch in den slaap geraken
        Die Israel wil bewaken.
      
      
        De Heer zal u een Herder zijn
        Die u aan alle kant
        Zal hoeden met zijn hand,
        Des daags voor heete Sonne-schijn,
        Des nachts voor kouw en regen,
        Zo goede herders plegen.
      
      
        Hij zal u ziel wel gade slaan;
        Die zich op hem verlaat
        Hoed hij voor alle kwaad,
        En hetzij gij uit, of in wilt gaan,
        Waar dat gij heen wilt varen,
        Hij zal u wel bewaren.
      
    
  