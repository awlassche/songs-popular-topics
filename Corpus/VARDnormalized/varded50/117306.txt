
    
      
        O Heilige! drie enig God!
        Ik ben in uwen Naam getekend
        In mijnen Doop: laat mij dan tot
        Uw Kind! en Erve, zijn gerekend.
      
      
        het Gedichtsel van mijn hert is boos!
        Ik ben in zonden al geboren,
        Tot quaat genegen, zorgeloos!
        Door de natuur een kind van toren.
      
      
        Mijn lust is steeds in ydelheit;
        Ik dwale heen! op kwade wegen,
        Tot ondeugd ben ik haast verleid.
        Maar tot het goede ongenegen.
      
      
        Ik geev’ helaas! mijn teere jeugd!
        Tot beuzeling, en kwade zeden,
        Hoe zwaar! valt mij de waare deugd.
        Ik ben gewend tot ijdelheden.
      
      
        Wacht mij o God door Jezus Bloed!
        Vergeeft doch alle mijne zonden.
        Maakt rein mijn herte en gemoed,
        Door Christi Geest, en duure wonden.
      
      
        Wie ook ten Hemel in zal gaan,
        Moet door uw geest zijn wederboren!
        Ach! werkt dit in mij: neemt mij aan
        Als een van uwe uitverkoren!
      
      
        O Zone Gods! o mensen Kind!
        Geeft aan u zondig kind! uw zegen.
        Mij teere, zwakke! doch bemindt.
        Zijt met mij, leidt mij in uw wegen.
      
      
        Leert mij den weg der zaligheid!
        Te rechte en van herte kennen;
        Tot goed, en deugd, maakt mij bereid.
        Dat ik mij aan uw dienst gewenne.
      
      
        Behoed mij van het dwalend pad!
        Daar wereld, Satan, het vlees mij leiden
        Uit de enge weg, van des Hemels-stad!
        Om mij van het goed’, en God, te scheiden
      
      
        Bewaard mij in mijn jonge jeugd!
        O Heer! Voor al dat mij kan schaden,
        Geeft dat ik in genaâ en deugd,
        Op was: en gaa uw heyïge paden.
      
      
        Of haalt gij mij hier vroeg van daan!
        Wilt mij de vreugd des Hemels geven.
        Doet dan mijn ziel in vrede gaa!
        Door dezen dood, in het eeuwig leven!
      
    
  