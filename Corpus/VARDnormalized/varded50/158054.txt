
    
      
        HOe kan de Gotsche Leeuw,
        Die eer den Adelaar,
        Ten spijt van Room en Parten,
        Deê duiken eeuw op eeuw,
        En dwong de vlugge maar
        Den Tyber-boort te tarten,
        Nu rusten in zijn graf,
        Terwijl zijn gulde Troon,
        Zijn goude scepter-staf,
        En parelrijke kroon,
      
      
        Een kaligul' gebied,
        Zo verr' van eer en trouw
        Als Phoebus daagt van het westen,
        Die eer vrijwillig liet
        Een Amazoonsche vrouw
        Den Dwingeland ten besten.
        Geveinsde Nero vals,
        Zeg op, waar zat uw haat,
        Toe gij, manmoedig, als
        Een dapper kloek soldaat,
      
      
        Uw vijands beukelaar
        Doorploegden met uw zwaard,
        Gelijk een Alexander?
        Hoe komt gij, in eer jaar,
        Dus zeer van deugd ontaard,
        Bloetgierige Meander,
        Dat gij de Vorsten hond,
        Gelijk als den Maraan
        Wel eer zijn aard betoond
        Heeft aan den Indiaan?
      
      
        Voelt gij niet dat Jupijn
        Alree zijn bliksem spand
        Om u den kop te kneuzen?
        Amak zal tuige zijn,
        Daar het heiloos bloed het land,
        Als het lauwe bloed der Reuzen,
        Bedompelt en bekladt:
        En maakt het dorre strand
        Met bloed en tranen nat,
        Uw schelmerij ten schand.
      
      
        Vertrouw gij het wankel luk,
        Dat licht 'er hielen wendt,
        Zo zijt gij, Zweed, bedrogen:
        Want zij brengt onder het juk
        Diez' eerst Verwinnaars kend,
        Gevoerd op zegen-bogen.
        Dat bleek aan Hannibal,
        Aan Caesar en Pompe:
        Gij volgt het droevig tal;
        of duik, en bid om vreê.
      
    
  