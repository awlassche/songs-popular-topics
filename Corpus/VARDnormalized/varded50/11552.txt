
    
      
        DOe Sara sprak Tobias aan,
        En vriendelijk zag voor haar staan,
        Doen schuylden, door een stille vloed,
        Haar ooghjes in haar kuis gemoet.
      
      
        Mijn Bruidegom, mijn lieve Man,
        Mijn troost daar ik van leven kan,
        Mijn lieve vreugd, mijn zoete min,
        Ik open u mijn hert en zin.
      
      
        Nooit heb ik door een geyle lust,
        Gezocht, waar het dertel hert op rust,
        De tochten van een heete brand,
        Ontroerden nooit mijn el verstand.
      
      
        Tobias evenwel bevreesd,
        Die maelde vast in zijnen Geest:
        Hij vreesde voor een lastig stuk,
        Dat de ander bracht in ongeluk:
      
      
        De Engel, die vertroost' hem voort,
        En sprak tot hem, Tobias hoort:
        Wie zijnen Heer en God verlaat,
        Die kroont niet recht den echten-staat.
      
      
        Wie volgt de lusten van de Jeugd,
        En wentelt in des Werrelds vreugd,
        En stooft daar in zijn Ziel en hert;
        Die Mens is wel in het kwaad verwert.
      
      
        Die Mens mag wel geleken zijn
        Bij enig Vee of morsig Swijn,
        Dat na geen Toom of Reden hoort,
        Maar in zijn vuyle lusten smoort.
      
      
        Die zulke dient een snoode Heer,
        Hij wordt een slaaf hoe langs zo meer;
        En krijgt door al zijn woest getier,
        Het beeld van het aldersnoodste dier.
      
      
        Maar ene die Gods Wet betracht,
        Daar over heerscht geen boze macht:
        Daar over heerscht geen zond of schand,
        Maar erft den zegen in zijn Land.
      
      
        De zegen Gods maakt alles rijk,
        Door zegen zijn wij God gelijk:
        De zegen van des Hemels vreugd,
        Baard in den vromen mens geneughd.
      
    
  