
    
      
        TReurt nu mijn herders-fluit
        en maakt een droef geluid,
        Nu ik mijn waarde Bruid
        En lief moet derven,
        En galmt met naar geschal,
        Dat Bergen, Bos en Dal,
        Ja vliet, en Water-val
        Beweent mijn sterven,
        Want al mijn Vee
        Doolt uit den Lande,
        En weit aan Zee
        Op droge Strande.
      
      
        Schreyt ogen om dien dag
        Dat gij met blij op-slagh
        Eerst op Phillis zag
        Met lieflijk lonken;
        Want doen wiert ik gewont
        Door hare vlechjens blond,
        Want hare rode mond
        Ontstak veel vonken,
        Die het herte mijn
        Deed vlammig blaken,
        En grote pijn
        Mijn zieltjen braken.
      
      
        Vaart wel mijn Paragon,
        Maar denkt eens om de Bron
        Alwaar u Coridon
        Om Helsent kusten,
        Doen ik door zoet gewoel
        Uw's Borsjes zacht gewoel,
        Aan het ruysent Bekje koel
        Ontstak met lusten;
        Doen gij de vloed
        Mijns Lippen pluckte
        En ik zo zoet
        U montje drukte.
      
      
        Ei luistert zoete Meid
        Hoort hoe u Herder vleyt,
        Hoe dat u lieverd schreyt
        Om dat gij vliedet,
        Vliet niet, of vlucht na mij,
        Rust niet, dan aan mijn zij:
        Op dat u Ooghjens blij
        Mijn blijheid biedet.
        Ach! dat u hert
        Tot mij-waarts wende,
        Zo sou mijn smert
        Haast zijn ten ende.
      
      
        Ja al de Hemel-Goon
        Die dansten in haar Troon
        Zo gij (o schoonste schoon)
        U jonst liet dalen;
        Ja het kleene poezel Wicht
        Dat sou zijn Toortsens licht
        Zijn Vleugeltjes en schicht
        Van boven halen,
        En met een lach
        Tot Huys-raet schenken:
        Om dat hij zag
        U mijn gedenken.
      
    
  