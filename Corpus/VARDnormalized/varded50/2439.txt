
    
      
        Helaas! ik heb verloren, de Vorst van mijn gemoet,
        Een Ridder hoog geboren, van klaren Prinslijk bloed,
        Dus mag ik syn verscheyen, wel beschreien.
      
      
        Nu zal ik niet meer horen, dat lieffelijck geluid,
        Dat mij de ziel ten oren, zo soetjens troonden uit,
        Met aertich minlijck spreken, en schoon smeken.
      
      
        De spiegel zal verdwijnen, daar ik mijn aangezicht
        Zo helder sach in schijnen, o lief en vriend'lijck licht
        U luister en u brallen, zal vervallen.
      
      
        U wel gedane wangen, van mij zo vaak gekust,
        Met hertelijck verlangen, en sonderlinge lust;
        Die zullen wormen, slangen, nu ontvangen.
      
      
        En met een smaak op eten, u tong en kiesche mond,
        Die in de leckere beten, een lieve wellust vond,
        Die zullen zij met behagen, knauwen, knagen.
      
      
        De neus daar gij te voren, me rook u spijs en drank,
        Die weet nu van geen smoren, noch stikken van de stank,
        Zij zal nu inder kuilen, gants vervuilen.
      
      
        Gij zijt zonder gevoelen, van lichaam en van hert,
        Ach kond' ik zo verkoelen mijn ongemeene smert,
        Zo zoudt ik nu niet wenen, noch niet stenen.
      
      
        Nu wil ik mij gaan begeven, in een klein kloosterkijn,
        En einden daar mijn leven, en heimelijke pijn,
        En zal u dood beklagen, al mijn dagen.
      
      
        Doch ik zal u doen bouwen, hier op dit graf een huis,
        Daar ik mij met vertrouwen, in eenicheydt mijn kruis,
        En mijn rampzalig vrijen, mag belyen.
      
      
        Nu moet ik mij gaan ijlen, en dekken mijn aanschijn,
        En dragen de zwarte wijlen, ter eren de liefste mijn,
        Ik zal hem noch vereren, met rouw-kleeren.
      
    
  