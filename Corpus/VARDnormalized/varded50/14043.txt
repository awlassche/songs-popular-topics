
    
      
        O enig voedsel van mijn ieughd!
        Fontein van mijn geluk en vreugd!
        Vrou van mijn vrije wil, Godinne
        Dien ik meer als mijn zelf beminne,
        Lief, op wien ik staegh, of ik zit, of ik sta,
        Of ik drink, of ik eet, of ik slaap, of ik ga,
        Of ik reis, ren, ryd, of ik vaar,
        Of ik spreeck, of ik swygh, of ik dicht, of ik schryf,
        Of ik rust, of ik woel, of ik loop, of ik blyf,
        Denck altijd voor en naar,
        Zegt waarom gij mijn versmaad,
        En niet genieten laat,
        uwe gonste, daar ik zo na trachte,
        beyd bij dagen en bij nachten?
      
      
        Hebt gij niet lang genoeg het beleid
        Gezien van mijn standvastigheid?
        Voogdesse van al mijn gedachten,
        Waarom wild gij mij dan verachten?
        Ben ik slim? ben ik scheef? ben ik lam? ben ik mank?
        Of te kort? of te lang? of te vet, of te rank?
        Ben ik oud? ben ik koud? ben ik stijf?
        Of te broeds? of te mal? of te ruim? of te nau?
        Ben ik geel? ben ik scheel? ben ik grijs? ben ik grau?
        Wat schort mij doch aan het lijf?
        Ben ik ook mismaakt van le'en?
        Te plomp of boers van ze'en?
        Wat belet doch (o Godin) u zinnen,
        Dat gij mij niet weer wilt minnen?
      
      
        Of is het om dat der Heren Heer,
        Wt gonst, u Ouders heeft wel eer
        Met zijnen gulden dauw beregend,
        En met schat meer als mijns gezegend?
        O Godin! dien ik min, dien ik eer, dien ik acht,
        Dien ik vier, dien ik dien, dien ik volgh, dien ik wacht,
        Dien ik kies, dien ik keur, dien ik vrij,
        Dien ik lok, dien ik lonk, dien ik bid, dien ik smeek,
        Dien ik kus, dien ik streel, dien ik vlei, dien ik spreeck,
        Dien ik troost, dien ik voeg, dien ik vlij:
        Zegt, zal dan het aardse goed,
        Dat meest de mensen doet
        In genuchten leven, en in rusten,
        Nu beletten onze lusten?
      
      
        O Lief, dat des tegens alle re'en:
        Dus zegt u slaaf niet langer neen,
        Op dat wij mogen met ons beiden
        Een volkomen leven leiden,
        Zo vol weld, vol gemak, vol geluk, vol geneughd,
        Zo vol lust, zo vol rust, zo vol lof, zo vol deugd,
        Zo vol staat, zo vol baat, zo beleeft,
        Dat nooit vrou met haar man, dat noydt man met syn vrou'
        Zo veel vreugd en vermaak, zo veel heil door de trou
        Op d'aerd genoten heeft.
        Dus schone! maakt een end
        Van mijn bedroefd elend',
        En op dat wij beyd' in vreugde leven,
        Wild mij eens het iae-woord geven.
      
      
        Ik zweer u dat gij dan aenvaerdt
        Een blyden Hemel op der aard,
        Want wat mijn Engel mag vermaken,
        Daar zal ik met vlijt naar haken:
        Wat gij prijst, wat gij acht, wat gij drift, wat gij miend,
        Wat gij wild, wat gij wenst, wat u lust, wat u diend,
        Zal ik ook wensen staegh:
        En we'erom, wat gij doemd, wat gij haat, wat gij scheld,
        Wat gij warst, wat gij laeckt, wat u moeyt, wat u queld,
        Ook schuwen als de plaegh,
        U rust zal syn mijn rust,
        U blijdschap al mijn lust,
        En om u met lijf en ziel te vieren
        Zal ik al mijn krachten stieren.
      
    
  