
    
      
        O HEERE van de Zee!
        En van het droge mee!
        GOD, die daar woont in het hoge!
        Hoe zalig, die U kent;
        Die sig aan U gewend;
        En wandelt voor uw Oge!
      
      
        Zie dan, grootmachtig HEER!
        Uit uwen Hemel neer!
        Leer mij uwe Naame vrezen;
        'Op dat ik voor en na,
        In Uwe wegen ga;
        En Gij mijn Heil meugt wezen!
      
      
        GIJ zijt der vromen schut:
        Der zwakken steun, en stut:
        De toevlugt der elend'en:
        Och! ik ben arm, en zwak!
        En vol van ongemak!
        Ai! wilt U tot mij wenden.
      
      
        Als GIJ mijn Borg en Schilt,
        Genadig wezen wilt,
        Dan zal ik nimmer derven,
        Een Anker in den nood;
        Een Toevlugt in den dood;
        Dan zal mijn ziel niet sterven!
      
      
        Daar is wel niets in mij,
        Dat weerdig voor U zij;
        Of nut aan U, den HEERE!
        Maar, het goede, dat GIJ werkt,
        Of, het geen GIJ, in mij, sterkt,
        Zal syn uwe Naam ter ere!
      
      
        Ik geef' mij needrig aan,
        En blyv' ootmoedig staan,
        Als een, die zal verwagten,
        Al wat de LIEFDE doet!
        Gij kent mijn zwak gemoed;
        Schenk mij de nood'ge krachten!
      
    
  