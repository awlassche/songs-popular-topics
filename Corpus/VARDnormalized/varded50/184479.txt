
    
      
        ONschuldig Lam, van zonden onbesproken,
        Door Adams aard, als wij, niet aangestoken,
        Veel schooner dan de reinste Seraphinen,
        Die voor U dienen.
      
      
        Gij zijt het Heilig' uit den Geest ontvangen,
        Gods Zoon, het Beeld der onbevlekte gangen,
        De schoonste onder alle Mensen-kinders,
        Niet uit de Zonders,
      
      
        Hoe is het dan? wie kan zich daar in vinden,
        Dat het U gaat, als had Gij alle zonden
        Gedaan? en niets zo snoode was op aarde
        Als Gij, o waarde!
      
      
        Gij legt bedroeft in angst, in zweet en bloede,
        Wie kan begrijpen, hoe U was te moede!
        Gij moet, ontroerd, van doods benauwtheit klaagen,
        Gods Toorn verdragen.
      
      
        Men valt U aan, men bindt, men voert gevangen,
        Men hond, men slaat, men spuwt U op de wangen,
        Men kroont, men geesselt U, en maakt uw herte
        Onlydb're smerte.
      
      
        Ja, wat nog meer! Gij word aan het hout geslagen,
        Ten Vloek gemaakt, Gij moet elks spot verdragen,
        Van God verlaten, en in hulp te derven,
        Den dood zelfs sterven.
      
      
        Ei zeg, o mens! zijn dat niet louter plaagen,
        Die waarlijk moest de grootste Zondaar draagen?
        Waarom dan moet zich d'Onschuld, zonder maate,
        Zo straffen laaten?
      
      
        het Is, om dat Hij heeft onze Plaats vervangen,
        Daarom wierd Hij voor u en mij gehangen.
        God moest, zou Hij de schuldige verschonen,
        Den Borg zo lonen.
      
      
        De Zonde kon niet blijven ongewroken,
        het Dood-vonnis was daar over lang gesproken.
        Dit moest op Aard', die God' een vloek geworden,
        Voltrokken worden.
      
      
        Wat Zonde zij, wat Straffen die verdienen,
        Heeft God, eer Hij den Zondaar kon verzoenen,
        Ten blyke van zijn ernst dus willen tonen,
        En niet verschonen.
      
      
        Heb dank, o Lam! voor uwe wonder-liefde,
        Dat Gij gewild, dat U de Straffe griefde,
        En dat Gij hebt, het geen over mij moest komen,
        Op U genomen.
      
      
        Voorwaar, Gij droeg mijn krankheit en mijn smerte,
        De straffe lag op U, en op uw herte;
        Op dat Ik wierd met gnaad' en vreÃª verbonden,
        Wierd Gij vol wonden.
      
      
        'k Neem aan, mijn Heil, wat Gij mij hebt verworven,
        'k Gelove dat Gij daarom zijt gestorven,
        Dat mij, die nu ben van de schuld ontladen,
        Geen dood zal schaden.
      
      
        Ach sterk, mijn God, ach sterk maar mijn gelove!
        Op dat het zich dien Schat niet laat' ontroven,
        Die met geen goud, of wat genaamt mag worden,
        Betaalt kan worden.
      
      
        O laat mij steeds uwe Lydens-vrucht genieten,
        Dat waater steeds op mijn geweten vlieten,
        En laat mijn hert zich aan die stromen weiden,
        En steeds verblijden.
      
      
        Dat nu de Zond' aan mij verga met schanden!
        Zij kreeg haar recht, om mij niet aan te randen.
        Zo laat mij dan, na dit uw Zond'-verzoenen,
        Haar niet meer dienen.
      
      
        Aan U, mijn Lam, zal nu mijn hert en leven
        Ten Eigendom alleen zijn weer gegeven,
        Waartoe Gij mij hebt door uw bloed en wonden,
        Zo hoog verbonden.
      
      
        Niets kan nog zal mij voortaan van U scheiden,
        Ik blyv' uw Kind, tot Gij mij eens zult weiden,
        Daar uwe Liefd', met aller Heil'gen tongen,
        Word lof gezongen.
      
    
  