
    
      
        Komt Vader, Soon, en heyl'ge Geest,
        Gebenedijt ons Pinksterfeest,
        Komt Tortelduif van des Hemels dak,
        En brengt ons den Olijven-tak.
      
      
        Vertrooster brengt ons Christi vree,
        En neemt in onze herten stee,
        Geest Gods maakt onzen geest gewis,
        Dat God ons aller Vader is.
      
      
        O vinger Gods! dit stenen hert
        Vermorzelt, dat het wekker werd,
        En Christi wet, die eeuwig blijft,
        In ons gemoet en zinnen schrijft.
      
      
        O gij die onbegrijp'lijck zijt!
        Ons hert tot uwen Tempel wijd,
        En ons inwendigheid herschept,
        Die lust bij ons te wonen hebt.
      
      
        Komt Hemels-don en overstort
        het Gemoet, onvruchtbaar en verdord,
        O stroom des levens! o Fontein!
        Bevochtight ons, en wast ons rein.
      
      
        Komt Godtlijck vier en steekt voortaan
        Ons koude ziel met ijver aan,
        Komt heilig vier verteerd, verslint
        Al wat in ons noch het vlees bemint.
      
      
        Gij wind des Heren weest doch mee
        Ons zielen schip in des Werelds Zee,
        Op dat wij vrij van schip-breuck dan
        Landen in het Hemels Canaan.
      
    
  