
    
      
        Weduw Vrouwkens al te maal,
        Stelt u droefheid aan een kant,
        Ik zal u wat gaan verhalen,
        Geschied in het Luykerland,
        Van een weduwvrouw eilaas,
        Die haar Man gestorven was,
        Zeven weken en drie dagen,
        Hoort eens hoe doe daar kwam vragen,
        Een Schoenmaker na Logys,
        Die kwam reizen van Parijs.
      
      
        Deze Vrouw uit Caritate,
        Was den Armen goedertier,
        Zij zei Vriend komt van der strate,
        Zit in Huis wat bij het vier:
        Hij sprak haar met goede woorden toe,
        Vrouwken lief ik ben zo moe;
        Zij vraagde hem met goe reden,
        Vriend van waar komt gij treden?
        Van Parijs sprak deze Knegt,
        Daar het gaat alles slegt.
      
      
        Komt gij van het Paradijs getreden,
        Vriend gij zijt mij wellekom,
        Mijn man is ook overleden;
        Maar en komt niet eens we'erom,
        En den Pastoor maakt mij wijs,
        Dat hij is in het Paradijs:
        Zijt gij nu van daar gekomen,
        Hebt gij hem dog niet vernomen?
        Het was een zo goede Man,
        Die wel Klompen maken kan.
      
      
        Ja ik ken hem wel ter degen,
        Sprak des zijn geslepen Knegt,
        Hij heeft op mijn Logijs gelegen,
        Och het gaat met hem zo slegt,
        Hij is wel in het Hemels Perk;
        Maar hij loopt daar zonder werk:
        Wel dit zijn de meeste plagen,
        Niemand mag daar Klompen dragen,
        Dus zo loopt hij zonder schoen,
        En zonder kleeren aan te doen.
      
      
        Lieven Heer mijn leden beven,
        Sprak die Vrouw geheel belaen,
        Hij kost hier zo weeldrig leven,
        Moest hij daarom van mij gaan;
        het Is waar hij was heel naakt gesteld,
        Zonder Kleer of zonder Geld:
        Ei zwijgt dog van meer te spreken,
        Sprak de Knegt, mijn hert moet breken:
        Want hij is gelijk een Dood,
        Door de arremoede groot.
      
      
        Vriend keert gij haast wederomme,
        'k Zal terstond maken gereed,
        Twintig Guldens Gelds in somme,
        En daar bij zijn beste Kleed,
        'k Zal het steken in een sak,
        Gij kunt het dragen met gemak,
        'k Zal het doen zonder falen,
        Maar dat moet gij mij betalen,
        Zij zei 'k en weiger u geen geld,
        Ziet dat gij het maar wel besteld.
      
      
        Zij maakte de accordatie,
        Dat zij gaf een Patakon,
        Doen sprak deze Vrouw eylacy,
        Dat's noch geld dat mijn Man won.
        Heeft dat pak hem opgeleid,
        En heeft hem Adieu gezeid,
        Doen ging zij bij haar gebuuren
        Vertellen haar avontuuren,
        Wat dat zij van hare schat,
        Aan haar Man gezonden had.
      
      
        Wel wie drommel sou dit eerden,
        Sprak een Man gij zijt dit quyt,
        Ten zij dat 'er een te Peerde,
        Met 'er haast zo achter rijt,
        Hij sprong op zijn Part aldaar,
        En reet hem achter naar:
        Maar de Knegt keek dikmaal omme,
        En doen hij dat Part zag komen,
        Stak het Pak daar in een Gragt,
        En hij wenste hem goeden dag.
      
      
        Vriend hebt gij niet een vermomen,
        Met een grote sak gelaen?
        Ja sprak hij, 'k hem hem zien komen,
        Maar hij is in het Bos gegaan,
        Hij zei, ei houdt mijn Part doch wat,
        'k Zal hem lopen achter het gat:
        Dat was het dat de Knegt begeerde,
        Hij sprong haastelijk te Peerde,
        Met het Part zo reet hij voort,
        Dat van hem nooit is gehoord.
      
      
        Doen hij het Bos wel had doorkeeken,
        Is hij wederom gekeerd,
        Maar de man stond zonder spreken,
        Als hij hem vont zonder Peerd,
        Dus bedagt hij t'sijner baat,
        Enen slimmen goeden raad,
        Hij ging aan de Vrouw verkonden,
        Och ik heb den Bood' gevonden,
        Ba, gij hebt immers gelijk,
        Dat hij kwam van het Hemelrijk.
      
      
        Ach! Hij scheyde schier van het leven,
        Somtijds viel hij op zijn KnieÃ«n,
        Ik heb hem mijn Part gegeven,
        Om dat hij noch zoude leven:
        Want hij was zeer zwaar gelaen,
        Dat hij niet en konde gaan:
        Och Gebuur ik zal het u lonen,
        Dat gij u goed hert ging tonen,
        'k Wil betalen straks u Part,
        Zegt mij maar wat is het waart.
      
      
        Zij betaelden hem het Part mitsdezen,
        En zij sprak geheel verblijd,
        Nu en hoef ik niet te vrezen,
        Want hij zal in korten tijd
        In het Paradijs dan zijn,
        Want mijn man is uit de pijn,
        Dus waren zij alle dry,
        Zeer vrolijk ende blij,
        het Vrouwken was gerust gesteld,
        Wie lagt niet, daar men dit vertelt.
      
    
  