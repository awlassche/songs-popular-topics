
    
      
        REcht voor Texel op de Ree
        Leggen wij gereed te varen
        Door de woeste wilde Zee,
        Over soute stoute baren,
        Na Oost-Indjen rijk vermaard,
        Met de Vreed', die God bewaard,
        Als hij ons't leven spart.
      
      
        het Wintje waeyt als Oost Noord-oost,
        Wind' op Anckers, zet bij Zeilen,
        Loodsman, weest nu wel getroost,
        Wil na diept en droogte peilen,
        Ziet na Ton en Bakens mee,
        Dat wij op een droge stee
        Niet raken, maar in Zee.
      
      
        het Land van Dov'ren leit aan Lij,
        Singels wij met lust passeren,
        Bevesier en Wight voorbij;
        Poorts-landts hoek kan ons niet deren,
        Goustart, Lefert, Sorles lest,
        Daar meed' zeilen wij Zuyd-west,
        En Zuiden dat is best.
      
      
        'k Zie de Hemels hoge top
        Aan de Cnarische Eilanden:
        het Noord-passaed waeyt lustig op,
        Strijkt de Mars-zeyls aan de randen;
        Stuur-man, ziet de hoogte kant,
        Voor de Steven doemt het Land,
        Dan dreyght ons Klip of Strand.
      
      
        Iago van ons aan Stuur-boort,
        Om de Lini te passeren,
        Zeylden Zuyd Zuyd-oost al voort,
        Mosten noch in het eynd' laveren,
        het Ooste wintjen koelde dicht
        Trijnedad kwam aan het gezicht,
        In het op gaan van het licht.
      
      
        Man te Roer, houd' Zuyd-oost aan,
        'k Zie Testandi Chun al blijken,
        Laat de koers nu Oost aan gaan,
        Deze wind' die wil ons schikken,
        Ende brengen op de Ree
        Aan de Bon-sperans uit Zee,
        Daar wij verversen mee.
      
      
        Zeylden Zuyd' ten Oost van hier,
        Om de West-passaat te treffen,
        Daar na Oost met groot playsier,
        Sagen doen Sant Paulo effen;
        Sackten weder om de Noord',
        Kregen het West-Mason aen-boort,
        Dus ging het na Iava voort.
      
      
        Mannen, zie voor uit na land,
        Om de Straat Sunda te ramen,
        Neem het Diep-lood' in de hand:
        Dan zo komen wij te samen
        Aan de Stad Batavia,
        In het Rijk van Iacketra,
        Daar wij verlangen na.
      
    
  