
    
      
        STraf mij, o Heer! mijn hoorne,
        Doch niet in uwen toorne,
        Kastijdt mij immer niet
        In uwe grimmigheden,
        Want mijn gebogen leden
        Gaan zwanger van verdriet.
      
      
        Zijt, Heer, zijt mij genadig,
        Dewijl gij zijt goeddadig,
        Want ik ben gants verzwakt:
        Wilt mij genezing schikken,
        Want al mijn benen schrikken,
        En zijn gelijk ontrackt.
      
      
        Mijn Ziele is door het plagen
        Verschrikt, en zeer verslagen,
        En quijnet nacht en dag.
        En gij, o Heer! hoe lange?
        Want mij is wonder bange,
        Als die niet meer en mag.
      
      
        Keer weder, Heer, keer weder,
        Slaat u gezichte neder
        En reddet mijne Ziel,
        Om uwer goedheid wille;
        Verlos mij van dit schrille
        En bijster ang gekriel.
      
      
        Wat's in den dood te wachten,
        Van u? gants geen gedachten.
        Wie looft u in het graf?
        Ik ben vermoeid van zuchten,
        En door mijn ongenuchten
        Zo neemt mijn leven af.
      
      
        Hoe soud' ik niet verlemmen;
        Ik doe gestadig zwemmen:
        Mijn bed', en mijn bed'-stee,
        Door-nat ik met mijn tranen:
        Ik piep gelijk de Kranen,
        En hebbe rust noch vree.
      
      
        Mijn ogen zich door-knagen
        Van mijn verdrietig klagen,
        Dat nimmer op en houdt,
        Van wegen mijn benyers,
        En wreede tegen-stryers:
        Mijn aangezicht veroud.
      
      
        Gij werkers onbesneden,
        Der ongerechtigheden,
        Wijkt weg van mij nu voort,
        De Here heeft mijn reden,
        Mijn stemme, mijn gebeden,
        En mijn geween gehoord.
      
      
        De Heer, ik mag het spreken,
        Heeft aangehoord mijn smeken:
        De Heer zal mijn ghebedt
        Aannemen, en ontvangen:
        Hij heeft, na mijn verlangen,
        Mijn Ziele uyt-geredt.
      
      
        Nu zullen mijn vijanden
        Te samen staan met schanden,
        Beschaemt, en zeer verbaasd;
        Met schand' te rugge keren;
        Met schaed' en schande leren,
        Dat God hem t'my-waers haast.
      
    
  