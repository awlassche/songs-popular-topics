
    
      
        Zylvester in den morgenstond,
        Begaf hem op de Iacht,
        Dies Silvia vol zorgen vond,
        Haar Maeghdelijck gedacht,
        Och (zeid zij) eer de Zonne daeld,
        Lief keert weer uit de weide,
        En u Nimf bij des bronne haalt,
        Daar zij u zal verbeiden,
        En dolen met haar Schaepjens in het veld bedroeft,
        Beklagend' u af-zijn met smert, Zo lang zij u vertoeft.
      
      
        De Sons vertrek bevlekt, bezwert,
        Bewolckt, bedroeft de Lucht,
        Maar u vertrek betreckt mijn hert
        Met rouw en ongenucht:
        Want gij gaat met twee herten heen,
        Om het derde hart te vangen,
        En laat mij tot mijn smert met geen
        Alleen na u verlangen:
        Doch laat op het minste, zo gij gaat, mij een hert bij,
        Voert het mijne met u op de Iacht, En laat het u bij mij.
      
      
        Doen vongh den droeven Herder aan,
        En zei, Lief denkt doch niet
        Dat ik een voet zal verder gaan
        Als mij u gunst gebied,
        Gij zijt mijn Lief, mijn leven, ach!
        U af-zijn baard mijn smert,
        U by-zijn alleen geven mag
        De vreugde aan mijn hert,
        Geen Herder scheyde als doe d'Herder scheyde van
        Zijn Herderin zijn Troostertje, En greep zijn honden an.
      
      
        Zilvester kreeg een hert in het oog,
        Dat voor zijn honden vlood,
        Dies spande hij zijn zwakke boog,
        En ijlig daar na schoot:
        Maar het miste door de snelligheyd,
        En het lopen van het beest.
        Och (zeid hij) waar dat wel beleid,
        Na mijnen wens geweest:
        Hij volgdent op het yverigst tot ten avond-stond,
        Maar het hert ontquamt, dies herteloos Den Herder hem bevant.
      
      
        Hij keerde weder na het Plein,
        Daar hij zijn Liefste liet,
        Maar hij bevond hem daar alleyn,
        Zijn hertje was 'er niet,
        Och (riep hij) wat een zwarigheid,
        Dewijl ik het hert na-ren,
        Ik van mijn hert, mijn klarigheid
        En al versteken ben:
        Hij gaf hem na het Dorpjen, aan zijn Liefjes Deur,
        Daar vond hij doe zijn hertje weer, In het eynd van zijn getreur.
      
    
  