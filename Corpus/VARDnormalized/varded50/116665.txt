
    
      
        Wie zal derwaard, wie zal o God,
        Optreden tot u heilig slot?
        Om daar u goedigheit te smaken,
        Wie zal aan uwen ronden dis,
        Die vol van heil, en zegen is,
        Tot zijner zielen troost genaken?
      
      
        Ik weet o Heer! het is de man
        Oprecht van hart, en zuiver van
        Geveinstheit, en verkeerde wegen,
        Hij is het o God! en anders geen,
        Dien gij verkiest, hij is het alleen
        Die uw gezicht zal zien in zegen.
      
      
        Uw Tafel hout een reinen Wijn,
        En gij Heer, wilt geheiligd zijn
        In al uw Hemelse bevelen,
        Het rot der goddeloozen zal
        Met het volk, uw waart, en lief getal
        Van uwe gunste nimmer delen.
      
      
        Verstond zich een verwaanden Geest
        Te naken tot u Bruilofs-feest
        En ongesierd aldaar te komen?
        Uw Goddelijke ogen-straal,
        Doorstrevende de gantse Zaal.
        Heeft zoo een Gast wel haast vernomen.
      
      
        Uw Boden staan ook bij der hand
        Om hem te wijzen aan een kant,
        En vast aan hand en voet gebonden,
        Te werpen in den jammer-kuil,
        Daar wee-klag, en naar gehuil,
        Bezolding strekken voor de zonden.
      
      
        Indien gij nu rein-oogde God!
        Mij wouwt vergelden zulk een lot,
        Gelijk mijn zonden wel zijn waardig,
        Mijn loon en zouw niet beter zijn,
        En ‘k moest geworpen in de pijn
        Noch roepen, God gij zijt rechtvaardig.
      
      
        Wout gij mij stellen tot een baak,
        Na uw gerechtigheit, ter wraak
        Van uw geschonden bond, en panden,
        Gij sloegt mij daar ik neder zat,
        En het brood met uwe kind’ren at,
        Noch niet vermorzelt van mijn tanden.
      
      
        Heeft zoo u grimmigheit geblaakt,
        Wanneer een man alleenlijk raakt
        Met handen onbedacht geslagen?
        Schoon goeden ernst, aan d’heil’ge Kist,
        Wel zoo u luste dan de twist
        Met mij, wat volgden mij geen plagen?
      
      
        Gij mocht mijn Ziel op-eisschen daar,
        En het Lijf in een gedenk-pilaar,
        Ten baak van andren doen verkeren,
        Op dat het huichelachtig volk,
        Uit zoo een ongewoone Tolk,
        Uw vreze beter mochten leren.
      
      
        Maar hoe mijn Ziel te zeer beroerd!
        Hoe vind’ ik u dus verr’ vervoerd
        In het overwegen van Gods rechten?
        Veel beter stof voor deze stond
        Was het met Gods troostlijk heil-verbond,
        het Hart neer gebogen, op te rechten.
      
      
        Dat eischt bijzonder deze tijd,
        En het Feest daar gij geroepen zijt,
        Het toegerekende vertrouwen,
        In de as van ongeloovigheit,
        Waar onder het bedolven leidt,
        Weer op te wekken door het aanschouwen
      
      
        En laat eens weiden uw gezicht
        De kamer door, hoe vol van licht
        En heil en troost zult gij die vinden:
        Zie daar het Brood, ziet daar de Wijn,
        Die enk’le liefde-panden zijn,
        Van onzen Heer, aan zijn beminden.
      
      
        Ziet! elk is als een nieuwe blijk!
        Wel hier en is niet vreselijk:
        Maar alles is hier vol van zegen,
        En liefd’, en gunst, en vreed’, en heil
        Al tezamen zonder een’ge peil,
        Door het bloed van Godes Zoon verkregen.
      
      
        Geen and’re stem, geen ander woord
        En werd op deze plaats gehoord,
        Als goedertieren, vol genaden
        Is Zions Heer, groot van geduld,
        Vergevende de zond’, en schuld
        Des zondaars, angstig en verslagen.
      
      
        Ziet! dat is het ook, dat hij eischt meest,
        Een treurig’, en benauwden geest,
        Die zal, die kan hem niet mishagen,
        Dat is de gave die hij wacht,
        Dat is het offer dat hij acht:
        Wel aan mijn ziel wilt niet vertragen.
      
      
        En vindt gij niet het geen gij woud,
        En dat de Wet afeischt, mistrouwt
        Daarom noch niet; voelt gij uw zonden,
        Hier is een waarde Medecijn
        Tot lichtenis van uwe pijn,
        Hier is een balsem voor uw wonden.
      
      
        Een Beek van zuiv’rende harde-bloed;
        Gelooft maar, en zijt wel gemoed,
        Hoop op u God, waarom te vrezen?
        Dat is de stemme meer geschiet,
        In het nieuw verbond, en vreest doch niet,
        In Jezus is uw heil gerezen.
      
      
        Vindt gij uw gave niet volmaakt,
        Zoo weet dat zulks wel Sinai waakt,
        Daar oud, en blind, en kreupel offer,
        In Godes Tempel toegebracht,
        Van zijne hoogheid wiert veracht,
        In kalf, en weer, en duif en doffer.
      
      
        Maar Zion kent die strengheit niet,
        Alwaarmen zelfs geroepen ziet,
        En blind’, en lamme vol gebreken,
        Verwachtend’ dat des Hemels Heer,
        Tot zijn barmhertigheden eer,
        Een heil-woord tot haar ziel mocht spreken.
      
      
        Wel aan mijn God! zoo tred ik toe,
        Flauw in mij zelfs, en zuchtens moe,
        Niet vindend’ waart uw op te dragen:
        Maar wachtend’ uit uw rijke hand
        Een gunst-bewijs en liefde-pand;
        Och laat mijn beed’ u niet mishagen.
      
    
  