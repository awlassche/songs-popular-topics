
    
      
        DE Deugd, die niemand ledig laat,
        het Zij waar s' haar woon-plaets houdt,
        Blinckt als de Gulde dageraad,
        Een Dyamant in het Goud:
        Al blonckse als een floncker-ster;
        De Deugd is als de Zon,
        Die haar weer stelt in het donker ver;
        Haar glans van God begon.
      
      
        Als Phlip, den Spaenschen Koning, hier
        Zijn wreede Beulen zond,
        Wiens wreedheid het gantse land met vier,
        Met Galg, en Swaerdt verslond:
        Doen blonk de witte Deugd heel schoon
        In een Westzaner Kind,
        Die zo deê als Anchises Soon,
        Wiens weêr-gae' men nauw vindt.
      
      
        Verdiende Aeneas ooit lof,
        Doen hij zijn Vader droeg
        Uit het brandende Priaemsche Hof,
        Des daad nooit minder woog:
        Roemt Troyen op zo braven daad;
        Ei zie Westzaners glans!
        Hier raakt de Deughdt de hoogste graad,
        De Schael hangt in balans.
      
      
        Want, zo de een zijn Vader nam,
        En droeg hem uit de brand:
        De ander redde uit de vlam
        Zijn Moeder, het waerdtste pand.
        Kwam de een te Delphos, daar de Vorst
        Hem vriendelijk ontving:
        De ander heeft niet min getorst;
        het Is beyd' heel zonderling.
      
      
        Deês Soon, deês over-trouwe Soon,
        Wat heeft hij niet gedaan?
        Zijn Deughdt verdiend een Goude-kroon;
        Hij kon alleen niet gaan;
        Zijn Moeder lag hem aan het hert:
        Want als de Vijand kwam,
        Nam hij haar op, en droeg haar vert,
        En hielp haar uit de vlam.
      
      
        Maar t'wijl het Spaans, en wreed geweld
        Bedekte het gantse Land,
        Zo was 'er niet een plaats in het Veld,
        Daar hij hem zeker vandt;
        Hij sach vast om, en bad de Heer
        Met Kinderlijcke vrees,
        het Was op 'er ymandt zeide, hoe veer?
        En hem een Berry wees.
      
      
        Dit hand tuig was hem meerder waart,
        Als al dat rijkdom hiet:
        Zijn Moeder zwak, en oud bejaard,
        Woud' hij verlaten niet:
        Hij zocht wat Stro, wat Riet, wat Rijs,
        En voerd' haar met die Slee,
        Dan over het Land, dan over het Ijs,
        Tot Horen voor de Stee.
      
      
        Deês Stad, wiens alder-eerst Gebouw
        Der vreemden schuyl-plaets was,
        Heeft deze Soon, vol-liefd', en trouw,
        (Als Delphos AEneas)
        Haar Poort geopend, en ontfaen:
        En deês Geschiedenis,
        Die ziet men daar gehouwen staan,
        Tot des Deughdts gedachtenis.
      
    
  