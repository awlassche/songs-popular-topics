
    
      
        Aenhoort gij Mans en Vrouwen,
        Het zij jonk of oud bedaagd,
        Men zal de Bruiloft houwen,
        Al van de Bossche Maagd,
        Die in voorleden tijd
        Zo dikwijls is gevrijt,
        Nu heeft ze moeten trouwen
        Al is het menig spijt.
      
      
        Binnen drie honderd jaren
        Zo is den Bos vermaard,
        Gevrijt van veel Minnaren
        Zo de Kronijck verklaart,
        Zij heeft haar eer bewaard,
        Elk een kloek weder-staen
        Zij heeft wel dertig Vryers
        Ongetroost laten gaan.
      
      
        Wanneer men heeft geschreven
        Duizend zes honderd jaar,
        Negen-en-twintigh daar neven
        Op Mei-avond zeer klaar,
        Kwam Prins Hendrick eerbaar
        Al voor den Bos playsant,
        En heeft dat Bossche Maegdeken
        Terstond de Mei geplant.
      
      
        De Mei die stond ontloken
        Zeer lustig in haar fleur,
        Haar Bloemen krachtig roken
        Het gehele Brabant deur
        De Maagd lag in doleur,
        Zij maakten groten rou
        Dat zij haar maagdom laten most
        Aan den Prins van Nassou.
      
      
        Veel Graven ende Heren
        Capiteyns en Luytenants,
        Kwamen des Maagd vereren,
        Zij maakten haar een krans,
        De Bruid die most ten dans,
        Al wast haar lief of leit,
        Men ginck de Bruiloft houwen
        het Banket wierde bereid.
      
      
        De krans die was zeer sierlijk
        Gemaakt in korten stond,
        Men ginck daar door playsierlijck
        Tien uren gans in het rond,
        De Maagd lag zeer door-wont,
        Zij was in grote pijn
        Dat zij in haren ouderdom
        De Bruid sou moeten zijn.
      
      
        Zij lagen in vijf troppen
        Rondom den Bos vergaard,
        Wel tachtig duizend koppen
        Te voet, en ook te part,
        Elk een was onverveert,
        Zij spelden ongetreurt,
        Ontrent wel twintig weken
        Heeft daar die Feest geduert.
      
      
        Prins Hendrick van Nassouwen
        Stelden zeer fray ten toon,
        Graaf Ernst zag men niet flouwen,
        Graaf Willem in persoon,
        Met mijn Heer van Brederoe,
        Prinssen als een Krijgs-held
        Met heel en half Kartouwen
        Rontsom den Bos in het Veld.
      
      
        Hoe schoon dat men daar spelden,
        En elk een deed zijn best,
        Het Meysken zeer krackeelden
        Zij wou niet wel ter Feest,
        Zij most noch op het lest,
        Het was met haren dank,
        Op den eersten September
        Deed zij haar Kerck-ganck.
      
      
        De Bruid die werd geschonken
        Wel lustig Engels Bier,
        Fransche Wijn heeft zij gedronken
        Ten was haar geen pleysier,
        Het Brabants Meysjen fier
        Heeft nu den rok gekeerd,
        Prins Hendrick van Nassouwen
        Heeft haar Geuzen geleerd.
      
      
        Wat helpen u nu Schanssen
        En u Sterckheyt vermaard?
        Gij moest met mij eens danssen
        Een Hollantsche galjaard,
        Nu zijn wij het zam gepaard,
        Mijn Bruyt weest wellekoom,
        Gij zult noch vrueght genieten
        Van den Orangien-boom.
      
      
        Hoe waart gij alzo trotsig,
        Daar ik u min op eer,
        Spijtig, hoovaerdigh, grootsig,
        En neemt van mijn u keer,
        Jck heb door liefden teer
        Gegaan zo menigen ganck
        Bij dagen en bij nachten:
        Gij weet mijn weinig dank.
      
      
        Edel Prins van Nassouwen
        Verstaat mijn woorden klaar
        Dat ik u niet mocht trouwen,
        Dit is d'oorsaeck voorwaar
        Mijn vrienden allegaar,
        Wilden het gehengen niet
        Had ik mijn eigen voogd geweest
        het Waar over lang geschiet.
      
      
        Nu komt mijn Lief mijn schone
        Mijn Lief die ik bemin,
        Voorwaar gij spant de Krone,
        Gij sijt mijn hert mijn zin,
        U Bescherm-heer ik bin
        Jn spijt van mijn Vijand,
        Gij zult in vreugden leven,
        Hout u altijd konstant.
      
      
        Breda Antwerpen mede,
        Die zijn van herten blij,
        Om dat gij sijt getrede
        Jn den Echten-staat met mij
        Zo zullen zeggen zij,
        U volgen metter daad
        Veel gelucks zij u wensen
        Jn onzen Echten-staat.
      
      
        Nuy zingt een Lied van glory,
        Gij Liefhebbers getrouw,
        Looft God voor zijn Victory
        Prijst den Prins van Nassouw,
        Dat hij Gods Woord op bon,
        Kloek-moedig metter spoed,
        Laat ons in deughden groeien
        Als de Klaveren doet.
      
    
  