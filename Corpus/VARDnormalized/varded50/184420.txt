
    
      
        Mijn Vriend versmelt uit liefd' in zijnen bloede,
        Zijn Lijden is de Hel de stervens stoot;
        Hij bluscht den toorn, verbreekt des drijvers roede.
        Het leven werpt zich zelven in den dood.
        Daardoor springt op des Afgronds slot,
        En dus verlost Hij mij, mijn Vorst en sterke God.
      
      
        Hij zag in het bloed mij leggen op den velde,
        Zijn hert ontstak in heten Liefde-gloed;
        Dit was genoeg, dat Hij zijn leven stelde
        In mijne plaats; dat Hij, bespat van bloed,
        De Pers des torens voor mij trad.
        Nu voert Hij m' uit den dood in des Levens Vreedestad.
      
      
        Gij moest met angst den gloed des vuurs doorwaaden,
        Den gloed des vuurs, uw Geest zo bang en heet.
        Gij hebt om mij, met hellen angst belaaden,
        In zwaaren strijd het milde bloed gezweet.
        Nog zonkt Gij in zoo diepen dood,
        Dat uwe God u liet van allen troost ontbloot.
      
      
        O Bruigom! uwe geheimnis volle Liefde
        Heeft U tot een Anathema gemaakt.
        Hoe! kon de Liefd' U tot den Vloek toe grieven!
        O Ja, Gij zijt voor ons aan het Kruis geraakt.
        Het Leven neemt ons Doden aan,
        En heeft den wreedsten dood deswegen uitgestaan.
      
      
        Zo hebt Gij dan, o dood! den Man verslonden,
        En wist het niet, dat Hij het leven droeg.
        Hem is het gelukt, hij heeft den dood gevonden,
        Wien zijne kracht door enen slag versloeg.
        Zo dat de dood mij nu niet schaadt.
        In Jesus is de dood voor mij het Levens zaad.
      
      
        In Christus dood is nu mijn dood verdreven,
        Ja, word de weg ter zaalig' eeuwigheit;
        Zij schept met een in het hart een ander leven,
        Dat in zijn dood en bloed begraaven leit.
        Hier breekt, hier smelt mijn steene hert,
        En wisselt hemel-vreugd voor helschen angst en smert.
      
      
        Nu brengt mijn Geest, al juichend, haare Gaaven,
        Gods licht doorstraalt mijn duister hert en zin,
        Zo kan het gemoed zich in een koelbron laaven,
        Zo blinkt de ziel als Jaspis en Robin.
        Als ik naar Hem ben uitgestrekt,
        Zo krijgt mijn Geest Zijn kleed en word met licht bedekt.
      
      
        Nu voel ik der Genaade zoetste blikken,
        Nu rust ik in Zijn Liefde-schoot, zeer blij;
        Daar word mijn ziel van dood en zonden strikken,
        En van den dienst der ijdelheden vrij.
        Als Jesus bloed haar heeft versierd,
        Word zij als Koningin den Koning toegevoert.
      
      
        Zo schroom ik niet des lydens bitt're Mirrhen,
        Dewijl de Mirrh' de schoonste balsem heeft.
        Vernuft en vlees! wijkt met uw blind verwerren,
        Wijl Christus Jok mijn hert den vrede geeft.
        De liefde ging den smallen weg,
        Uit Liefde kies ik ook die lieve kruisses steg.
      
      
        Mijn God! ontsteek in mij des kruisses vlamme,
        Laat haare gloed door het goud der ziele gaan.
        Versterk mij dog in den gekruisten Lamme,
        Dat ik verklaart mag in uw smeltkroes staan.
        Genoeg, of schoon het vlees verderft,
        Als maar de nieuwe Mens door het kruis den Zegen erft.
      
    
  