
    
      
        GOede God ik moet u klagen
        Al mijn tegenspoed,
        Dat mijn ziel alhier moet dragen,
        het Welk mij trueren doet.
        Moet ik lang uwe graci' derven,
        En u klaar aanschijn,
        Zo moet ik van rouwe sterven,
        En van bitter pijn.
      
      
        Ziet, mijn dagen zijn vol lijden,
        Met zonden bezwaard,
        Sorgh' en vrees' aan alle sijden
        Over mij vergaard:
        Veel tentatien mij pogen
        Te brengen tot val,
        Passien mij ne'erwaerts bogen
        Zwaar zonder getal.
      
      
        Och! wanneer zal het eynd eens wezen
        Van al dit ellendt!
        Wanneer zal het kwaad mispresen
        Van mij zijn ontwendt?
        Wanneer zult gij mijn gedachten,
        En al mijn ghemoet,
        Maken vrij van alle klachte?
        O mijn hoogste goed.
      
      
        Wanneer zal ik hebben vrede,
        Met gestadigheid?
        Vrede binnen, buiten mede
        Rust en liberteit?
        Jesu schoon laat mij aanschouwen
        Eens u zoet aanschijn:
        Helpt mij toch uit dit benouwen:
        Anders ik verdwijn.
      
      
        Ik ben hier als een verlaten,
        Veer in vreemde land,
        Bij die genen die mij haten,
        En zoeken ter schand'.
        Dus, o Heer, wilt solaceren
        Mij in mijnen nood:
        Want tot u strekt mijn begeren,
        En verlangen groot.
      
      
        Al des werelds consolaci
        Is mij een verdriet.
        U zoek ik tot aller spaci:
        Dus mij Heer aanziet.
        Maar 'k en kan u niet genaken:
        Want mijn vlees en bloed
        Druckt mij neer tot aardse zaken,
        Tegens mijn gemoed.
      
      
        Aldus moet ik stadig strijden
        Ik onzalig mens,
        En mij zelven dikmaal mijden,
        Tegen mijnen wens.
        O wat last lijd' ik van binnen!
        Als den geest hoog tracht,
        des Hemels zaken te beminnen:
        Die het vlees klein acht.
      
      
        Wilt, o Heer, niet van mij wijken:
        Maar vertroost altijd:
        Laat uwe dienaar niet bezwijken
        Door des vijands strijdt.
        Maar verdrijft zijn fantasijen,
        En zijn valsen raad:
        Dat ik mij eens mag verblijen,
        Vrij van alle kwaad.
      
      
        Doet mij ook geheel vergeten
        des Werelds ijdelheid;
        Laat mij smaken, zien en weten
        Uwe zoetigheid:
        Geeft in plaats van aardse lusten,
        En des vleeschs playsier,
        Dat mijn ziel in u mag rusten,
        Branden in u vier.
      
      
        Machtig Prins, laat u bewegen
        Al mijn ongeval:
        Geeft mij uwen zoeten zegen,
        O mijn God en al.
        Komt, mijn hoop, wilt niet vertoeven,
        Komt mijns herten vreugd:
        Komt mijn vijanden bedroeven,
        En mijn ziel verheugt.
      
    
  