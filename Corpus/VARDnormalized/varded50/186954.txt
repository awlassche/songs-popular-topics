
    
      
        Waar is aangenamer leven,
        Als daar broeders jaar, op jaar,
        Van geen haat, of nijt gedreven,
        Vreedzaam wonen bij elkaar?
        Dat stelt des Heren gunst ons open,
        Die, als oly nooit gespaard,
        Komt van Arons hoofd gedropen
        In zijn Hogen priesters baard.
      
      
        Dat is, als een dauw van stralen
        Die met aangename lugt
        Langs zijn Halsdoek afkomt dalen:
        Die den Hermon rijk bevrugt;
        En het gebergte komt besproejen
        Dat rondom in Zion leyd,
        Door dat vet gewoon te bloejen
        In gewenste vrugtbaarheyt.
      
      
        Want daar dus de broeders leven
        In een stille eendragtigheyt,
        Zal de Heer zijn zegen geven
        Nimmer spaarzaam uitgebreid.
        Hij zal hunne zielen kronen
        Met een heil dat noit vergaat.
        Want daar broeders vreedzaam wonen
        Werd de Almagtige alle kwaad.
      
    
  