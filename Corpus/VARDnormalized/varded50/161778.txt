
    
      
        ‘Ag schone Daphne, mijne ziels Beminde,
        Ziet hoe mijn Hert in uwe Liefde blaakt!
        Ag troost mijns levens, gun dat ik uw vinde,
        Dewijl mijn ziel na uw bezitting haakt;
        Ag, hoort mijn sugten,
        Laat af van vlugten,
        Ag, hoort mijn sugten
        En dit vlieden staakt!
      
      
        Ik ben die geen die door mijn heete stralen
        Verligt het Aardrijk met een schone glans,
        De konsten komen van mijn nederdalen,
        Ik ben de schoonste zelf van al de Mans;
        Gants Delphos eerd mij,
        Ja, elk vereerd mij,
        Gants Delphos eert mij
        Met een Tempel trans.’
      
      
        Dus deed Apollo vast   vergeefsche klagten,
        Wijl zij gestadig vlugte Bos-waard in
        En zijne Liefden als onkuis veragten
        En sprak: ‘Ag, steld mij dog uit uwe zin!
        Ik moet u haten,
        Wild mij verlaten,
        Ik moet u haten
        En uw gyle Min.’
      
      
        Dus kwam zij vliedende omtrent de stromen
        Haar des vaders, die zij riep om bijstand aan:
        ‘Help, Vader, mij dit snood geweld ontkomen,
        Dus onvoorziens mijn kuisheid aangedaan;
        Helpt mijn zijn klagten
        Altoos veragten,
        Helpt mij zijn klagten
        En geweld weerstaan.’
      
      
        Peneüs, die de Maagd dus hoorden klagen,
        Sprak: ‘Waarde Dogter, 'k sta uw zwakheid bij,
        Mijn hulp zal u bevreyden van zijn lagen,
        Uw kuisheid blijft van alle smetten vrij.
        Phoebus wild staken
        Dit hevig blaken,
        Phoebus wild staken
        Uw geweld'narey.’
      
      
        Fluks voeld de Maagd een schors om hare leden,
        Die haar het lopen en de vrees benam
        En te gelijk het schone lijf bekleden.
        Zij sprak: ‘Apollo staak uw heete vlam!’
        Hij riep: ‘O Goden,
        Wilt gij haar doden?’
        Hij riep: ‘O Goden,
        Maak haar tot geen Stam!’
      
      
        Maar te vergeefs, haar overschone leden
        Veranderden terstond in een Lauwrier.
        Des kwam te laat zijn sugten en gebeden.
        Hij sprak: ‘Dit bluscht geensinds mijn hevig vier!
        Schone Lauwrieren,
        Gij zult versieren,
        Schone Lauwrieren,
        Mijne kruin en Lier.’
      
    
  