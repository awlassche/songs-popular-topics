
    
      
        Een zeker mager Edelman,
        Gelijcker nu veel zijn,
        Die hadd' ontrent den Nieuwe-jaar,
        Geslagen, den vet Swijn,
        En van het edel Verckens-bloet,
        En van het vette Lies,
        Had hij doen maken Beulingen,
        Zeer lekker ende exquies.
      
      
        Die vette bloede Beulingen
        Hadd' hij aan alle zij,
        Zo lievelijck en vriendelijk
        Gekruydt met specerij,
        Dat zij met hunnen edelen
        En aengenaemen geur,
        De keuken vulden met perfum
        En roken het heel huis deur.
      
      
        Een schotel van die Beulingen
        Die zond hij door zijn Maart
        Voor een Nieuwjaar aan zijn schoon Lief,
        Voor rijk en schoon vermaard,
        En om noch overvloediger
        Te kwijten zijne plicht,
        Zond hij haar met des Beulinghen,
        Dit hups Nieuwjaar gedicht.
      
      
        Ik moest u voor een Nieuwe-jaar
        Oft voor een minne pand,
        Vereren met een peirle-snoer
        Oft puik van Diamant,
        Maar nu en zijn het maar Beulingen
        Die uwen Vrijer geeft,
        Den Vrijer die geeft dat hij heeft
        Is weerdig dat hij leeft.
      
      
        g' En hebt noch geld noch goed van doen,
        Noch Peirl' of Diamant,
        Gij hebt noch honderd ploegen land,
        g' Hebt alles abondant.
        U en gebrek maar Edel bloed
        Bij al uwe machtig goed
        Daarom seynd ik u Beulingen,
        Gemaakt van Lies en Bloed.
      
      
        O Vrijster gij zijt vet van goed,
        En ik ben Eël van bloed,
        Voegt uwe vet goed bij mijn Eël bloed,
        Zo wordt den Beuling goed.
        Is mijn Eël Bloed u willekom,
        Neemt mij voor Bruidegom,
        Part uwe vette Kore-blom
        Met mijnen Edeldom.
      
      
        Als zij dit Dicht gelezen had,
        Schoot zij in hare tes,
        En gaf voor drink-geld aan de Maert',
        Een quaertjen vijf of zes,
        Zij zeide groet mij u Meester zeer,
        Hij is geestig Man,
        Hij mag mij zelver in persoon
        Daar breder spreken van.
      
      
        De Maart neg fraai, en trok naar huis
        Met dit gewenst bescheet,
        Den Edelman liep straks naar de smis,
        Want het ijzer was toen heet.
        Hij heeft de sak zo verr' gebrocht,
        Door zijnen kloecken geest,
        Dat hij heeft van de Beulingen
        Gemaakt een Bruiloft-feest.
      
    
  