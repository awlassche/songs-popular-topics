
    
      
        Wind, baren en tempeesten
        Den Paerle-moeder moet
        Doorstaan, en d'aldermeesten
        Stormen, met ebb' en vloed.
        Als het weer wordt mooi en goed,
        En douw begint te dalen,
        Zijn schelpen open doet,
        Om de douw in te halen.
      
      
        Ontvangt in zulke tijden
        Een Parel wit en klaar.
        Wat heeft niet moete lijden
        Sint Anna onvruchtbaar?
        Veel Mensen wijs, en dom,
        Veel kleinen ende groten,
        Die hebben haar hierom
        Veracht, vervloekt, verstoten.
      
      
        Haar hart bedroeft, en leden
        Ontsluyt tot God haar Heer;
        Die des Hemels grati heden
        In haar laat dalen neer:
        Een parel zonder vlek,
        Gods moeder, heeft ontvangen,
        Die het hoofd, die het brein en nek
        Verplet van d'helsche slangen.
      
      
        Bevrijd van alle zonde
        De'es Maeget wordt geheel
        Met lijf en ziel gevonden,
        Geen smet heeft het minste deel.
        De Starre, Zon en Maan
        In klaarheid gaat te boven,
        Haar schoonheid zal vergaan,
        Verduyst'ren noch verdoven.
      
      
        Hoe zuiver het sneeuw kan wezen,
        Noch lely noch kristal,
        Noch Sal'mons troon geprezen
        Bij haar is niet-men-dal.
        Hoe onbevlekt en schoon
        En most niet zijn de woning,
        In welke Godes Zoon
        Sou rusten God en Koning?
      
      
        O Parel hoog van waarde!
        O Spiegel zonder smet!
        Van Iesu, die gij baarde
        Verkrijgt ons door het gebedt:
        Dat hij ons ziel en hart
        Zuiver en schoon wilt maken,
        Dat smet noch het zondig zwart
        Ons hart noch ziel mag raken.
      
      
        O Moeder! wilt bewaren
        Die het onbevleckte feest
        Van u trouw alle jaren
        Vieren met lijf en geest:
        Van onweer, en tempeest,
        Van klip, van plaat, van baren.
        Maakt dat wij onbevreest
        In des Hemels haven varen.
      
    
  