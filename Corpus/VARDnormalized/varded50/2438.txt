
    
      
        Wat is de glory en der mensen roem?
        Wat is het pochen op dit nietig leven,
        ‘Hoe trots, hoe groots, hoe hemel-hoogh verheven?
        ‘Och het is niet anders als een schone bloem.
      
      
        ‘De schone bloem, och! die verwelcket haast,
        ‘Om het minste ding laat zij het knopjen hangen:
        ‘het Zij hagelbui, of regen haar komt prangen,
        ‘Of dat de wind daar eensjens stijf op blaast.
      
      
        ‘Zij valt ter neer en wordt weder tot niet,
        ‘Dan smelt in het slijk haar dier geschatte waarde,
        ‘Zij was, en kwam, en werd ook weder aarde,
        ‘Zo is het ook met de mens die het wel besiet.
      
      
        ‘Het lustig lijf wel op syn dreef en schik,
        ‘Ghesont van vleysch, en fluks van rapsche krachten;
        ‘Gezwind van geest en hoog ziende gedachten,
        ‘Och dat versterft in enen ogenblik.
      
      
        ‘Niemand vertrouwt sigs dan niet op syn jeugd,
        ‘Op grote kracht, op schoont', of diergelijcken,
        ‘De tijd en dood doen alle sterkte wijken:
        ‘Doch deze twee die zwichten voor de deugd.
      
      
        ‘De hoverdy of de verwaentheyt groot,
        ‘Die is den mens zo krachtig ingedreven;
        ‘Zo dat hij haar niet kan noch wil begeven,
        ‘Ia zelfs noch in, noch voor, noch na syn dood.
      
      
        ‘Vermits men het lijk of het stinkende raam,
        ‘Met balsem sprenght wel kost'lijck en behendig;
        ‘En het wordt gheçiert zo heerlijk, zo uitwendig,
        ‘Dat ik mijn zelfs schier te verhalen scham.
      
      
        ‘De lode kist die werd ghegroeft verweend,
        ‘Ter groef ghebrocht, met standarts en met staven,
        ‘Met schilden oud van Koningen en Graven:
        ‘En met een sleep van Adel en Gemeend.
      
      
        ‘De statie werd met hoogmoed en met pracht
        ‘Sierlijk voltoyt, als men om hoog doet planten,
        ‘Syn' wapenrok, syn rusting, helm en wanten,
        ‘En het Marmor-beeldt bij zijn verguld geslacht.
      
      
        ‘Ach! groot gebrek voor geen misbruik gekend,
        ‘O praal onnut voor de nakomelingen,
        ‘O ijdelheid, o licht vervalb're dingen,
        ‘O sotte pracht hoe haast loopt gij ten endt.
      
      
        ‘Maar Roemer leit gants slecht en recht in het graf,
        ‘En niet gevoerd met kruiken noch met vaenen,
        ‘Noch Priesters dienst, maar met een vloed van tranen,
        ‘Die het droevig hart door d'oogen overgaf.
      
    
  