
    
      
        DIe hier wil staande blijven
        En vord'ren meer en meer,
        Moet hem niet laaten drijven,
        Van mensen heer en we'er:
        Maar zonder omme keer,
        Met alle zijn gedagten,
        Aleene zien en agten
        het Exempel van zijn Heer.
      
      
        Ziet gij de mensen dolen
        Verligtze, zoo gij kond;
        Of laatse God bevolen,
        Oordeeldze niet ter stond;
        Want God kend haaren grond;
        Wien oordeeld gij zoo zeere,
        Hij staat of vald zijn Here,
        Die hem ook maakt gezond.
      
      
        Wagt u te onder-winden
        Iemands verborgentheid
        God zal het naamaals wel vinden;
        Hier om den tijd verbeid.
        Te klein is u wijsheid,
        Om vonnissen te geven;
        Zoek gij slegts te beleven,
        het Geen u is op-geleid.
      
      
        Hoord gij iemands gebreken,
        Geloof niet zulken praat:
        Maar wild hem zelf aanspreken,
        De zaake onder-staat,
        Misschien is het niet zoo kwaad,
        Hij zal u contenteren,
        Of hij zal hem bekeren,
        Zoo hij is in misdaad.
      
      
        Met vriendelijke reden
        Zulke te nemen waar,
        En voor God, in gebeden
        Ook te gedenken haar,
        Dat is Gods wille: maar
        Te schenden iemands faame
        Is God niet aangenaame,
        En het heeft een groot gevaar.
      
      
        het Zijn somtijds zulke dingen,
        Waar van geen wet en is,
        Daar op een wette bringen
        het Is al te ongewis,
        De grootste duisternis,
        Is meest bij zulke lieden,
        Die veel willen gebieden,
        En lopen zelve mis.
      
      
        Die de Weer'ld wil verzaaken
        Worden terstond benijd,
        Z' en konnen het zoo niet maaken,
        Of zij worden al-tijd
        Der mensen gunste kwijt,
        En ligtelijk beloogen,
        Want van de schalke ogen
        Was Christus noit bevrijd.
      
      
        En of men schoon vernoomen,
        Enige feilen heeft,
        Wie is 'er zoo volkomen,
        Die nimmermeer en sneefd
        Och! die ootmoedig leefd
        Met een geduurig merken,
        Al op zijn eigen werken,
        Niet ligt een oordeel geeft.
      
      
        Naa dat de liefde is vierig
        Ook de oordelen gaan,
        De liefd' is goedertierig,
        En vreemd van erge-waan:
        Och neem de liefde aan!
        Die zal u onderwijzen,
        Het goede zal zij prijzen
        En het quaade laaten staan.
      
      
        Het quaade te verbreiden
        Dat komt uit onverstand,
        Het doet de herten scheiden,
        En het breekt der liefden band,
        En het en stigt niemand,
        Maar het doet goe vrienden twisten.
        Het zijn des Duivels listen,
        Die stookt al zulken brand.
      
      
        Niet om het gebrek genezen
        En brengt hij het aan den dag;
        Maar om dat hij door dezen
        De liefde breken mag:
        Want hij hem mengen plag
        Onder Gods kind'ren teere,
        Als hij die voor den Here,
        Te zaamen komen zag.
      
      
        Des Werelds groove zonden
        Laat hij wel ongeroerd,
        Haar schalke boze vonden
        Werden geagt voor boert,
        Maar die een leven voerd
        Naa Gods bevel gegeven,
        Tegen het gemeine leven,
        Daar word haast op geloerd.
      
      
        Zoud' men aan-nemen het klaagen
        Dat men hoort altemet,
        Het zoud' ons doen vertraagen
        In ons Christ'lijk op-zet:
        Want hij word ligt besmet
        Die geerne zoekt te spreken
        Van zijn naastens gebreken,
        En blijft zelfs ongered.
      
      
        Dies laat u niet bewegen;
        Op dat in zulken graad,
        Ons heil niet zij gelegen
        Kan iemands doen of laat;
        Kan iemands liefd' of haat:
        Maar Christus onzen Here,
        Zijn leven en zijn lere
        Ons tot een voor-beeld staat.
      
    
  