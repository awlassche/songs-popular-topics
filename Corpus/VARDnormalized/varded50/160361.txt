
    
      
        O Maria Moeder Maagd,
        Die uw Vrienden, en Beminden liefde draagt,
        Ieder u om bijstand bidt,
        Die bij God alle goed in vreugd bezit.
        Ziet neder op dit tranen-dal,
        En keert uw ogen op ons ongeval,
        Die vol ongenucht
        Tot den Hemel heffen zucht op zucht;
        Gij alleen, anders geen
        Keert ons droefheid in genucht.
      
      
        het Was den wil van uwen Soon;
        Dat wij baden om genaden voor Gods troon;
        Maar dat alles door uw hand
        Werd vergunt tot ons hulp, en onderstand.
        Wel aan dan Moeder Koningin,
        Die uw Dienaars houdt in waerd', en Min.
        Hoort ons beden aan,
        Dat zij voor Gods aanschijn mogen gaan
        In gena nooit te spa,
        Daar ons schuld wordt afgedaen.
      
      
        Maakt dat wij eens vrij van schuld
        Mogen leven zonder beven, en vervult
        Met gewenschten troost, en vreugd
        In een stil rein gemoed, en ware deugd.
        Wij zullen tot uw eer, en lof
        Gaan verheffen in het Hemels Hof,
        Uw bermhertigheyt
        Moeder Maget, vol van zoetigheid,
        Die ons al uit dit dal
        Tot ons Vaderland geleid.
      
    
  