
    
      
        WAt is dit voor gerucht?
        Ik hoor een diep gezucht
        Opklimmen tot de lucht,
        Wat mag dit wezen?
        Ei! wilt van hier niet gaan,
        Maar blijft wat stille staan,
        En hoort dit noch wat aan,
        G'lijck als voor dezen.
        Gij pleegt na nieuwigheid te horen,
        Verleend ook hier zo uwe oren.
      
      
        Mij dunkt dat ik aanschouw
        Een zeer bedroefde vrouw,
        Die bitter schreyt van rouw,
        Hoort Haar eens zuchten.
        Zij zucht, en roept: o Soon!
        Gij hebt des Hemels loon
        Verlopen, en uwe kroon,
        het Is te beduchten.
        Och of van God ik kon verwerven
        Dat ik u Catholijck zag sterven!
      
      
        het Is Monica, hoort toe
        Hoe dat Zij is te moe,
        En neemt het toch te goe
        Dat g' Haar hoort kermen.
        Hoort Jesu! mijn gesteen,
        Ziet aan mijn droef geween,
        Verhoord toch mijn gebe'en,
        En wilt m' ontfermen.
        Wilt, Heer, ontfermen mijn beminden,
        Wilt Avgvstyn aan U verbinden.
      
      
        Mijn Avgvstyn is blind,
        Zich zelven Hij verslindt,
        Hij U niet meer bemindt,
        Hij is bezweken.
        Hij is geworden doof
        Aan U, en aan het Geloof,
        Hij is des Duivels roof,
        G'lijck het heeft gebleecken.
        Brengt Avgvstyn, o Heer, tot kennis,
        Bewaard Hem voor de helsche schennis.
      
      
        Zijt Moeder wel gemoed,
        Uwe Soon zal zijn behoed
        Van het vuyle helsch' gebroed,
        Des wilt niet treuren.
        O Vrouw! uwe droeve traan
        Maakt, dat niet kan vergaan
        Uwe Soon van Christi Vaan,
        het Zal niet gebeuren.
        Des laat uwe smart, en droefheid varen,
        God uwen Heer zal Hem bewaren.
      
      
        Dit sprak Ambroos tot Haar:
        Zij worden het ook gewaar;
        Want Avgvstyn daar naar
        Tot God zich keerden.
        Toen was verlicht haar hart,
        Ontslagen van de smart,
        Die lang haar had verward:
        En Zij begeerden
        Hier langer niet op de aerd' te leven,
        Maar wou haar geest God overgeven.
      
      
        Het is ook zo geschied,
        Niet lang daar na ontbiedt
        God Haar uit het aards verdriet,
        En Zij vaart henen.
        Zij vaart na God haar Heer
        S' ontgaet den helschen Beer,
        God schenckt haar des hemels eer
        Voor all' haar wenen.
        Och of ik ook bij God mocht komen,
        En tot zijn kind wiert aangenomen!
      
      
        Bidt Monica! ei bidt,
        Voor mij, u mede-lit.
        Bidt dat ik des hemels Wit
        Wel mag beschieten.
        En gij, O Augustijn!
        Wilt ook meedoogend' zijn,
        Maakt dat ik vrij van pijn
        God mag genieten.
        Dan zullen wij van vreugde springen,
        Dan zullen w' eeuwig God lof zingen.
      
    
  