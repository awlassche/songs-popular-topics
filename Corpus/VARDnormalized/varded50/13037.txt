
    
      
        Jezus beklom een Botje,
        en voer ter Zee vaart in;
        Het kreeg zo menig stootje,
        En hij lag niet te min
        En sliep wel vast, (als de ander,
        Treurden onder malkander)
        Met enen koelen zin.
      
      
        De stormen, en de winden
        Verhieven lancx hoe meer,
        En d'alderbeste vrinden
        Gods, zeylden hoog en neer;
        Men kreet, men riep, men huylde,
        Maar Jezus lag en schuylde,
        Jezus sliep even zeer.
      
      
        Maar als schier met de Bare
        Nu het Scheepjen was bedekt,
        Zo wierdt van groter vare,
        Heer Jesus opgewekt;
        Zij riepen Iesu Here,
        Wilt dit tempeest afweere,
        Want het Schip te gronde trekt.
      
      
        Hoe! kleine van gelove
        Hoe zijt gij dus ontmoedt?
        'Tsa Winden! weest verschoove,
        Fluks golven, weest-me vroed;
        En ziet, 'twas al-mael stille
        Naar Christi Iesu wille,
        het Was stil op staande voet.
      
      
        Zegt nu vrij; wiens is deze?
        Deze, wien alst hem lust,
        De stormen moeten vrezen,
        En 'tonweer gants gesust;
        Laat vrij de Zee gaan schuimen,
        Jezus leidt op zijn luimen,
        Ei! houdt u slecht gerust.
      
      
        Al schijnt hij diep te slapen,
        Wanneer de golven fel
        U dreigen t'overgapen
        Door oproer van de Hel;
        Hij houdt gestadig wachtte
        Bij dage en bij nachte,
        Dat altijd even wel.
      
      
        Zijn scheepjen mag wel drinken
        Wat waters al te met,
        Maar nooit en zal het zinken;
        Het is doch met de Wet
        Van Godes sterke woorden,
        Tegens de helsche poorten,
        Te vast, te wel bezet.
      
      
        Maar roept des niet te minder,
        O Jesu! hoogsten Heer!
        Neemt van ons dezen hinder,
        Bedwingt dit buiig we'er;
        Op dat de straffe roede
        Ons altijd weer vergoede
        U Lof, en die vermeer.
      
    
  