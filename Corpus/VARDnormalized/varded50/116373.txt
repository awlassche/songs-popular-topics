
    
      
        IS nu geen plaats tot Beth'lem open,
        Voor hem, van wien wij het leven hopen,
        Moet Hij nu in een beesten-stal,
        Met linnen doeken zijn gebonden?
        Word Hij nu in een kreb gevonden,
        Die eeuwig Koning wezen zal?
      
      
        Zijn dit de Kooninglijke zaalen?
        Word hier in plaats van goud te maalen
        Voor zijd', gezien maar hooi en stroy?
        Moet hier de krebb', een wieg verstrekken?
        Zijn linnen doeken, om te dekken,
        De winzels naa de nieuwe ploy'
      
      
        Wat zal dit voor een Koning wezen?
        Een Konings staat, die plagt voor dezen,
        In heerlijkheid en grote pracht,
        Voor het gantse vollik uit te steken,
        Hier schijnt noch nooddruft te ontbreken,
        Wie had U, Heiland! dus verwacht?
      
      
        Aan wie verkond' men dat deez' Koning,
        Geboren is in deze woning?
        Aan lieden rijk of groot van staat?
        Aan Herodes of aan zijn broeders?
        O! neen, aan slechte schaapen-hoeders.
        Het blijkt dat God de hoogheid haat.5.
      
      
        Een maagd', van slechte stam geboren,
        Was het immers, die God uitverkoren
        Had, tot dit grote wonder-werk,
        Helaas! wat Mens zou dit vermoeden?
        Wie wacht Hem niet uit des Konings bloede?
        Maar wie ken Godes oge-merk?
      
      
        O! ziel wild u in het diepst verne'eren,
        En van uw Heiland de ootmoed leren,
        Verlaat des Werelds yd'le pracht,
        Zie, hoe uwe Koning is geboren,
        Nochtans tot hoger staat verkoren,
        Als oit het Werelds brein bedacht.
      
      
        Wild gij een med-genood van het rijk zijn,
        Gij moet den Koning zelfs gelijk zijn,
        In ootmoed en in needrigheid.
        Zie in den spiegel van zijn leven,
        Niet iets en is van Hem bedreven,
        Dat tegens waare ootmoed strijd.
      
    
  