
    
      
        IK raakte laastmaal Minne-moe,
        Ter sponde, daar ik dichjes toe
        Van Celes-ty-ne troostloos weg geraakt
        Mijn ogen sloot, en ruste uit gewaakt,
        Daar lag ik Fidamant in sluymering
        En droomde, dat het mij ter harten ging.
      
      
        Mij docht ik in de Myrte schaaw
        Een middag slaapjen opnam aan de bron:
        Daar ik heel minnelijk en naaw
        Be-oogt wierd van mijn Lief, mijn Maagde-Son:
        Nu scheen zij sachjes toe te treen, om mij
        Te steuren, en dan trad zij weer ter zij.
      
      
        Zij droeg zich daar zo vriendelijk
        En scheen zo minlijk in mijn oog te zijn.
        Dat ik in twijfel viel, gelijk
        Als of die Nymf niet was mijn Celestyn,
        Maar och zij was mij al te wel bekent,
        Zij had mij tot haar wreedheid lang gewend.
      
      
        Zij sprong dan eyndlijk uit het groen
        En ylde bevend na mijn plaats van rust,
        Daar zij haar Hartjen op te doen
        En mij te minne-streelen wierd belust.
        Zij boog zich neer, en kuste, wreedheid moe
        Mijn Mond, en Kaakjes, elk tot tienmaal toe.
      
      
        Die serrep-soete Lippe-druk
        Daar ik na hijgde mij ontwaakken de.
        Ik zocht rondom na dat geluk
        Maar och! het hield bij mij geen langer stee.
        Mijn Lief was weg, die gunde Fidamant
        Niet dan een Roose-geur in d'ydle hand.
      
      
        Hoe word een minnaar dus gevleyt
        Door Nacht-gezichten, die niet waar en zijn!
        Is mij niet anders toegeleyt
        Voor zo veel jaren smart en Minne-pijn?
        Cypres paay zo somtijds slechts mijn verdriet,
        Die korte vreugdacht ik noch meer als niet.
      
    
  