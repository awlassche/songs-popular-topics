
    
      
        O God! gij hebt nu weer in mijnen mond.
        Een Lof-zang en een nieuwe lied gegeven,
        Dewijl gij mij dees' dag hebt doen beleven,
        En onbezeerd gebracht tot d'avond-stond.
      
      
        De duis'tre nacht vermaand mij wederom
        Om tot den schoot van uw barmhertigheden
        Te vluchten door hertgrondige gebeden:
        Verwerpt mij niet die ernstig tot u kom.
      
      
        Wanneer wij met den slaap bevangen zijn,
        Zo liggen wij geheellijk zonder zorgen,
        Onze ongeluk en schad is ons verborgen,
        Dewijl den droom ons vleit door valse schijn.
      
      
        Zo gij dan niet houdt over ons de wacht,
        O israels behoeder, met uw ogen,
        Die nooit tot slaap of sluim'ren zijn bewogen,
        Dan souw het gevaar ons naderen met kracht.
      
      
        Dies bidd' ik u, dat gij wilt over mij
        In dezen nacht met uw genade waken,
        Uwe Eng'len laat haar leger om mij maken,
        Dat ik aan lijf en ziele zeker zij.
      
      
        Op dat ik weer met vreugd ontwaken mag,
        Om mijn beroep met nieuw' en versche krachten,
        Na uwen wil getrouw'lick te betrachten,
        Als ik beleev't de naast-aanstaande dag.
      
      
        En om van u te ontvangen dees' gena,
        Zo dekt mijn zond met uw barmhertigheden
        Gelijk gij het alm doet met de nacht bekleden,
        Op dat ze nooit weer voor uw aanschijn sta.
      
      
        Dan zal ik ook met dees' mijn kleed'ren weer
        Af-leggen mijn aenklevende gebreken:
        Schoon d'oude mens daar hert zal tegen-spreken,
        Zo zal ik doch na hem niet luist'ren meer.
      
      
        'k Vertrouwe vast, dat gij met uwen Geest
        O God, hier in mij zult te hulpe komen,
        Want dat ik zulks bij mij heb voor-genomen,
        Is maar door uwe genaed' alleen geweest.
      
      
        Laat mij doch in den dood ontslapen niet
        Maar laat mij in den geest zo tot u waken,
        En daar na staag met alle krachten haken,
        Dat ik hiernaar ook d'eeuw'ge rust geniet.
      
    
  