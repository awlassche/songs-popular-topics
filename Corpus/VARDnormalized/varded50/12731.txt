
    
      
        Mijn Ziele singh een vrolijk Liet
        Hier is het eynd’ van all’ u zwerven,
        Van treurigheid, kruis, en verdriet,
        Van alles dat u menig-werven
        Was even als een daegh-lijcx sterven.
        Dit aarden-huis genaakt de val,
        Waar voor gij zult een beter erven,
        Dat niet vergaan, maar blijven zal.
      
      
        Ik ga de weg van alle vleys:
        Het Web is na-by af-geweven,
        Ik ga: maar, O gewenste reis!
        Om eeuwig hoog te zijn verheven.
        Ik ga de weg na het zalig leven,
        Wiens optocht ik met vreugde doe.
        het Vleysch wil ik aan de Wormen geven:
        Maar het beste deel komt Gode toe.
      
      
        Gewillig trek ik op de vaart,
        Na dat de strijdt is af-gestreden,
        De loop vol-endt, het geloov’ bewaard,
        Waarom ik heb altijd gebeden,
        En, na mij dinckt, niet zonder reden,
        Nu voort zo is mij weg geleid
        Het schoonst’, en dat verwacht ik heden,
        De Krone der rechtveerdigheid.
      
      
        Vaart eeuwig wel, en hebt geduld.
        O Vrienden! ziet, ik ga voor henen,
        Ik ga daar gij mij volgen zult,
        Wanneer u tijd zal zijn verschenen.
        Ik ben gerust, wat meugt gij stenen,
        Doet van u weg dit onverstand,
        het Is dwaasheid dat men gaat bewenen
        Den Reizer na zijn Vaderland.
      
    
  