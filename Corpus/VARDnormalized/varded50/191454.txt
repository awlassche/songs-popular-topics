
    
      
        WEl hem die recht op zijne wegen gaat,
        Dien Godes wet is het richtsnoer zijner paden
        Zo dat hij nooit ten dool-wegh in en slaat;
        Wel hem, die richt zijn leven na de blaeden
        Van het heilig boek, het boek van Godes hand,
        En die hem zoekt met lust, niet om verzaden.
      
      
        Wel hem, die list en valscheyd van zich band
        En niet en wijkt van des Heren rechte straten
        Of rechts of slinks, aan de een of d’andre kant;
        Wel dien, die het kwaad en slimme gangen haten:
        Want gij, o Heer, hebt uwe wet gezet
        Tot richtsnoer van al wat wij doen of laten.
      
      
        Och, was mijn weg gericht na uwe wet!
        Kon ik, o God, mij vast daar toe begeven
        Om uwe wil te volgen onbelet!
        Och, kon ik recht na uw bevelen leven!
        Want hij en werd ter schande nooit gebracht
        Wiens zin en ziel aan uw geboden kleven.
      
      
        Leer mij, o Heer, uw wetten dag en nacht!
        Dan zal ik u van reyner herten loven
        Als gij mij tot haar kennis hebt gebracht
        En het gordijn zal wezen opgeschoven.
        Gij wilt, o God, dat men uw wil betracht:
        Ik wil, en zal, geef mij u hulp van boven.
      
      
        Hoe houdt de jeugd haar wegen onbesmet,
        De losse jeugd, in glibberige jaren?
        Wanneer men wel op uwe wetten let
        Zo zal men zich voor’t vallen best bewaren.
        Ik zoek u, Heer, ik zoek het rechte pad,
        Bewaar mij voor het dwaalspoor in te varen.
      
      
        Ik heb uw woord, gelijk een waarde schat,
        In mijne ziel zorgvuldig opgesloten,
        Maakt dat op mij de zonde niet en vat
        Op dat ik van u niet en werd verstoten;
        Leer mij uw wet dat ik ze recht verstae
        En wilt in mij haar kennis steeds vergroten.
      
      
        Ik heb uw woord verkondigd vroeg en spa,
        Ik heb uw recht verborgen noch verzwegen
        Maar spreker af waar dat ik keer of ga;
        ’k Heb mij verblijd in het vinden uwer wegen,
        ’k Heb mij verheugt in uw getuigenis
        Meer of ik goud of rijkdom had verkregen.
      
      
        Ik zal in als dat van u rechten is
        Mij oefenen, en vlijtig op gaan merken,
        Op dat ik niet in uwe kennis mis;
        Uw wet zal mij verlustigen en sterken,
        Zo dat mijn geest zal wezen blij en fris
        En nooit zal ik vergeten uwe werken.
      
      
        Doe, Here, goed aan dijn geringen knecht:
        Och, dat ik blijf behouden in het leven
        Die al mijn hert heb aan uw woord gehecht!
        Verlicht mijn oog en wilt mij kennis geven;
        Beschijn mijn hert, als met een zonne-straal,
        Op dat u wet daar helder sta geschreven.
      
      
        Ik ben hier vreemd, die gins en weder dwaal;
        Nu ben ik hier, en op een ander morgen:
        Maar ’tis al niet, het zij dat ik rijs’ of daal,
        Als maar uw wet mij niet en werd verborgen.
        het Verlangen na uw rechten maakt mij laf,
        En krenckt mijn lijf door eyndeloose zorgen.
      
      
        het Hovaardig hert verdiend u vloek en straf.
        Wreeck u van die met trotse tongen spreken
        En dwalen ver van uwe wegen af:
        Maar laat, o Heer, mij in geen schande stekken
        Die na uw woord u wel te dienen tracht
        En wachtte mij van uwe wet te breken.
      
      
        het Zij klein of groot, ik werd alom veracht;
        het Zij heer of knecht, het is mij alles tegen,
        Maar uwe knecht neemt op u wetten acht,
        Ik schep mijn lust in het kennen uwer wegen:
        Die zijn mijn Raad, die mij, het zij dag of nacht,
        Om troost en hulp laat nimmermeer verlegen.
      
      
        Ach, mijne ziel is bang en afgeslooft:
        Wilt mij, o Heer, als op een nieuw doen leven
        Gelijk gij mij voor dezen hebt belooft,
        Want gij hebt mij een gunstig oor gegeven
        Doe ik aan u mij zelven heb ontdekt,
        Leer mij de wet door uwen geest geschreven.
      
      
        Wijst mij de weg die tot u kennis strekt,
        Leer mij verstaan uw heylge wette-boeken,
        En mijnen geest, als uit een slaap ontweckt
        Zal vlijtig zijn om die te onderzoeken.
        Mijn ziel versmelt en druypt van droefenis,
        Wilt, na u woord, mij wederom verkloeken.
      
      
        Voor slimme paan, daar niet dan doling is,
        Bewaar mij, Heer, en wilt mij steeds geleiden
        Door uwe wet, op dat ik niet en mis:
        Die zal mij het krom van het rechte leren scheiden.
        Des waerheyds weg heb ik mij voorgesteld,
        Wilt mij daar toe door uwen geest bereiden.
      
      
        Het is u woord daar al mijn lust na held,
        Dies hecht ik mij aan u getuigenissen,
        Mijn eer, o God, en lijde geen geweld.
        Ik zal u weg inlopen zonder glissen
        Als gij mijn hert zet op het ruyme veld
        En ik uw troost niet langer en zal missen.
      
      
        Leer mij, o Heer, uw wetten recht verstaan
        En ik zal die zorgvuldig onderhouwen
        Zo lang in mij des levens aeders slaan,
        Tot dat mijn bloed zal door de dood verkouwen;
        Doe van uw wet mij grondig onderricht
        En ik en zal in het volgen nooit verflouwen.
      
      
        Brengh mij op’t pad (want daar toe heb ik lust)
        Van uw geboon en uw gerechtigheden,
        En nooit en zal mijn ijver zijn geblust
        Om uwen weg goedwillig in te treden;
        Lei mij daar toe, en niet tot vuil gewin;
        Nooit zij mijn hert van gierigheid bestreden.
      
      
        Geen ijdelheid en kom mij in de zin,
        Bewaar mijn oog, dat ik mij niet vergaepe
        Aan schijn van deugd, noch daar mijn smaak in vin,
        Maar in uw woord mijn lust en leven raepe;
        Denck om uw knecht die na uw vreze tracht:
        Dat over hem uw hulp niet langer slaepe.
      
      
        Die deugd bemint die werd hier licht veracht:
        Maar gij, o Heer, wilt schande van mij weren,
        Hoed mij voor smaad die ’k van de wereld wacht;
        Uw woord is zoet, daar toe strekt mijn begeren;
        Mijn zwakke ziel zal krijgen nieuwe kracht
        Als gij mij uw gerechtigheid zult leren.
      
      
        Weest, goede God, tot mijne hulp bereid,
        Laat mij de vloed van uwe gunst bestromen,
        Gelijk gij mij zo vast hebt toegezeid,
        Zo krijg ik stof den haters aller vromen
        (Die mij versmaen) te stoppen haren mond,
        Want op uw woord had ik mijn merk genomen.
      
      
        Uw reden is des waerheyds vaste grond,
        Nooit gingh’er iet als waarheid uit u lippen,
        En (want ik staegh op uwe woorden stond)
        Zo moete mij haar hulpe niet ontglippen.
        het Staat vast bij mij te houden u geboon
        Zo lang mijn hert zich in mijn borst zal rippen.
      
      
        Dies derf ik staan voor ieder een ten toon
        En in de lucht mijn hoofd vrijmoedig stekken,
        En ik ontsie noch scepteren, noch kroon,
        Voor Koningen en schroom ik niet te spreken
        Van uwe wet, die’k altijds heb betracht,
        En het schaamrood zal niet uit mijn voorhoofd breken.
      
      
        Uw wet en woord beminn’ ik dag en nacht,
        Die zijn mijn lust, mijn liefde, mijn vermakken,
        Daar is geen ding dat ik bij dezen acht;
        Die zijn mijn vreugd daar lijf en ziel na hakken:
        Ik heb ze lief, en zoek met al mijn macht
        Tot diep verstand van uwe wet te rakken.
      
      
        Gedenk, o Heer, des woords van uwen mond,
        Dat gij tot mij, uw dienaar, hebt gesproken,
        Waar op ik al mijn hopen heb gegrond.
        Laat ramp en druk en elend mij bestoken,
        Uw woord alleen is het daar men vast op gaat,
        Want u verbond en hebt gij nooit gebroken.
      
      
        Een trotsen hoop, o Heer, heeft mij versmaad,
        Maar ik en ben van u niet afgeweken
        Al was haar spot en schempen zonder maet:
        Want als ick’t al heb deur en deur gekeecken
        Zo troost ik mij, om dat men tijden vind
        Die aan de mijn’ in dezen wel geleken.
      
      
        Als ik somwijl zie mensen boos en blind
        Doet mij de schrik het bloed om ’therte stremmen,
        Een volk, dat zich niet aan u rechten bind,
        Op wiens gemoed uw woorden niet en klemmen:
        Maar uwe wet, waar dat ik heb gedwaald,
        Was steeds mijn lied op liefelijcke stemmen.
      
      
        Wanneer de Zon ten westen was gedaald
        Was uwe wet niet buiten mijn gedachten,
        Zij heeft mij in de duisternis bestraelt
        En lichte mij in d’alderdichste nachten.
        Zo ging het mij, gelijk ik heb verhaalt,
        Om dat gij saeght dat ik ze wouw betrachten.
      
      
        Uw wil te doen dat koos ik voor mijn erf,
        Mijn deel, mijn lot: uw woord zal ik bewaren,
        Maar dat ik doch uw hulpe niet en derf;
        Ik bad, en bid, wilt mijn verstand verklaren,
        Weest mij, o Heer, genadig na uw woord,
        En wilt uw wet mij grondig openbaren.
      
      
        Ik heb bij mij mijn wegen afgespoort
        En overdacht hoe dat ik had te leven:
        Uw woord, dat mij de zinnen heeft bekoordt,
        Wees mij het pad daar ik mij op most geven,
        Ik voelde mij (zo ik ook heb gedaan)
        Tot onderhoud van uwe wet gedreven.
      
      
        Een godloos volk kwam mij met listen aan
        En zocht mij van uw wegen af te leien,
        Doch ik en liet mij van haar niet verraen.
        Ik ben van het bed des middernachts gescheyen
        Om dank te doen voor u gerechtigen:
        Van het zachte bed, daar ons de pluimen vleien.
      
      
        Die ik begae, en die mij mee betreen
        Zijn luiden, Heer, die u ontzien en eren,
        Ik ben met haar, en zij met mij gemeen,
        Bij anders geen en ziet men mij verkeren;
        het Voelt al uw gunst wat dat er leeft: alleen
        Wil mij, o God, uw wet te degen leren.
      
      
        Doe, Heer, aan mij, aan uwen dienaar, goed,
        Gedenk dijns woords daar ik mij op vertrouwe,
        Uw leer doorstrael mijn ijverig gemoed
        Dat ik daar van een goeden zin behouwe,
        En mijn geloof u tot een teiken zij
        Dat ik mijn heil op uw genade bouwe.
      
      
        Als het andren gaat zo de het ook met mij:
        Ik ging al mee met al de wereld dolen
        Zo lang ik was van kruis en lijden vrij:
        Maar als ik wierd getucht in hare scholen
        Zo merckt’ ik op, en viel u, Heer, te voet:
        Doe mij verstaan het geen gij hebt bevolen.
      
      
        Hovaardige, vol trots en windig bloed,
        Die hebben mij met leugens willen schaden,
        Maar uwe wet stond vast in mijn gemoed;
        Zij zijn gelijk een beest, met vet geladen,
        Dat weeld’ en rust vindt in zijn smeer en smout,
        Maar uwe wet kan mij alleen verzaden.
      
      
        Hoe goed was het mij dat ik mij vont benout!
        Geen beter school, als het kruis, om deugd te leren.
        Dat is het dat ons in band en omzien houdt.
        het Schijnt wat te zijn veel rijkdoms te beheren,
        Maar uwe wet is beter als het goud:
        Ik sou daar voor geen goed noch schat begeren.
      
      
        Gij schiept mij, Heer, door uw vermoogen’ hand.
        Ik wierd een mens: maar om uw wet te leren
        Verlicht mijn geest en heldert mijn verstand;
        Zo sullens’ al, die u ontzien en eren
        (Om dat ik mij vast op uw woord verliet)
        Haar oog op mij met groter vreugde keren.
      
      
        het Was enkel recht (en ik ontken het niet)
        Wat kruis en ramp gij over mij liet komen:
        Dat uwe tucht om best-wil is geschied
        Dat weet ik wel, en hebt daar voor genomen:
        Maar laat ook nu, na uw genadig woord,
        Mij uwe troost en goedheid overstromen.
      
      
        Werd van mij af al wat mijn wel-zijn stort,
        Ontfermt u mijns, en ik zal weder leven,
        Want van u wet werd mijne ziel bekoort.
        Brengh al ter schand, wat trots en opgeheven
        Van hovaardij, met leugens mij verraad:
        En ik zal mij tot u bevelen geven.
      
      
        Dan zal, o God, al wie de boosheid haat,
        Al wie u vreest, wie ooit u wetten kenden
        Wanneer zij zien hoe wel het uw dienaar gaat
        Op mij het oog en haar gedachten wenden;
        Geef dat mijn hert zij oprecht in der daad
        Op dat met reen mij niemand kom te schenden.
      
      
        Houw, Heer, uw woord daar ik op heb gewacht:
        Mijn hert is flauw, mijn geest is als bezweken,
        Mijn ziel is van verlangen als versmacht,
        Mijn ogen zijn van uitzien blind gekeecken,
        Zo dat ik zei, hoe lang, hoe lang, o Heer,
        Zal dijnen knecht beloofde troost ontbreken?
      
      
        Want ik verschroey gelijk het natte leer
        Zo het te dicht mocht bij het vier genaken,
        Noch denck ik staegh op uwe wet en leer:
        Wanneer zal doch des tijd ten einde rakken?
        Wanneer zult gij ter wrake komen af
        En neder slaan die na mijn leven hakken?
      
      
        Kom af en neem de lang verdiende straf.
        Een trotsen hoop heeft mij een kuil gegraven
        Waar toe ik haar nooit reen of oorsaeck gaf;
        Zij hebben mij met valscheyd na doen draven,
        Om dat ik mij hou vast aan uwe leer:
        Kom af, o God, om mijne ziel te laven.
      
      
        Zij hebben mij bij na geveld ter neer,
        Doch ik en heb daarom niet afgeweken,
        Maar uw bevel betracht hoe lancx hoe meer;
        Verquick mijn hert, mijn krachten zijn bezweken,
        En ik zal uw geboden volgen, Heer,
        En van u wet zal ik gestadig spreken.
      
      
        Uw woord staat vast, en ’twaggelt nimmermeer,
        Uw waarheid is van gisteren, noch heden,
        Die mergen sterft en neemt een rassche keer:
        Zij was altijds, en duyrt in eeuwigheden.
        De Hemelen zijn door uw woord gemaakt,
        Gij stichte d’aerd’ en brachts’ op vaste leden.
      
      
        Gij schickte’t zo dat niets verwrickt of kraeckt
        Van het grote werk tot op den dag van heden:
        het Was al gereed wanneer gij maar en spraeckt;
        Had mij uw woord, doe boze mij bestreden,
        Niet ondersteund en al mijn lust geweest,
        Ik was in mijn verdrukking overleden.
      
      
        Dies voel ik mij verbonden op het meest
        Om nimmermeer uw wetten te vergeten:
        Want door haar kracht ontvonckte mijnen geest.
        Ik hoor u toe, en ben u ingeseeten:
        Behoude mij, want heb mijn best gedaan
        Om uwe wet op’t aldernaeuwst te weten.
      
      
        Een godloos volk, om mij te doen vergaan,
        Is t’saem gerot en leit mij hinder-laegen:
        Maar, Heer, u woord merk ik geduyrigh aan;
        Want, als ik het oog heb over al geslagen,
        Zie ik hoe los dat alle dingen staan,
        Maar dat u woord staat vast op stijve schragen.
      
      
        Hoe vierigh werd u wet van mij bemint!
        Uw wet, die gij mij altijds ziet betrachten:
        Uw wet, daar in ik zo veel wijsheid vind
        Dat ik daar door mijn vijand derf verachten;
        Zij maakt mij sterk; mijn haters acht ik licht
        Om dat zij nooit is buiten mijn gedachten.
      
      
        Dies houd ik mij al beter onderricht
        Als Leeraars zelfs van hoge wetenschappen:
        Mijn meesters draf ik ver uit het gezicht,
        En de oude zien mij wijd voor henen stappen:
        Uw woord alleen, daar ik mijn werk af maak,
        Dat brengt mij tot zo hoge wijsheyds trappen.
      
      
        Waar ik mij keer u woord is mij een baak,
        Ik volgh u wet waar dat ik heb te treden,
        Zo dat ik nooit van het rechte pad gerak,
        Noch miss’ het spoor van u gerechtigheden;
        Geen beter leer als gij die zelver geeft,
        Dies ben ik nooit den dwaelwegh ingereden.
      
      
        De zoetheid, die u wijze reden heeft,
        Is soeter als het sap van honighraeten
        Dat aan den mond en aen’t verhemeld kleeft;
        Daar is verstand en wijsheid uit te vaten;
        Daar leer ik uit, al wat in valscheyd leeft
        En wat bedrieght en liegt, wel dapper haten.
      
      
        Men doolt of glipt daer’t duister is of glad:
        Maar, Heer, uw woord licht mij met heldre stralen
        En strekt mij tot een fakkel op mijn pad,
        En hoed mijn voet voor slibberen en dwalen,
        Dies heb ik ook gezworen met een eed
        In het houden van u rechten nooit te falen.
      
      
        Groot was mijn druk, mijn lijden en mijn leed,
        Maak dat ik weer, na u belofte, leve:
        Vrij mij van het kwaad dat mij ter neder smeet;
        Versmaad doch niet het offer dat ik geve
        Vrywillighlijck, geslacht van mijnen mond;
        Leyd mij op dat ik op geen dool-wegh zweve.
      
      
        Mijn leven liep gevaar tot aller stond,
        Ik heb mijn ziel als in mijn hand gedragen:
        Maar, Heer, hoe bloot ik ooit mij zelven vond,
        Noch had ik in u wetten mijn behagen,
        Die ik betracht, en pass’ op strik noch net
        Der bozen die mij alle dag belagen.
      
      
        Ik heb voor mij gekosen uwe wet
        Om voor mijn deel en eeuwig erf te houwen,
        En heb mijn zin alleen op haar gezet:
        Zij is mijn vreugd in allerlei benouwen;
        Ook hoop ik die te houden zonder smet
        Tot dat de dood mijn leven zal verkouwen.
      
      
        De weyfelaers heb ik altijd gehaat
        Wiens mond verschilt van het geens’ in’therte dragen,
        Na het geluk of op of onder gaat:
        Maar in u woord had ik al mijn behagen.
        Dat was mijn troost, mijn schuyl-plaets en mijn schild,
        En zal het zijn ten einde mijner dagen.
      
      
        het Is te vergeefs u moeyt’ en tijd verspilt,
        Godlozen hoop, gij moogt wel af gaan wijken:
        Ik dien mijn Heer gelijk hij heeft gewild.
        Sterk mij, o God, zo zal ik niet bezwijken.
        Maak, na u woord, dat ik behouden zij:
        Laat in mijn’ hoop mij niet beschaemt staan kijken.
      
      
        Steun mij, zo ben ik voor het vallen vrij,
        En ik zal staegh bevlijtigen u wetten;
        Gij haat bedrog en alle guiterij,
        Dies zult gys’ al vertreden en verpletten
        Die met bedrog en leugens ommegaen
        En haren voet van uwe wegen zetten.
      
      
        Gij tast, o Heer, de goddeloosen aan:
        Als ijdel schuim, als luchte water-bellen
        Doet gyse hier in korten tijd vergaan,
        Daarom heb ik mij tot u wet gaan stellen;
        Want angst en schrik had mijne ziel bevaen
        Doe u gericht ging over die gezellen.
      
      
        Onzijdig heb ik in het Recht gegaan,
        Nooit heb ik zucht voor dees’ of die gedragen:
        Zo werde mij geen onrecht ook gedaan,
        En geef mij niet aan die, die mij belagen;
        Zorg dat dijn knecht nooit in zijn goede sak
        Geweld geschie van die het garen sagen.
      
      
        Terwijl ik vast na u verlossing haak
        Versmelt mijn kracht; mijn ogen zijn bezweken
        Wijl ik op hulp, na u belofte, waak;
        Laat het mij niet aan uwe gunst ontbreken;
        Leer mij u woord en het hoogwaardig recht
        Op dat ik mag daar van met kennis spreken.
      
      
        Gij zijt mijn Heer, en ik ben uwen knecht:
        Geef mij verstand om uwe wet te leren
        Waar aan ik al mijn zinnen heb gehecht.
        Wel op, en wilt u hand ter straffe keren:
        Zij hebben, Heer, u wet te niet gedaan:
        Dat uwe wraak de schenders kom verteren.
      
      
        Geen dierbaar goud, waar dat het zij van dan,
        Hoe dat het is versmolten en versoden,
        Hoe dat het heeft in het vier ter proef gestaan,
        Hoe puyr, hoe fijn, acht ik bij u geboden:
        Die nam ik tot mijns levens richtsnoer aan,
        En half heyd heb ik in mijn doen gevloden.
      
      
        U woord, waar door gij uwe wil verklaart,
        Is wonderbaar en vol van wijze reden:
        Daarom heb ick’t gehouden en bewaard;
        Het is een licht en schijnt in duysterheden;
        Die’t wel deursoeckt met nederig verstand
        Werd wijs, en leert wat weg hij heeft te treden.
      
      
        het Is uwe wet waar na mijn herte brand:
        Ik gaper na met ijverig verlangen
        En na u woord hijght al mijn ingewand:
        Laat dezen dorst mijn ziel niet langer prangen;
        Zie, Heer, op mij, gelijk gij zijt gewend
        Op die aan u van ganscher herten hangen.
      
      
        In uwe wet neemt alle dwaalspoor end:
        Des wilt mijn weg na u geboden rechten
        En maak mij doch u heilig woord bekent;
        Laat van het geweld mijn recht niet over-vechten;
        Verlosse mij van allen over-last,
        En ik zal mij aan uwe wil verknechten.
      
      
        Ik heb met vlijt op uwe stem gepast:
        Des doe u gunst op uwen Dienaar dalen,
        En maak mij doch in uwe kennis vast;
        Laat mij de Zon van uwe wet doorstralen;
        Mijn tranen zijn als regen neer geplast
        Om dat ik zie hoe grof de mensen dwalen.
      
      
        O God, gij zijt vol van rechtvaardigheid
        En ook u wet, die gij ons hebt gegeven;
        Zij wijst den weg die ons ter deughden leidt
        En is het snoer waar na wij moeten leven:
        Gij hebt aldaar, hoe gij wilt zijn bemindt,
        Gevreest, gediend, den mensen voor-geschreven.
      
      
        Dies had mij het vier mijns yvers haast verslindt,
        Dat in mijn ziel rechtvaardig was ontsteken
        Om dat ik zag hoe weinig datmer vindt
        Die eens van u of uwe woorden spreken:
        Uw woorden, die gelouterd zijn en rein
        Als enig goud, hoe nauw ter toets gestreken.
      
      
        Ik heb ze lief; en, schoon ik slecht en klein
        Van velen werd verworpen, en verwezen
        Voor hersenloos en zonder bloed of brein,
        Noch heb ik niet vergeten u te vrezen.
        Uw recht is recht in alle eeuwigen
        En uwe wet zal altijds waarheid wezen.
      
      
        Ik heb veel kruis en tegenspoed gelen,
        Ik heb veel leeds en lijdens moeten smakken:
        Maar, hoe ik wierd gehoetelt en bestreen,
        Noch kon u woord mijn bange ziel vermakken;
        Sterk mij daar door, zo kom ik op de been,
        En zal van nieuws weerom aen’t leven rakken.
      
      
        Ik heb tot u geroepen, Here, hoor,
        Hoor, Heer, en ik zal uw geboden houwen,
        En wandelen op’t rechte deughden-spoor:
        Nooit zal in mij dat yver-vyer verkouwen.
        Ik bad en riep, o God, behoude mij
        En ik en zal in wel-doen niet verflouwen.
      
      
        Met tranen kom ik u des morgens bij
        Eer dat de Zon den slaper komt verrassen,
        Terwijl den dauw met sprencklen blank en blij
        Het gras en kruid komt in den uchtend wassen;
        Ook is u wet mijn onderhoud bij nacht
        Als op zijn wacht de waker heeft te passen.
      
      
        Neygh, goede God, tot mijn bedroefde klacht
        Een gunstig oor, op dat ik mag verkwikken
        En door u woord ten leven werd gebracht.
        Die mij van ver beloeren en bemikken
        (Een volk dat van u wetten niet en houdt)
        Die naedren mij met doodelijcke strikken.
      
      
        Maar gij, o Heer, op wien ik heb gebouwd,
        Sijt ook niet ver, na u getuigenissen,
        Die niet verlaat den man die u vertrouwt.
        Ik spreke niet na dunken of na gissen,
        Maar weet het wel, en ’tis bij mij al oud,
        Dat in u woord gij nimmermeer zult missen.
      
      
        Help, Here, help en vrij mij van de dood:
        Ik ben geraakt in ellends holle baren,
        Doch uwes wets gedenk ik in den nood.
        Red mijne sak van die die mij bezwaren;
        Verlosse mij, gelijk gij hebt belooft,
        Zo krijg ik kracht en leven in mijn aren.
      
      
        Verr’ is u heil van die u niet gelooft,
        Van die u wet verzuimen en verachten:
        Maar dijnes knechts (in onspoed afgeslooft)
        Ontferm u, Heer, en geef mij nieuwe krachten,
        Op dat ik weer mag rakken op de been.
        En uwen wil met lijf en ziel betrachten.
      
      
        het Getal is groot waar van ik werd bestreen:
        Maar hoese mij vervolgen en bestrijden
        Zo ben ik doch van u niet afgetreen;
        Ik voel een smert, die mij door ’thert komt snijden,
        Om dat ik zie hoe trouloos dat men gaat
        En het rechte pad moedwillig loopt bezijden.
      
      
        Zie aan, o God (en het zij tot mijner baat)
        Wat liefde dat ik t’uwaerts heb gedragen:
        Verquick mijn hert dat alle boos heyd haat;
        En, na uw woord, maak einde dezer dagen:
        Uw woord, dat vast en onverwrikbaar staat
        En van wiens trouw zich niemand kan beklagen.
      
      
        Ik ben vervolgt van Vorsten in het land:
        Maar vrees’ uw wet meer als de macht der Groten,
        Die tegen mij met onrecht zijn gekant.
        Uw wet en woord, wat dat mij komt bestoten,
        Is al mijn lust, daar ik mij in verbly
        Als een, die veel heeft voor zijn buit genooten.
      
      
        Van leugen-min ken ik mij zelven vrij:
        Ik haat en schouw die zich daar mee generen;
        Maar uwe wet is hoog geacht bij mij:
        Daar bij en zijn geen schatten te waarderen:
        Dies ziet men mij, eer dat den dag verspaedt,
        Tot uwen lof wel zeven malen keren.
      
      
        Och, wat al vree bevindens’ in der daad
        Die uwe wet recht kennen en beminnen!
        Haar wedervaart geen tegenstoot noch kwaad
        Of haar gemoed vind zich getroost van binnen.
        Het is, o Heer, uw heil daar ik op wacht,
        Ook was u wet mijn einden en beginnen.
      
      
        Mijn ziele neemt op u bevelen acht,
        En tot u wet voel ik mijn ijver blaken,
        Zo dat ik die bewaere dag en nacht;
        Gij weet hoe dat mijn lusten daar na hakken:
        Gij ziet dat ik u wel te dienen tracht,
        Want niemand kan voor u den schijn-deugd maken.
      
      
        Och, of mijn stem kon klimmen door de lucht!
        Of mijn geschrei kon door de wolken boren,
        En tot u troon zich hefte mijn gezucht!
        Dit waar mijn bee, die gij van mij zoudt horen:
        O Here, doe mij uwe wet verstaan
        En laat mij in geen jammer-poel versmoren!
      
      
        Dan zal u lof uit mijnen monde gaan
        En als een beek van mijne lippen dalen,
        En u ten dank zal ik mijn snaren slaan;
        Mijn blijde tong zal uwen naam verhalen
        Wanneer u woord, dat enkel waarheid is,
        Mijn duffe geest op’t helderst zal doorstralen.
      
      
        Reik uwe hand tot mijn behoudenis,
        Want ik heb u te volgen uitverkoren,
        En leidet mij op dat ik niet en mis:
        Wijs mij het pad, zo loop ik niet verloren.
        Zie, Here, hoe ik na u hulpe gaep
        En na u wet verlang met oog en oren.
      
      
        Bewaar mij voor den eyndeloosen slaap
        En doe mijn ziel, om u te loven, leven:
        Geef dat zij troost uit uwen woorde raap;
        Ik was verdwaald en van u weg gedreven:
        Zoek dijnen knecht als een verloren schaep
        En uwe wet zij in mijn hert geschreven.
      
    
  