
    
      
        HOe zorglyk wordt de mens bestreên
        In ziele en lijf, in al zijn leen!
        Hoe blind vervoerd van het licht der ogen,
        Dat klaar en levend kristallijn;
        Door ydlen lust tot bittre pijn,
        Door vreugd tot veel verdriet bedrogen!
      
      
        Onnoembaar, endeloos is het quaat,
        Waartoe het gezigt de ziel verraad.
        Al komt dit langzaam haar bekruipen,
        Al sluipt het stil en steelwys in,
        Het krenkt, betovert hart en zin,
        Indien men het eens laat binnen sluipen.
      
      
        Waar ooglust qua begeerte ontsteekt,
        Dat vier, door ydelheit gequeekt,
        Geenszins gelescht van zorgeloosheit,
        Een wijl bedekter smeult en smookt,
        Daar berst, van sterker drift gestookt,
        Een lichte vlam uit van veel boosheit.
      
      
        Och! blyf u zelf, o mens, getrou:
        Ziet vroeg een schot voor ramp en rou.
        Schuw weelde, die veel wee kan baren:
        En sluit de vensters, daar een snood
        En schendig opzet, met de dood,
        Gereetst ter ziele in komt gevaren.
      
      
        Pas op, zie toe, zie wakker toe,
        Opdat u des hemels zorg behoê,
        Uw ogen het hart geenszins bederven.
        Uw hart voegt eer het gezigte een wet
        Te stellen, die het wijs belett'
        Zo wulps te zwieren en te zwerven.
      
      
        Steek, met een vast en vroom besluit,
        Het ergrend oog voorzigtig uit.
        Vergeet uwe adeldom noch waarde.
        De dieren zien naar het stof beneên,
        Dat met uw voeten wordt betreên:
        Uw ooglicht stygt ver boven d'aarde.
      
      
        Wat lust u lastige ydelheit,
        Van d'ogen nutter droef beschreit,
        Tot ramp lichtvaardig te begapen?
        De gansche wereld geeft u stof
        Tot des groten scheppers dienst en lof.
        Zie daar zijn magt in al het geschapen.
      
      
        Zie God in het hemelse gewelf,
        In lucht en zee: bezie u zelf,
        Een wonder van Gods alvermogen.
        Aanschou zijn wysheit in elk oog,
        Dat al het gestarnt aan des hemels boog
        Zo snel beschiet, als met twee bogen.
      
      
        Verbeeld, opdat uw oog niet dwaal',
        U het schoonste licht, den sterksten straal
        Van Gods gezigt en alziende ogen:
        Voor wien de dikste duisternis
        En nacht zo klaar, als daglicht, is;
        Met nevel noch gordijn betogen.
      
      
        Zie toe dus: waak, nooit wakens moê.
        Betrou u zelf de wacht niet toe:
        Maar smeek om des hemels hulp gedurig.
        Zo lijdt geen hart, vol dertle min,
        Met zijn vijf zinnen, door ene zin,
        Te dwaas, te dom, te wispelturig.
      
    
  