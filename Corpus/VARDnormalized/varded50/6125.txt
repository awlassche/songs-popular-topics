
    
      
        Ik mag wel klagen, Heer,
        En schreien langs hoe meer
        Dat ik u al mijn dagen,
        Vertoornd heb alzo zeer,
        In des werelds lof en eer,
        Had ik al mijn behagen.
      
      
        Den Mammon triumphant,
        Met weelden abondant,
        Heeft mij, o Heer, bedrogen,
        Het vlees aan de ander kant
        De wereld inconstant,
        Zij hebben al gelogen.
      
      
        Door haren bozen raad
        Word ik zeer obstinaat,
        En in mijn kwaad geprezen:
        Tot allen overdaad,
        En alle zonden kwaad
        Woud ik altijd een wezen.
      
      
        Ik heb de wereld wijt,
        Gediend zo langen tijd,
        Nooit was mijn hert te vreden
        Maar vol van haat en nijt,
        Met enen zwaren strijd,
        Vervult met bitterheden.
      
      
        Ik wil mij keren af,
        Want het is al stof en kaf,
        Om mijn ziel te verliezen,
        Het is al verckens draf,
        Vol stancks, gelijk een graf,
        De denkt die wil ik kiezen.
      
      
        Ik bid u Here mijn,
        Wilt mijns genadig zijn,
        Door u vijf rode wonden,
        Keert af dat hels venijn,
        Zijt doch mijn Medicijn:
        Ik ben een vat vol zonden.
      
      
        O Vader eewich God
        O God van Zebaoth,
        Wilt mij, o Heer, doch leren,
        Want ik ben slecht en bot:
        Gij zijt dat beste lot
        Tot u wil ik mij keren.
      
      
        Ik roep u Vader aan,
        Als enen Publikaan.
        Wilt mij, o Heer, ontfermen,
        Van het kwaad wil ik afstaan
        Als David heeft gedaan
        Aenhoort mijn bitter kermen.
      
      
        Al zijn mijn zonden groot,
        En wegen zwaar als loot,
        Wilt mij, o Heer, ontladen
        Wilt door u bitter dood,
        Mij helpen wt den noot
        Want groot zijn u genaden.
      
      
        Ik bid u Jesu zoet,
        Al door u dierbaar bloed,
        Wilt mij u gracy geven,
        Helpt mij wt des werelds vloed
        Schenckt mij van het Hemels goed
        het Welk is dat eewich leven.
      
      
        Oorlof mijn broeders al,
        Al komt gij tot den val
        Keert u tot God hier boven,
        Want hij u maken zal
        Een kind van zijn getal,
        Om hem altijts te loven.
      
    
  