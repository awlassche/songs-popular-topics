
    
      
        Arabië, gij stoft zoo hoog
        Op uw geluk, gelijk uw boog
        Van onder, dat het snort en kraeckt,
        Den arend in de veren raakt,
        Op het allerveilighst van zijn vlught,
        In uw met geur doortrocke locht;
        Waar door uw fiere Phenix zweeft;
        Om wien gij in festoenen weeft:
        Mijn Vogel zag noit wederga.
        Gij roemt: God schonk u des gena,
        Om dat uw volk zijn' oirsprong nam
        Uit dien befaemden Abraham,
        Die oostwaart stuurde naar de zon
        Zijn zonen, dien hij telde en won
        Bij Agar, en bij Kethura;
        Wier bloed noch groeit in Isax sa,
        En lachende in des Hebreeuws verdriet,
        Heeft gading in al het geen het ziet.
        Zwijgh Ismaël, zwijgh Madian
        Van roem, die luttel baten kan.
        Zwijgh Arabier, dit des het oude lied.
        Den rechten Phenix kent gij niet.
        Hij is het niet, die nesten bouwt
        In uw gezegend myrtewout,
        Daar gij kanneele vieren stoockt,
        En alle lekkernijen koockt.
      
      
        Ik haal mijn Vogels roem in top.
        Hij voert op zijn' gekruifden kop
        (Om wien een glans zijn stralen spreit)
        Een heldre star. de majesteit
        Ziet hem ten klaren ogen uit.
        De goude halsband hangt en sluit
        Om zijnen geschakeerden hals;
        Een rechte zonnespiegel, als
        De zon zich blind ziet in dien gloed.
        Natuur heeft met haar eigen bloed
        Zijn wieken kostelijk bekladt;
        Trots purper, trots scharlaken, dat
        Den koning of aartspriester kleed.
        De blaeuwe staart, zoo lang, zoo breet,
        Hangt geborduurd met roos bij roos.
        Robijnen schittren op turkois.
        Aldus, gevoed van hemels vier,
        En zon en dauw, bereikt mijn dier
        Zoo menige eeuw van honderd jaar,
        Tot dat het smelt op het zonautaer,
        En uit zijn as een jonge zwelt,
        Die het vaderlijke lijk besteld
        Ten grave, met een staci van
        Meer voglen, als ik schildren kan.
        Waar vint men vogel in een Rijk,
        Die mijnen Vogel zij gelijk?
      
      
        O blinde Arabers, waart gij wijs,
        Gij hebt, voor ene geringen prijs,
        Den Phenix, het puik van uw geslacht,
        Terstond gekregen in uw maght;
        Den rechten Phenix, die gewis
        Veel schooner dan uw vogel is.
        Een Phenix, dien de Haat en Nijd
        Met sporen stoot, verpickt en bijt.
        Gij voert dien onbekenden schat
        Naar Memphis, en naar Zonnestat,
        Door ene wolk van zand en stof:
        Daar zal men, in dat prachtig hof,
        Wiens naeldepunt Gods hof beschiet,
        Zien, hoe de Nijl, de grote vliet,
        (Die leven uit zijn pennen zuight)
        De kroon met zeven takken buigt
        Voor zijne Godtheit, voor zijn hoofd,
        het Welk aller wijzen glans verdooft.
        Daar zal hij sterven, droef beweent;
        Zijn dubbele afkomst, het vroom gebeend
        (Met mirre en sterken balsemgeur
        Gebalsemd deur en weder deur,
        Geleit met een ontelbaar heir)
        Vervoeren droogh door stroom en meir;
        Op dat het ruste in het eerlijk graf,
        Op het land, dat hem zijn vader gaf.
      
    
  