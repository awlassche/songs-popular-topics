
    
      
        DOen Jehu kwam te doden
        Het Godloos Ahabs, Zaad,
        Deed haar Izebel blanketten,
        Of Jehu noch het hert mocht zetten
        Op haar opgetoyt Sieraad.
      
      
        Dus blonk zij uit haar venster
        Gelijk een zomer-zon
        Krielende van Floncker-stralen,
        Daar door dat zij menig malen
        Geyle herten overwon.
      
      
        Maar hij zeid: Stootze neder.
        Zij viel, en brak de nek,
        Ziet, daar laghze op de straten,
        Daar de Honden haar voort aten
        En verschiepen haar in drek.
      
      
        Wanneer wij mede trachten
        het Godloze Hofgezin
        Van de zonden, uit te rooien,
        Doet de wellust haar op tooien
        Als een schone Koningin.
      
      
        En glinstert voor onze ogen
        Met schijn van zoet vermaak,
        En met Laghjes, en Genuchtjes,
        Duysendt Leck're zoete Kluchtjes,
        Al door-suyckert voor de smaak,
      
      
        Maar die met heyl'ghe zinnen,
        De weelde tegen gaat,
        Om haar onder voet te storten,
        Zal haast zien wat haar zal schorten,
        Want zij toont Schijn, voor de Daad.
      
      
        Haar soet' en minlijck lonken
        Verdwijnt gelijk een rook,
        En haar glorend blinckend glimmen
        Vlieght daar heen gelijk de simmen,
        Of een droomend Nacht-gespook.
      
    
  