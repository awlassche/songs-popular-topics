
    
      
        Ik groet met alle ne-drigheyd
        U, (die den Groten wordt genoemd) Gregori!
        Ik groet U in uwe grote glo-ry,
        Waar God almachtig U heeft in-geleid:
        Want, ziet! op deze uwe Feest
        Sach eerst des werelds licht, mijns levens geest,
        Ik ben op deze uwe feest geboren.
        Och of mij God
        ook had verkoren
        Tot des hemels lot!
      
      
        Ik wens met hert, en metter mond
        Dat uwe gebeden voor mij zouden spreken
        Zo krachtig, dat ik mijn gebreken
        Kon laten achterweeghs op dezer stond.
        O! Gij die zijt mijn groot Patroon,
        Verkrijgt die gracy mij van Godes Soon,
        Dat ik ontslagen van all' mijne zonden,
        Gezond en gaaf
        Van all' mijn wonden,
        God mag dienen braaf.
      
      
        Gij zijt een Leraar van de kerk,
        Gij hebt geleerde boeken veel geschreven,
        Gij hebt geleid een heilig leven,
        Gij machtig zijt geweest in woord, en werk:
        Door U is Eng'land eerst bekeert,
        Gij hebt met zielen, des hemels hof vereerd.
        O! wie kan weten, hoe veel duizend zielen
        Dat rondom U,
        In de hemel krielen,
        Die U loven nu.
      
      
        Zij loven U, om dat Gij zijt
        Geweest de oorsaeck van haar goe' bekering
        Door uwe Christelijcke lering,
        En daarom zijn zij nu met U verblijd.
        De gantse wereld zingt uwe lof,
        Gregori! die zijt groot in des hemels hof.
        Mij dunkt dat Godes Eng'len ('k meen die gene
        Die op des baan
        Aan U verschenen)
        Dicht nu bij U staan.
      
      
        De Negen Chooren van om-hoogh
        (De Eng'len, Machten, Tronen, Cherubinnen,
        D'Arch-Eng'len, Krachten, Seraphinnen,
        De Heerschappij, en Prinsen) slaan het oog
        Op U, Gregori! die, in het veld
        Des hemels, zijt in grote eer gesteld.
        En wij, die noch op deze aarde blijven,
        Ja die in druk
        Tot het hoofd toe drijven,
        Wensen U geluk.
      
      
        Vaart wel Gregori, waarde Man!
        Gewaerdight ne'er te slaan uwe zoete ogen
        Op ons verdriet: en hebt meedoogen;
        Wilt ons bevrijden van dien wree'n Tyran,
        Die als een Leeuw rondomme gaat,
        Om ons te brengen tot een kwaden staat.
        O Sint Gregori! Leent doch uwe oren
        Aan onze gebe'en,
        En wilt verhoren
        Ons bedrouft gesteen.
      
    
  