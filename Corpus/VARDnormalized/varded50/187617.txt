
    
      
        OCh Broeders! En wees dog niet bedroefd,
        Gij, die het hier moet bezuuren;
        In de Wereld is ons druk beloofd:
        Maar het en zal niet eeuwig duuren.
        Een weinig tijd duurd ons ellend:
        Maar de eeuwige vreugd en neemd geen end,
        Och Broeders en Zusters! Wees dit bekend.
      
      
        Al het lijden van deze Wereld is klein,
        Doen Paulus woorden blijken,
        Hij agt het bij de vreugde (certein)
        Niet waardig om te gelijken.
        Och Broeders! Wild hier agt op-slaan,
        Ontziet u niet den nauwen weg te gaan,
        Die daar leid tot den leven, als wij verstaan.
      
      
        Den ruimen leid ter verdoemenis,
        het Welk Christus niet en heelde:
        De vreugde, die hier ter Wereld is,
        Dat is een zeer kleine weelde.
        Of wij hadden getriumpheerd,
        Of wij waaren gepersequeerd,
        Wat is het dog als het is gepasseert?
      
      
        Maar als wij in die glorij zijn,
        Dierbaar is zonder ende,
        Niet en zal ons letten druk of pijn,
        Nog die voorleden ellende.
        Zaalig zijt gij, die hier nu schreid,
        En dorstet naa de geregtigheid,
        Want gij zult nog laghen zoo Christus zeid.
      
      
        Gedenk op het gender geschreven staat,
        Hier mede wild u stillen,
        Zoo wie, spreekt Christus, om mij verlaat
        Of om het Euangelijs wille,
        Huis, hof, akker, heb geen getreur,
        Gij zult honderd-fond ontvangen daar veur,
        Hier naa dat eeuwig leven, het en is geen leur.
      
      
        Het is al tijdlijk wat hier blijkt,
        Dat men nu ziet voor ogen,
        O Christenen! Daar niet op en kijkt,
        Maar wild u laaten genoegen,
        Als God voedsel en deksel geeft,
        Want niemand, zeid Christus, daar af en leeft,
        Van het gene dat hij overvloedig heeft.
      
      
        Waar dat wij hier zijn in het aardse dal,
        In steden of in dorpen,
        Zoeken wij het rijke Gods voor al,
        Zoo wil hij nooddruft toe-werpen.
        Zijne beloft faald nimmermeer.
        Og vrienden! Blijf dog vast bij Christus leer;
        En werp u vertrouwen niet van den Heer.
      
      
        De Here die heeft alzulken trek
        Tot allen die hem vrezen,
        Zij en hebben nimmer-meer gebrek
        Van enig goed, zoo wij lezen.
        Arbey met uw handen, zoo het behoord;
        Bevel dan de zorg den Here voort;
        Hij zorregd voor u, zoo getuigd zijn woord.
      
      
        Troost u, en geloof Gods woorden schoon;
        Zijn woorden zijn geen glozen;
        En vrees haar niet, die het lighaam don,
        Maar wild zorvuldigheid lozen.
        In Gods handen u al-tijd steld,
        Want hij heeft onze hairen al geteld.
        Zijn magt is veer boven Babels geweld.
      
      
        De Regt-veerdige zielen zijn in Gods hand,
        En laat u niet vervoeren,
        De pijne des doods, naa des schrifts verstand,
        Die en zal ze niet aan-roeren;
        Gods volk word nu vast uit-gerood,
        Zij worden gekastijd, maar niet gedood,
        Zoo ons Paulus zeid, wij lezen het bloot.
      
      
        Of wij hier al leefden naa den vleis,
        En deden naa onze lusten,
        Zoo mest men sterven, smaak dit een reis,
        Nu verhopen wij te rusten;
        Want wij nu geregt-vaardigd zijn,
        Door het geloofde zouden gestorven zijn,
        Begraaven in het doopsel op dit termijn.
      
      
        Nu wij staan op al zulken voet,
        Dat wij in Gode leven,
        Zoo laat ons blijven bij Gods woord vroed,
        Gelijk de Apostelen dreven.
        Slegt ende regt elk in zijn graad;
        En agten op geen vernuftige praat,
        En laat u niemand onttrekken de raad.
      
      
        Oorlof Vrienden, Broeders , waar gij zijt,
        Ik groet u altezaamen,
        Blijf vroom en vol-standig in den strijd,
        En wild op geen mensen raamen,
        Behoud de Apostels lering net,
        Op dat u niemand in het goede belet:
        Hierom zoo laat ons waaken in het gebed.
      
    
  