
    
      
        DEn moeijelyken strijd en de verliefde tranen,
        Die 'k biggelende stort al rokende vol damp,
        Konnen u teder hert bewegen nog vermaanen,
        Tot de ziel-meesterij van mijn benauwden ramp.
      
      
        De ied'le herts-togt en de vrugtelooze pijnen
        En d'onrust in mijn slaap en het zugten van mijn geest,
        Doen mij, als Was voor het Vuur, versmelten en verdwijnen,
        Ik schyn de geen niet meer, die 'k voormaals ben geweest.
      
      
        Dies laster ik de Min, om uwen wreden handel,
        Ik wissel van verkies, met enen dollen zin,
        De wispeltuure keur ik weder straks verwandel
        En schenk mijn dienstbaar hert een ander schoon Godin.
      
      
        Ik volg u dog Godin, met hoop en met verlangen,
        Meestresze die mijn ziel kerkert in u gewoud,
        In hope door mijn dienst u hertje nog te vangen,
        In gijzel voor het mijn dat gij gekluisterd houd.
      
      
        Maar, laas! de schilderij verschrikt al mijn gedagten,
        Vervloekten maal-kunst, die mijn lust hervormt in smart,
        o! Spiegel-rijke leer, o! wonderlijke kragten,
        Door een gezigt verkeerd Acteon in een Hart.
      
      
        het Lust mijn Diana ook mijn wezen te verruilen,
        Want mijn stuursze Godin, de blijdschap van mijn band,
        Herschept mijn vreugd in rouw, mijn lachgen laas in huilen
        En alle mijn vernuft in beestig onverstand.
      
      
        Wanneer mijn ogen maar eens steelswijs neder-guwen,
        Na d'Afgod van mijn hert, daar ik dus laag voor kniel
        En als mijn schoonste Lief mij helpeloos gaat schuwen,
        Dan stygt de vlamme in mijn gants benauwde ziel.
      
      
        Zoud geuw, o! Wreede, wel in mijne Dood verheugen,
        Ach! gij marteld met lust dit troostelooze hert.
        Helaas! mijn trouwe dienst is nietig van vermengen.
        Want u Ys-koude ziel niet eens ontvonkt en werd.
      
      
        'k Wil dat u eigen Mond het vonnis van mijn sterven,
        Ter Vierschaar van u Hert vrijpostig stout uitspreek,
        Of laat mij van u hand het heelend kruid verwerven,
        Van uwe lieven gunst, daar ik u steeds om smeek.
      
    
  