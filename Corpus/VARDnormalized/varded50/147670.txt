
    
      
        ALles vind' ik vol ellende,
        Waar ik buiten God mij wende
        Alles is een blinkent niet,
        Daar mijn Ziel u niet en ziet,
        o Gij zijt alleen begeerlijk,
        Gij, gij zijt oneindig heerlijk,
        Algenoegzaam is u goed,
        Onuitsprekelijk u zoet.
      
      
        het Wonder van u liefdens volheid,
        Heeft mijn Ziel door liefdens dolheit
        Zo ontstoken en verzet
        Dat mij ieder is belet
        Die niet van de Wereld eenzaam
        Spreekt, alleen van u gemeenzaam,
        En van u beminn'lyk ligt,
        Dat'er vloeit uit u gezigt.
      
      
        Hoe meer dat ik u begere,
        Hoe 'k al meer en meer vermere
        d'Onverzadelyke lust,
        Die alleen kan zijn geblust,
        Met u eens te zijn veel klaarder
        Als tot nog'toe, en u nader
        Te beschouwen euwig een,
        Als met mij te wezen een.
      
      
        'k Ben wel zwart en zeer onlieff'lyk
        Maar mijn zwart is egter lieff'lyk,
        Als met JEZUS bloed gewit,
        Witter als het witste wit,
        Wilt mij in dit bloed zo domp'len,
        Met u Geest zo overromp'len,
        Dat gij in mijn voor u staan
        U moogt zelver schouwen aan.
      
      
        Zet op mij u Godheits Stempel
        En bewoond mij als een Tempel,
        Laat ik gener vremden zijn,
        Ik ben d uwe, ei weest gij mijn:
        Drukt u Liefde in mij neder,
        En ontvangt mijn liefde weder,
        Laat het haast'lik zijn de tyt,
        Dat ik regt ken wie gij zijt.
      
      
        Zint ik u heb leren kennen,
        Wil ik graag mij laten mennen,
        Waar u Geest mij leiden wil,
        'k Vint' in u het gezogte stil,
        'k Zie in u de schoonste Schoonheit,
        Og was dit steeds mijn gewoonheit:
        'k Zoude vinden meer en meer,
        En u noit volprezen Heer.
      
      
        O! alleen beminnlyk voorwerp,
        Na wiens luist'ren ik mijn oor scherp,
        Doet mij horen in de stilt,
        Ziele hebt al wat gij wilt:
        Laat vrij u genade komen.
        Als gehele Waterstromen,
        Deze drie: Ziel, Oog en Keel,
        Zeggen nimmer het is te veel.
      
      
        Maar het verlang te zijn ontbonden
        U te zien, verlost van zonden,
        In het helpen klaar om hoog,
        Daar gij nooit gaat uit het oog,
        'k Zal daar vinden dat u klaarheit,
        Is baarblykelyke waarheit,
        Ja ook nog oneindig meer
        Als ik nu verwagt o Heer.
      
      
        Lost mij haast'lyk uit dees' Kerker
        o Volmaaktheids wijze Werker,
        Dat uwe Levens will' op borst,
        Om te stelpen mijnen dorst.
        'k Krijg verdriet in het aards gewemel,
        'k Hijg en zugt vast na den Hemel,
        het Schip geballast met u min,
        Blaas u Geest ten Haven in.
      
      
        'k Zie aan mijnen lust geen tomen
        Voor dat ik tot u mag komen,
        Wilt gij geen verlangen meer,
        Laat het heden zijn, o Heer!
        Dat mijn Ziele meer mag nad'ren
        Daar die Arenden vergad'ren
        Tot het levend' dode lijf,
        Daar ik op verslingerd blyf.
      
    
  