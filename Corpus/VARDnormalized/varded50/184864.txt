
    
      
        O Maaltijd, waar naar d'Engels wensen,
        God, Schepper, die het al verzaad!
        Op dat gij spyst verworpen mensen,
        Gij aen-neemt zo verworpen staat.
      
      
        Hier geef ik mijn verstand ten onder,
        t'Geloof alleen mij hier verlicht;
        Want door t'geloof zien ik dit wonder,
        Dat gij, God, schuylt voor ons gezicht.
      
      
        Uwe grote liefde doet mij denken,
        Die u hier maakt een offerhandt,
        Dat ik u duysent-mael moet schenken
        Mijn leven tot een weder-pand.
      
      
        Hoe zal ik lof, en dank u bieden,
        Voor alles, dat gij, Heer, mij geeft?
        Laat al mijn zuchten tot u vlieden,
        En dat voor u mijn Ziele leeft.
      
    
  