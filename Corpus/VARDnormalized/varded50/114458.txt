
    
      
        Helaas! wat droevig ongeval,
        Benauwt mijn ziel, met zware slagen
        En ramp op ramp, Ach! ach! hoe zal
        Mijn ziel dit leed kunnen verdragen,
        Nu mijn Beminde is,
        Zoo schielijk door de dood
        Gerukt in de Aardse schoot.
      
      
        Komt felle dood, mij lust niet meer
        Te leven, nu ik heb verloren,
        Mijn Levens ligt, Scherp u geweer,
        Wild uit medogentheid doorboren
        Mijn hart, op dat mijn schim,
        Meed' door het vinnig Staal
        Bij mijn Beminde daal.
      
      
        Wat acht ik vinnig? het is zoet
        En aangenaam voor mij te sterven,
        Het leven is mij bang en wroet.
        Ja bitterheid, nu ik moet derven
        Het waerdste dat mijn ziel
        Bezat, in volle vreugd!
        De spiegel van de Deugd.
      
      
        Kon ik gelijk Orpheus door het Spel
        Naar d'onderaerdsche styx afklimme,
        Ik daalde in de naere hel,
        'k Aanbad de Vorst van alle Schimme
        Om mijn Beminde Maagd;
        Maar ach! te en kan niet zijn,
        Ondraegelyke Pijn.
      
    
  