
    
      
        PHilida mijn troost en leven;
        Ik heb u mijn hert gegeven,
        In mijn ziel bent gij geplant,
        Reikt mijn doch u rechter hand,
        U min ik met hert en zinnen,
        Altijd zal ik u beminnen
        Want gij zijt mijn waartste pand.
      
      
        'k Heb aan u mijn troost gezworen,
        Dat gij blijft mijn uitverkoren,
        Mijn beminde Herderin,
        Ei mijn zoete afgodin;
        Wilt mijn doch niet meer versmade,
        Want gij ziet ik ben belade
        En verga schier door de min.
      
      
        Lost mijn haastig uit benouwen,
        Of anders moet ik verflouwen,
        En vergaan door liefd' en smert,
        Ik bezwijk door lang afwachten,
        Dat gij nooit beweegt en werd:
        U wreedheid doet mijn versmachten,
        Ei laaft doch mijn dorstig hert.
      
      
        Nacht en dag doet gij mijn klagen;
        Dat ik u noit kan behagen,
        Waarom zoete Koningin,
        En kan ik u noit bekoren,
        Heft in u geen Plaats de min,
        Zijt en blijft mijn uitverkoren,
        Schenkt mij doch u hert en zin.
      
    
  