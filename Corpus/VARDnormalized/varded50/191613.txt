
    
      
        Godin, mijn tweede Leven,
        Wilt aan uw Dienaar geven,
        (Die u bemind) gehoor:
        Neem op zijn smeken achten!
        En wilt hem niet verachten,
        Maar leen genadig het oor.
      
      
        Cupido heeft met een pyltje,
        Veel scherper als een vyltje,
        Mij op het diepst gewond!
        De wond die is zo bijster,
        Daar helpt geen zalf nog plyster,
        Maar een woord uit uw Mond.
      
      
        Geen Dranken, Zaad, nog Kruiden,
        Zijn van nut of beduiden,
        Voor een Verliefde Ziel;
        Maar gij kunt mij genezen,
        Door uw bekoorlijk wezen,
        Ach dat dit u geviel!
      
      
        Ik kan niet langer leven,
        Zo gij geen troost wilt geven,
        Maar moet na Charons boot;
        En het naare stijf betreden,
        Met afgematte leden,
        Na een Rampzaal'ge dood.
      
      
        Wilt gij u hert niet breken,
        Nog agt slaan op mijn smeken,
        Mijn zugten en getraan?
        Nog door uw groot vermogen,
        Eens tonen mededogen
        Dan is het met mij gedaan.
      
      
        Ik zal u all' mijn dagen
        Een nedrig hert toedragen
        Zo lang het helder licht,
        Mij gunnen zal haar stralen,
        En nimmermeer afdwalen,
        Van mijn geringe plicht.
      
      
        Ach dat het u eens beliefde,
        Te tonen met mijn liefde,
        Een weinigje genaâ!
        Ja mogt ik eens erlangen,
        En uit uw Mond ontvangen,
        Het gunstig woord van Jaâ!
      
      
        Ei ziet dat lieve Hondje,
        Lacht met haar aardig Mondje,
        Dat maakt mij weder vreugd.
        Kom wilt mij het Ja-woord geven,
        Mijn Troost, mijn Lief, mijn Leven,
        Het krenkt niet uwe deugd.
      
    
  