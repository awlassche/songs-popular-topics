
    
      
        Mijn god, ik zie uw rijkdoms diept'.
        Het is wat groots, dat gij mij schiept
        Tot dit verganklijk aardse leven,
        En tot het zelve daagliks voedt;
        Maar als ik peins' in mijn gemoet,
        Hoe gij mij schiept, en voed, daar neven,
        Tot het eeuwig hemels leven, Heer,
        Dat is in waarheit vrij wat meer.
      
      
        Dit eeuwig leven biedt gij mij
        Steed aan, en toont hoe heerlijk het zij,
        Niet in uw Woord alleen, zo krachtig;
        Maar ook uw Soon, door liefd' en min,
        Stelt zelfs zijn heilig Nachtmaal in,
        Op dat ik zo blijv' ingedachtig
        Zijn bitter lijden en zijn dood,
        Waar door hij ons dit leven boodt.
      
      
        Vermits ik daar genoodigt ben,
        Zo bidd' en smeek' ik, wat ik ken,
        Bereidt, versierd, en stiert mijn herte,
        Ia heiligt gij mij heel en al,
        Dat ik hier o niet aan en vall'
        Met onbesuistheit, maar beherte,
        Wat heil en al verborgentheit
        Aan deze tafel is bereidt.
      
      
        Geef, dat ik zo mij zelfs beproef,
        Dat mijne ziel dan niet behoef
        Voor uwe Majesteit te schrikken,
        Maar met mijn Heilands vlees en bloed,
        Haar eigen spijs en drank, gevoed,
        Haar zo gevoelig mag verkwikken,
        Dat ik vrymoediglik voortaan
        Tot uw genaden-throon kan gaan.
      
      
        Dewijl ik tot u komen zal,
        Wat breng ik mee, dat u bevall?
        Een hert, verbroken en verbrijzeld,
        Verslagen en met rouw verwond;
        Een hert, dat, om zijn vuile zond,
        Heel walg'lik van zich zelven yselt,
        Doch t'saam met Jezus bloed besprengt,
        Het waardigst offer dat men brengt.
      
      
        Ei, neem het om en door Hem aan.
        Ik weet, gij zult het niet versmaan,
        Vermits gij nimmer hebt verstoten
        Een zondaar, die, recht arm van geest,
        Hem zelfs versaakt' in het minst en het meest',
        En u zijn herte kwam ontbloten,
        Dat, dor en drostig, om het nat
        Van Jezus heel-en heil-bron bad.
      
      
        Mijn God, stel zelfs mij op de proef,
        En schenk mij wat ik meest behoef.
        Maak mijn geloof en liefde vurig,
        het Godvruchtig opzet en beleit
        Bestendig tot in eeuwigheit,
        het Gebedt aandachtig en gedurig:
        Ia schenk mij alles, wat een gast,
        Voor u wel toebereidt, best past.
      
      
        Gij die mij roept, zijt zo getrouw,
        Dat ik het ongetwijfeld houw,
        Gij zult mij dit ook alles schenken,
        Op dat ik zo, met vreugd en vrucht,
        En met een dankbaar ziel-gezucht,
        Mag aan mijns Heren dood gedenken,
        Tot dat hij komt, en gans en gaar
        Verlost zijn uitverkoren schaar.
      
    
  