
    
      
        ACh! Asteas waarde Zon
        Denkt gij niet meer om de Boompjes?
        En vergeet gij nu de Bron?
        Daar de koele water-stroompjes
        Onze lusjes bootsten na,
        Ach! vergeet gij die zo dra?
      
      
        Heugt u niet hoe wij geblust
        Hebben (met zo veel omhelsjes)
        Onze min, en zoete lust,
        het Geen de groen-beknopte Elsjes
        Noch wel klapten, dat haar Hof
        Niet belommert waar met lof.
      
      
        Doen de Elsjes door het gedril
        Lilde, met haar stomme Blaetjes
        Want ik met een struyckel vil,
        Doen twee and're van u Maetjes
        Hadden schier ons doent' bespiet:
        Denkt gij dat Asteas niet.
      
      
        Doen u Vetje dertel sprong
        Bij de ruycht, in het lieve Lommer:
        Doen u ruysent pijpje zong
        Doen en dacht men om geen kommer;
        Want u Vee, en het mijne bei
        Graesde in een vette Wei.
      
      
        Zeg Asteas (waarde Lief,)
        Ben ik niet zo wijd gekomen,
        Om te zijn tot u gerief?
        Over Maas en Waelsche stromen:
        Tot bij d'af-gehouden Stam?
        Daar ik u ontbieden kwam?
      
      
        Doen den gulden Phoeby blond
        Rende met zijn Jaght in het Zuien,
        Doen wij lagen mond aan mond,
        Doen de Winden, en de Buien
        Waaren stil, dan wij alleen
        Repten onze zoete leen.
      
      
        Doen u Ogen door den brand
        Bloncken als twee bruine gitten,
        Doen gij druckten met u hand
        Dat ik bij u neer sou zitten.
        Doen ik u uit liefden boot
        Beide Lipjes, en mijn schoot.
      
      
        Och! ik voel, o wreede straf,
        Dat hij mij is gaan ontvluchten,
        Rolt nu traentjes na mijn Graf,
        Echo drijft mijn droevig zuchten
        In de oren van Astee:
        Want mijn Ziel roept wraak, en wee
      
      
        Ach! dit is de Jonghmans trouw
        Die zij mij met Eeden zweren,
        Zo wilt door mijn groten rouw
        Jong-bejaarde Maagden leren.
        Smoort de tochjes van de Min
        Liever uwen Boezem in.
      
    
  