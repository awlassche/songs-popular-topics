
    
      
        BEhoudt tot aller tijd
        In uw gedachtenis,
        Dat, waar gij immer zijt,
        De dood te wachten is.
        Want nooit men zo veracht
        Al het ijdel werelds goed,
        Dan als men recht betracht,
        Hoe dat men sterven moet.
      
      
        Uw ogen werden dan
        Met duisternis bedekt,
        Dies ziet, dat gij die van
        Dees' yd'le dingen trekt.
        Uw oren werden door
        De doosheit toegepropt,
        Dies tracht, dat gij die voor
        Onreine reden stopt.
      
      
        Uw tonge zal zeer snel
        Alsdan ook werden stom,
        Dies weeght uw reden wel,
        Eer die te voorschijn kom.
        Uw leden allegaar
        Die worden dan verschrikt,
        Daarom ziet, dat gij haar
        Tot Godes ere schikt.
      
      
        Stelt u den angst en zweet
        Der stervenden maar voor,
        O mensen kind, ik weet,
        Dat gij gewis daar door
        Bewogen werden moet,
        Om des werelds yd'le vreugd
        Te treden met de voet,
        Die nu u zo verheugt,
      
      
        Gedenkt, hoe dat van hier
        De mens gaat naakt en bloot,
        Zo acht gij het niet een sier,
        Al is uw armoed groot.
        Denkt hoe uw vlcesch in de aerd'
        Een spijs der wormen zij,
        Zo zal het zijn bewaard
        Voor trots en hoovaerdy.
      
      
        Laat Christus uwen Heer
        U het leven zijn altijd,
        Stelt tot syn dienst en eer
        Uw ziel en lijf met vlijt,
        Zo zal u het sterven niet
        Verliezen doen in het minst';
        In plaatse van verdriet,
        Zal het zijn uw grootste winst.
      
      
        Gelost, en hoort syn woord,
        Zo gaat gij uit den dood
        In het eeuwig leven voert,
        Bevrijd van alle noot;
        Vermits daar rouw, noch pijn,
        Noch moeite komen kan:
        Ja zelfs de Dood zal zijn
        Voor eeuwig dood alsdan.
      
      
        Ja, schoon gij voor de uur
        Des doods dan somtijds schrikt,
        Het zal niet zijn zo zuur,
        Als het zwakke vlees wel wikt.
        Uw Heiland, door syn angst,
        Zal uwen angst doen vlie'n,
        Die, als men is op het bangst',
        Ook meest syn heil doet zien.
      
      
        Leert mij bedenken, Heer,
        Hoe haast ik sterven moet,
        Op dat ik eenmaal keer
        Tot wijsheid mijn gemoet.
        Geeft dat ik sterv' de sond',
        Op dat ik, als ik sterv',
        Niet sterve, maar terstond
        Het eeuwig leven erv'.
      
    
  