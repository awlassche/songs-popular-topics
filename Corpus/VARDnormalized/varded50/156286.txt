
    
      
        GAat heen mijn Briefje,
        Na mijn zoete Rosemondt,
        Na dat lieve herte-diefje,
        Daar ik mijn vermaak in vond,
        Al mijn lust en mijn pleysier,
        Stoocke-brandtje van mijn vier,
        Voest'res, en mijn Ziels geriefje,
        Zoekt haar enig, zo gij kond.
      
      
        Komt g'haar te vinden
        Enig zitten hier of daar,
        Levert u aan mijn Beminden:
        Maar zwijgt van mijn klachten naar:
        Kust haar' handtjes doch voor mijn;
        Lipjes rood als Koralijn,
        En maakt dat gij u laat vinden
        Altijd dicht bij haar te zijn.
      
      
        Zegt mijn Vooghdesje,
        Dat gij u aan haar dan zendt,
        En verhaalt aan mijn Matresje,
        Hoe zij staat in mij geprent;
        Hoe zij altijd bij mij is,
        Nooit uit mijn gedachtenis;
        En verzoekt van haar dit lesje,
        Dat zij doch haar Dienaar  kent.
      
      
        Wilt haar verklaaren,
        Dat, als ik mijn afscheid nam
        Van haar, schijnen duizend Iaaren,
        'k Laat staan doe 'k eerst bij haar kwam.
        Wenst een wenschje doch voor mij,
        Eer ik duizend doden lij,
        Dat die dag mag snel om-vaaren,
        Dat ze weer komt op mijn Dam.
      
      
        'k Sou van de Goden
        Dan niet wensen, dat zij mijn
        In den Hemel kwamen noden
        Op haar Hemels Ambrozijn,
        Als ik maar genieten mocht
        de Ambrozijn, en Nectar-vocht
        Die haar' lipjes vaak ontvloden,
        En haar mond is meed' bevocht.
      
    
  