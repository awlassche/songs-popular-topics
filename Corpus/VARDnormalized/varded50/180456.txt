
    
      
        Jezus. O Twijffelende Maagd,
        Hoe komt dat gij vertraagt
        Om tot mij in te komen;
        Indien gij sijt belust
        Naar vrede, troost en rust,
        Welkom dan zonder schromen.
      
      
        O Heer ik kan niet staan,
        Veel minder tot u gaan,
        Want ik en heb geen voeten,
        Mijn Ziel is dom en grof,
        Zij doet niet als in â€˜het stof
        Gelijk een Mol te wroeten.
      
      
        O Ziel komt evenwel,
        Met al dat vuil gestel,
        Ik zal u wel versieren,
        Ik zal u leren gaan,
        Op deze levens-baen,
        Mijn Geest die zal u stieren.
      
      
        Hoe zoudt ik durven Heer,
        Die alles noch ontbeer,
        Ik ben naakt en elendig,
        Van alle goed ontbloot,
        De schaamte maakt mij root,
        U woorden zijn bestendig.
      
      
        Kom binnen als Vriendin,
        Woont in mijn Huisgezin,
        Of wilt daar veel verkeren;
        Komt zet u aan den Dis,
        Daar overvloedig is,
        Al wat gij mogt ontberen.
      
      
        Ik vrees mijn stout bestaan,
        Sou mijn niet wel vergaan,
        Met reden mag ik schromen,
        En Heer gelijk gij weet,
        Ik heb geen Bruylofs-kleedt
        Om aan u Dis te komen.
      
      
        O Ziele komt maar naakt
        Hier ben ik mee vermaeckt,
        Ik zal u kleeren geven:
        Gij moet eerst zijn ontbloot,
        En aan u zelven dood,
        Zo gij met mij zult leven.
      
      
        Wel aan dan Heer ik kom,
        Ik word u eigendom:
        Gij spreekt mij na mijn herte,
        Gij sijt mijn Medicijn,
        Mijn kleed, mijn brood, mijn wijn,
        Gij stilt en held mijn smerte.
      
      
        Maar Ziel weet dit voor af,
        Zo ik u lust niet gaf,
        Wilt daarom niet verschrikken,
        Maar weest hier in verblijd,
        Dat ik u op mijn tijd,
        Genoegzaam zal verkwikken.
      
      
        Ik kom dan op u woord,
        Tot in de binnen poort,
        Van u Palais o Here;
        In plaatse van een Roe,
        Reikt mij u Scepter toe,
        Zo zal mij niemand deren.
      
      
        Hoe sijt gij nog zo schuw,
        Ik ben geneigd tot uwe,
        Schoon gij dat niet kont voelen:
        Staat maar een weinig stil,
        En laat u eigen wil
        Niet meer zo driftig woelen.
      
      
        Mijn lust, mijn wil, mijn drift,
        Schenk ik u tot een gift,
        Ei komt die gants verpletten:
        Ach waar ik niet meer ik,
        Maar Heer u wijs beschik
        Schrijf ik voortaan geen wetten.
      
    
  