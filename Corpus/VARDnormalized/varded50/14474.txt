
    
      
        O Mensen haast u metter spoed,
        Wilt met Lofzangen prijzen
        Maria, die rein Maget goed,
        Wilt haar toch eer bewijzen.
      
      
        Wilt haar altijd, na mijn bedien,
        Als Maagd en Moeder eren,
        Die van het beginsel was voorzien
        Tot een Moeder des Heren.
      
      
        Zij is die Maghet zonder smet,
        Een Vrouw van grote krachten:
        het Hoofd des Serpents heeft zij verplet.
        Eert haar alle geslachten.
      
      
        Esaias die heeft van haar
        Geprofeteerd waarachtig,
        Dat zij ons baren sou voorwaar
        Den Zone Gods almachtig.
      
      
        Zij was versierd, die zuiver Maagd,
        Met deughden overvloedig,
        Maar s' heeft God zonderling behaagt
        Om dat zij was ootmoedig.
      
      
        Geen tonge kan uitspreken, ziet,
        Haar deugd en heilig leven:
        Een herte kan het bedenken niet
        Hoe zij nu is verheven.
      
      
        Dus prijst haar alle mensen fijn,
        Haar deughden wilt aanmerken:
        Wilt gij met haar in vreugden zijn,
        Volgt na haar goede werken.
      
    
  