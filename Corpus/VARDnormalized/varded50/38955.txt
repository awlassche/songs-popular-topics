
    
      
        Wat wonder jaar, en al wat wonder jaren
        Zijn onzen tijd, ons eeuw voorbij gevaren?
        Wat schromig vier, wat bloedig vreet getier
        Den vreden Mars door oorlog heeft ontsteken?
        Europa gans heeft dezen dans
        Zeer droef gezien. Rekenen, ende beken
        Van mensen bloed heeft men gezien
        Door heel Europa vlooien, ende vlien.
      
      
        Die sterke Borght van heel het Christendomme,
        Die Keizers stad van Wenen wiert alomme
        Zeer fel berent, ende zeer woest geschend
        Van drymael honderd duizend vrede krijgers,
        Der Tureken heir, die als een beer,
        Of als dry honderd duizend woeste tijgers.
        Bloed-dorstig waren, ende vreet,
        Tot het gans verderf van het Christendom vereet
      
      
        Een ster gesteert, een schroomige Comete,
        Was hier van al waerachtigen prophete,
        Die ons voorzeid al dit quadt, en droefheid
        Maar onzen God, rijk in bermhertigheden
        Liet wenen niet in dat verdriet,
        Maar heeft genade groot aan ons besteden,
        Door Maria, Gods Moeder zoet,
        En Ioseph ook, die ons haar voorspraak doet.
      
      
        Gij vromen leeuw der Spaensche Nederlanden,
        Eertijds een schrik, en schroom voor u vijanden,
        Hoe is dien glans, hoe is dien lauwerkrans,
        Hoe is dien ouden overschoonen luister
        Vergaan in rook, in romp in spook?
        U ouden glans, die licht nu gans in het duister,
        Gij zijt gewondt zeer dodelijk,
        U ’sherten bloed perstmen af jammerlijk.
      
      
        Welk is hier van de oorsaeck en de reden?
        Om dat gij niet tot God hebt gaan besteden
        In goeden tijd deugd, ende danckbaerheyt
        Om dat gij hebt door zonden God vergeten,
        En in boosheid geleefd altijd.
        God heel rechtveerdig, die laat u noch weten,
        Die in de zond, hertneckigh zei,
        Dat zwaarder straffen u noch zijn bereid.
      
      
        O mens! Gij hebt in het hoofd u ligt, en ogen/
        Nochtans g’en ziet niet, dat u God komt togen,
        Vrijwillig blind, vrijwillig ook ontsint.
        Doet open mens u ogen, en u leven
        Wilt beteren, met droeve stem
        Wilt bidden God, en wilt u ook begeven
        Tot Maria, en Ioseph mede,
        Zo krijgt gij troost, en hulp en peys en vrede.
      
    
  