
    
      
        Gelijk de nacht, de dagen
        Gestadig volgen na:
        Na het Zonneschijn, de vlagen,
        De smert op wellust dra:
        Zo hebt gij Heer de tijden,
        Dus aardig af-gedeeld,
        Dat blijdschap, en weer lijden,
        Daar door werd af-gebeld.
      
      
        Nu is de dag ten einde,
        De donckre nacht genaakt:
        Heer! wilt u tot ons wenden,
        En onze rust volmaakt.
        Na dien zo mens als dieren,
        Zijn in den nacht bevreesd,
        Wilt dan ons slaap bestieren,
        Met uwen goeden Geest.
      
      
        V Engels, des Hemels boden,
        Laat die ons Wachters zijn:
        Op dat s' in alle noden,
        Verkwikken onze pijn:
        Op dat geen slaap der zonde,
        Maar ene Heylge rust,
        Wierd' in ons ziel bevonden,
        Vol wakkerheid en lust.
      
      
        Vergeef daarom ons zonden,
        Die daeghlijcks zijn geschiet,
        Verbergh die in u wonden:
        O Heer! gedencktse niet.
        Bedekt ons met u vlerken,
        En schenckt ons u genae,
        Op dat wij mogen merken,
        V goedheid vroeg en spa.
      
      
        En als ons glas verlopen;
        Des levens draad snit af:
        Dat wij dan niet wanhopen,
        Noch blijven in het graf.
        Laat ons in Christo leven,
        Dat wij ter blijder dag,
        Ons in die vreugd begeven,
        Die nooit geen oog bezag.
      
      
        Hier op zo rust o ziele!
        En slaap in Gode stil,
        Die zal den dood vernielen,
        Na zijn almachte wil:
        Want sluimeren noch slapen,
        Bevanght hem immermeer:
        Dus grijpt het gelovig wapen,
        En rust in God den Heer.
      
    
  