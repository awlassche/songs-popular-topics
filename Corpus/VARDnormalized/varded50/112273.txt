
    
      
        WAt is de Wereld slegt!
        Genegen tot kwaad duiden:
        Hoewel men het overlegt,
        Nog ziften het de luiden  Zo fijn,
        Dat olijk zwartjes doen niet ongezift mag zijn.
      
      
        Zij had een hupsen Haan
        Zeer grof van kam en leden,
        Die als een Paauw kon staan
        En als een doffer treden, Zeer koen,
        Dat zwartje garen zag, en liet het dikwils doen.
      
      
        Daar was in het zelve kot
        Een Bestemoer der Hennen
        Een ouwe Kakelpot
        Met Itaaljaanse pennen,  Die gauw,
        Zo ras zij Haanneef zag, ging duiken voor zijn klau.
      
      
        Maar zwartje niet te vreen
        Met des bedrieglykheden,
        Zei, Haanneef hoor, alleen
        Suld gij voor zwartje treden  Met Kragt:
        En zo jij anders doet, zo vrees, zo vrees te nagt.
      
      
        Wel zwartje, zei de Haan,
        Zo dat is uw believen
        Zo laat ons vlugten gaan:
        'k Zal u alleen gerieven;  Voorwaar,
        Het viel mij in dit kot al lang te lijdig zwaar.
      
      
        Dit was na zwartjes zin:
        Daar op zijn zij gevloogen,
        Op het spoor van Hoendermin,
        Uit Kakelpot haar ogen,  Zeer ras:
        Als of'er buiten het kot meer pret te halen was.
      
      
        Maar zwartje dat is mis,
        g' Hebt uw gemak verlopen,
        De garst zuld gij gewis
        Nu zelve moeten kopen,  Voor geld;
        Of voor je veren als de beurs is uitgeteld.
      
      
        Zo ras als Haanneef ziet
        Dat hem het voer zal missen,
        Zo tred hij langer niet,
        Point d'argent point de Suisse,  Altijd;
        Zo datje, 'tga zo 'tga, 'tverstooten slonsje zijt.
      
    
  