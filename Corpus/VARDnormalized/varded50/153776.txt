
    
      
        Betrouw u sinlijckheyt, en lusje
        Niet al te veel, het en is geen Musje
        Onnosele Maagd, die met u spelt,
        U spogje suygt, u kaeckjes streelt,
      
      
        U lipjes kust of prickt u tonghsken,
        Of blancken hals, het is Venus Jongsken
        Het welk aldus in Mussche schijn
        V kuysschen mond met zoet fenijn
      
      
        Vergiftight zal zich openbaren
        Alst vier door al u bloed, en aren
        Zich door het gantse lichaam spreyt,
        En gij u ongeval beschreyt.
      
      
        Het is gewoon vermomt te vliegen
        Om simple herten te bedriegen.
        Gedenkt hoe Dido is vergaan
        Doen het in gestalte van Askaen
      
      
        Na dat het uitschoot wiek en pluimen,
        In haren schoot lag op syn luimen,
        Het bijtjen geeft een honig vliet:
        Maar wie en vreest den angel niet?
      
      
        Dat schalleke, en treurtrapte wichtje
        Gebruikt zijn becxken voor een schichtjen,
        De vere blinde Bartholot
        Bedekken dikwijls enen God.
      
      
        Wie kon Jupijn doch onderkennen
        Bekleed met witte swane pennen,
        het Is sorgelijckst met Mus of Zwaan
        En tamme vogels om te gaan,
      
      
        Dat leert men best uit Ledaes klachten
        Wie kan zich voor een Arent wachten?
        Die in de lucht uit roven vaart,
        En zelf geen Conincx kind en spart,
      
      
        Zij leggen toe tot ander mijnen
        Die anders zijn en anders schynen,
        Het is oprecht dat nimmer liegt:
        Maar valse verve en schijn bedrieght.
      
    
  