
    
      
        Wat schroomt ge, in het woelen van dit leven
        Voor het Stervens uur!
        De dood, o mens! kan u verligting geven,
        Valt u het lot te zuur.
        De dood (waar voor onnooslen dugten)
        Is het begin van het goed,
        Dat u van tegenspoed
        En ramp, en ongenugten
        Hier verlossen moet.
      
      
        Een zeeman, worstlende op de baren
        Met storm en wind,
        Tragt, in dien nood, de haven te bevaren
        Daar hij stilte vind.
        Zoo wenst een reiziger te rusten,
        Die, hoe lang gedwaald,
        Zijn arbeid agt betaalt,
        Als hij van vremde kusten
        Te huis zijn adem haalt.
      
      
        Maar wij, gelijk berooft van zinnen,
        Al dreygt de nood,
        Gewennen ons, ons onheil te beminnen,
        Angstig voor de dood,
        Als was ons, in dit rustloos leven,
        Gene druk te zwaar.
        Maar kenden we ons gevaar,
        Wij ylden, als gedreven,
        Naar dit rustaltaar.
      
      
        Gij dan die van het lot gedreven
        In veel gevaar,
        Den staat beklaagt van uw rampzalig leven
        Voor uw geest te zwaar:
        Schrik niet; de dood die alle ellenden
        En elks onheil blust,
        Wil aan een zagter kust
        Uw leed, en rampen enden
        Voor gewenste rust.
      
    
  