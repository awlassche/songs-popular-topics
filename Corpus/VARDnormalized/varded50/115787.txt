
    
      
        Klorinde mijn leven,
        Die ik er bemin;
        En nooit zal begeven,
        Maar eeuwig bezin;
        Gij gaat voor mij vluchten,
        En lacht met mijn smart,
        En laat mij mijn zuchten,
        Noch smoren in het hart.
        Dus tegen de reden,
        Ontfonkt gij mijn hart,
        En het blijft noch opheden,
        In strikken verward,
      
      
        Door liefde gedreven,
        Klaag ik u mijn pijn,
        wil dan lieve leven,
        Medogende zijn;
        Maar zo gij mijn klachten,
        En zuchten verdooft,
        En Kupidoos krachten,
        Niet acht of gelooft,
        Zal hij eens ontsteken,
        In u ene vlam,
        En zich van u wreken,
        Die zijn eer ontnam.
      
      
        Hij ziet zelf op Goden.
        Noch mensen magt,
        Apollo mogt doden,
        Draak Python met kracht,
        Maar moest ook gevoelen,
        Een pijl van dit wicht,
        En mogt zich niet koelen,
        In Dafnes gezicht,
        Verander uw zinnen,
        Mijn lief, neem dit aan,
        Op dat u het minnen,
        Niet duur kom te staan,
      
      
        Eer hij u leer lonken,
        Door wraake daar van,
        Op een die uw vonken,
        Nooit uitblussen kan.
        Dan moet gij de smarten,
        Zo gij hem niet eert,
        Der lydende harten,
        Zien op u gekeerd,
        En zult het beklaagen,
        En voelen te laat,
        Hoe zwaar. het is te draagen,
        Te lijden die smaad.
      
    
  