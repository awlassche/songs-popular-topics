
    
      
        ALderbequaemste schone maagd,
        Eerbaar, vvijs, en jong ghedaeght,
        Costlijck, vvaerdigh,
        Heus en aardig,
        Geestig, vrolijk, zacht en zoet,
        Treffelijk, maar niet hoog van moet.
      
      
        Niet stuyrs noch wreed van hert en zin,
        Croonens vvaert als Koningin,
        Ook bij cleene
        Recht gemene
        Nimmer anders dan de lien
        En machmen frayer Nimphe zien.
      
      
        Lichter als Phoebus stralen licht
        Is u suyverlijck gezicht,
        Schone rozen
        Doet gij blozen
        Onder dat sneevvitte vleys,
        Kostelijk, sierlijk noch een reis.
      
      
        Heus en beleeft van spraak en mond,
        Teer van handen, ’taensicht rond,
        Rank besneden,
        En u leden
        Daar de cleeren zo om staan,
        Al ofs’ een Schilder had gedaan.
      
      
        Soo’t u Princesse maar gheviel
        Dat mijn opgetrokken ziel
        V te degen
        Con bewegen
        En gij mij u dienaar kent,
        Zo blijft mijn blijdschap zonder endt.
      
    
  