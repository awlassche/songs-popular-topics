
    
      
        KOmt al tot Iesum die zijt beladen,
        Gaar met u kruysken in zijnen Hof,
        Daar zult gij leren voor zijn genaden
        In al u lijden hem zingen lof.
      
      
        Het hoofd van Jesus betuynt met dooren
        Is uwen Lust-hof in smert, en pijn,
        Dat uwe zonden alzo door-booren,
        All' u tormenten niet groter zijn.
      
      
        Hoort hem u noden: mijn deur is open
        Komt, o mijn Duive, vlucht in mijn hert
        Met ene Lancy voor u doorlopen,
        Niet meerder wezen kan al u smert.
      
      
        Pluckt met zijn Moeder aan het Kruis gevonden
        De Granadille, die presenteert
        U d'instrumenten van al zijn wonden,
        Geen meerder droefheid u hert passeert.
      
      
        Met zijn Profeten pluckt Tydelosen
        Van zijne goedheid in al zijn leed,
        Dat hem aendeden om u de bozen
        Geen mense wezen kan u zo wreed.
      
      
        Met zijn Apostels pluckt met verlangen
        Van hem te dienen de Sonneblom.
        Voor u is hij aan het Kruis gehangen
        Volgt met u Cruysken den Bruidegom.
      
      
        Met zijn Discipels leeft Violetten
        Van zijn verheven Ootmoedigheid,
        Gelijk een wormken hem laat verpletten,
        Geen zwaarder kruyssen zijn u bereid.
      
      
        Met zijn Doctoren, en Martelaren
        Pluckt in zijn doornen de Lauwer-kroon.
        Wilt door het lijden u ziel bewaren
        Met Sinte Steven ziet na den loon.
      
      
        De schone Tulpen van al zijn deuchden
        Pluckt in zijn leven, en zwaren strijdt
        Met zijn Belijders, die haar verheuchden
        In alle ziekten, die gij nu lijdt.
      
      
        Pluckt met Sint Agnes, en al zijn Maagden
        De witte Lely van Suyverheyt,
        Die ook zijn Moeder, en hem behaeghden,
        Die bij de Lelyen zijn Schaepjens weit.
      
      
        Met Magdalena wilt hier vergaren
        Zijn rode Roosjens, de druppels root,
        Die uit zijn wonden haar openbaren.
        Omhelst u Cruysken ook tot de dood.
      
      
        Met deze Bloemen laat uit zijn ogen
        Op u neer-dalen den zoeten douw.
        Hij zal u tranen hier naar afdrogen,
        En dan verblijden naar u berouw.
      
    
  