
    
      
        HEer Jezus, gij alleen
        Mijn heil, en anders geen,
        Fonteine vol genaden;
        Die altoos water geeft,
        En nochtans volheid heeft,
        Om ieder te verzaden.
      
      
        Die geeft geduriglijk,
        En blijft noch even rijk;
        Die, schoon gij in het duister
        Altijd u licht verspreyd',
        Nochtans u klarigheid
        Verliest nooit van zijn luister.
      
      
        Mijn Ziel van alles schu
        Verlangt en dorst na u.
        'k Lef hier als onbekende
        In ballingschap en pijn,
        En mijne dagen zijn
        Vol droefheid en ellende.
      
      
        Maar, Heer, mijn borger-recht
        Is bij u weg gelegd
        In d'Hemelen om hoge,
        Het land der levenden,
        Daar gij u broederen
        Voor heen zijt in getogen.
      
      
        Ach! wanneer komt die dag,
        Dat ik u volgen mag?
        Wanneer zult gij mij tonen
        Die plaatse in u rijk,
        Die gij mij eeuwiglijk
        Bereid hebt te bewonen?
      
      
        Wanneer of mij om-vat
        het Licht van u heyl'ge stad?
        Die Hemels-zon, mijn leven,
        Daar aardse Zon en Maan
        Niet zullen deer ontfaen
        Haar schijnsel in te geven.
      
      
        Daar God (die s'heeft gesticht)
        Haar klaarheid en haar licht,
        En gij de kaars zult wezen,
        Wiens glans verlichten zal
        Dat Goddelijk getal
        Der gener die u vrezen.
      
      
        Hoe lang ach Heer! hoe lang
        Zal ik noch in bedwang
        Des lichaams omme zwerven
        Hier in het tranen dal?
        In het land, dat heel en al
        Boos zijnde moet verderven.
      
      
        Laat, aldersoetste Heer,
        Mag het zijn, mijn Ziel niet meer
        Als balling zijn verschoven
        Op de aarde, maar voerd mij,
        Verlost van slavernij,
        In het vaderland daar boven.
      
      
        Daar s' alle druk ten end,
        Als gij u tot mij wend,
        Mijn tranen af te drogen.
        Daar ik zal aangedaan
        Met witte kleed'ren, staan
        Gedurig voor Gods ogen.
      
      
        Dan wordt in overvloed
        Door u mijn lust gevoet
        Wanneer ik door de stralen
        Uws aangezichts verheugt
        In eeuwig sal'ge vreugd,
        Mijn herte zal op halen.
      
      
        Dan zal tot lof van dij
        Gestadelijck met mij
        Der heyl'gen tong ontspringen;
        Dan zal ik voor en na
        het Hemels Aleluja
        Met d'Engelen tezamen zingen.
      
    
  