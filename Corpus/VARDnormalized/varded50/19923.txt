
    
      
        Waar is trouwe minne?
        Waar is trouwer hert?
        Waar zijn trouwer zinnen?
        het Zij in rouw of smert?
        Als des Herders deughden,
        Die om d'Herderin,
        Veertien Jaar verheughden,
        In getrouwe min.
      
      
        Hij ging na der Heiden
        Met een blij gelaat,
        Rachel hem geleiden
        Met haar zoete praat:
        Ziet de Beesjes springen
        In het Klaver-gras,
        Hoort den Herder zingen
        Die vol vreugden was.
      
      
        Ei wat zoete dagen
        Had dit Herders kind:
        Die het al kost verdragen,
        Om die hij bemint.
        Ziet eens Rachels wezen,
        Ziet haar zoet gezicht.
        Waar in is te lezen,
        Wat de Deughde sticht.
      
      
        Wat al zoete kuren
        De het tierig Vee.
        Jacob kost niet duren
        Van zijn Galatee.
        Ziet haar Geytiens azen,
        Ziet haar Lammers aan,
        Die zo weeldigh grazen,
        En bij koppels gaan.
      
      
        Hij zong menig Liedjen,
        Van des Heren lof,
        Op zijn Herders rietjen,
        En van des Hemels stof.
        Rachel die vlocht Rozen,
        Om haar Herders hoofd,
        Jacobs lieflijk kozen
        Al haar pijn verdooft.
      
      
        Noch word hij bedrogen,
        In zijn trouwe min,
        Lea neemt door logen,
        Rachels leger in.
        Jacob most noch slaven,
        de ander zeven Jaar,
        Op de Heide draven,
        Om zijn wederpaar.
      
      
        Maar een groter zegen,
        Was hem weer bescheert.
        Jacob heeft verkregen,
        Wat hij had begeert.
        Rachel was zijn leven,
        Rachel was zijn lust,
        God heeft hem gegeven,
        Daar zijn hert op rust.
      
    
  