
    
      
        God die Drievuldigh zijt, en een,
        U goedheid is voor al het begin,
        Dat door u wezen ooit verscheen:
        Maar hoe? en vat geen mensen zin.
      
      
        Gij zijt mild, heilig, ende sterk,
        U eert met vreugd al des Hemels hof,
        U geeft het driederhande werk
        Des werelds, ook gedurig lof.
      
      
        O Vader ongeboren God,
        O eeuwig Gods geboren Soon,
        O Geest van beider liefden slot,
        Band ons den weg tot uwen troon.
      
      
        Aanziet, o goedertieren Heer,
        Den nood van ons verdorven hert,
        Voor-komt en helpt ons mensen teer,
        Geneest wat onze zielen smert.
      
      
        O God, wij zuchten vroeg en laat
        Tot u, met wenen en geklag,
        Op dat gij ons hier komt te baat,
        En doet u dienen nacht en dag.
      
      
        O Heer van hoge Majesteit,
        Wilt ons voorkomen in de deugd:
        Uwe Wet hebt gij ons op-geleid,
        Tot die maakt wakker onze jeughdt.
      
      
        O God van wijsheid ende raad,
        Wie kan begrijpen u verstand?
        Van u wij dwalen vroeg en laat,
        het En zij dat gij ons reikt de hand.
      
      
        Verlicht ons dan o Hemels licht,
        Tot strijd versterkt ons zwak gemoet:
        Verdrijft uit ons al wat ontsticht.
        Naar u bevel ons leven doet.
      
      
        U God zij lof, prijs, eer en dank,
        Die uwe Belijders al gelijk
        Versterkt hier in dit leven krank,
        En namaals geeft een eeuwig rijk.
      
    
  