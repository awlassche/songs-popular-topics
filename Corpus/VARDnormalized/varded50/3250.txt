
    
      
        Aanschout Heer mijnen nood!
        Ik ben als levend dood,
        Van geest’lijck leven gans ontbloot,
        Mijn hert dat is zo loom, zoo laf,
        Ik lig als levend’ in het graf.
      
      
        Ik vind geen lust of smaak
        Geen blijschap of vermaak
        In uwen dienst, o droeve zaak!
        Ik pleegze zonder zoetigheid!
        Wat is mij dat een moeilijkheid!
      
      
        Wat dat ik ook begin!
        Of wat dat ik verzin!
        Ik vind mijn hert daar dog niet in;
        Het is of ik het niet en de,
        Ik schaf daar dog geen vruchten mee.
      
      
        Als ik mijn zond’ beween,
        Mijn hert is als een steen,
        Ik lef al ongevoelig heen:
        Mijn oog dat weend, maar ‘het hert blijft trots,
        En ongevoelijck als een rots.
      
      
        Geef ik mij tot ‘het gebed,
        Ik word aanstonds belet
        Met aar gedachten, zoo dat het
        Maar herteloose woorden zijn,
        Mijn bidden is maar biddens schijn.
      
      
        Lees ik u heilig woord,
        Dat hert en ziel doorboord,
        Het brengt in mij geen vruchten voort;
        Mijn oog is wel in ‘het heilig boek,
        Maar ‘het herte maakt zig ver te zoek.
      
      
        Voeg ik mij bij u schaar,
        Om met gesprek aldaar
        Te stichten onderling malkaar,
        Wat dat ik hoor, wat dat ik kout,
        Mijn hert dat blijft al even kout.
      
      
        Zelfs de roerende stem
        Eens donderaars als ‘k hem
        Aanhoor, heeft op mijn hert geen klem;
        Ik word niet meer ontroerd daar van
        Dan als een steen, of dode man.
      
      
        Zit ik aan uwen dis,
        ‘het Is of ik mij zelven mis,
        En ‘het lichaam zonder ziel daar is:
        Mijn ziele word daar niet gevoed
        Wat of een doo’n aan tafel doet?
      
      
        Of gaa ik eens alleen,
        Om Godes heyl’ge re’en,
        Te overdenken in ‘het gemeen,
        Het is als of ik niet en dacht,
        Het peinzen heeft op mij geen kracht.
      
      
        Of zoo ik door een Psalm,
        En aangename galm
        Mij zelf opweck, ‘het is maar getalm,
        En niet dan enkele wilt-zanck,
        Het hert is niet bij het geklank.
      
      
        Wat is mij dat een smert!
        En droefheid dat mijn hert
        Zoo doods blijft! en niet levend werd!
        Maar Heer ik weet dat ik daar van
        Mijn zelve niet ontslaan en kan.
      
      
        Daarom almachtig Heer!
        Die zelfs de doden weer
        Opwekken kond, komt tot mij neer,
        Wekt op dien doden dorren klomp,
        En doet herleven mijnen romp.
      
      
        Komt machtig God! blaast gij
        Op dat ik levend’ zij,
        Den Geest des levens dog in mij;
        Maakt dat den Geest zig dog vereend
        Met mijn geraamt en dood-gebeend.
      
      
        De doden zullen Heer
        U loven nimmermeer,
        Die in den grave zijn u eer
        Niet melden, neen maar die die leeft,
        De levende u ere geeft.
      
    
  