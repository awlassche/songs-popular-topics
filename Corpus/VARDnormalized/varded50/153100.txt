
    
      
        OP, o mens, omhels de deugd,
        Treedt de wereld onder voeten,
        Maak u zelf in God verheugt,
        Zo zal u zijn heil ontmoeten:
        Maar al wie de deugd verlaat,
        En het pad des werelds gaat,
        Die wordt van Hem gehaat.
      
      
        Wie den Here vreest en dient,
        Hoeft noch hel noch dood te schromen:
        Want hij heeft die Vorst te vriend,
        Die den Satan kon betomen.
        Ja de gantse Engle-rey
        Nemen hem in haar gelei,
        En staan hem dienstig bij.
      
      
        Al wat ooit den Schepper schiep,
        Is tot nut van die hem vrezen;
        het Zij het schuylt in het grondloos diep,
        Of in lucht of aard' mag wezen.
        Vier noch staal en heeft geen kracht;
        Geen Tiran, hoe groot van macht,
        Vernield zijn lief geslacht.
      
      
        Hij stopt zelf de muylen toe
        Van verwoede leeuw' en beeren.
        het Geen' aan and'ren strekt een roe,
        Zal nochtans sijn' schaar niet deren.
        Blixem, donder, hagel, wind,
        Die zijn boden zijn gezwind,
        Verschonen die Hij mint.
      
      
        Welgeluckig zijn die geen
        Die hier dus met God verkeren;
        Zij zijn Vorsten, en met een,
        Priesters van den Heer der Heren:
        Die in des hemels ruyme woon,
        Zullen zitten op den troon,
        Met Jesus Davids Zoon.
      
      
        Hier zal Jesus ten Gericht
        Twaallef oude Stammen tellen,
        En voor iders aangezicht,
        Door haar mond, het oordeel vellen.
        O hoe zalig zijnz' al t'saam
        Die de Here maakt bekwaam,
        Tot zulk een erfgenaam!
      
      
        Geef, o Jesu, dat ik hier
        Mij, gelijk uw kind, mag dragen:
        Dat ik onder uw banier
        Strijde naar uw welbehagen;
        Op dat ik mag zijn uw Bruyt,
        Als gij hier mijn ogen sluit,
        En blaast mijn leven uit.
      
    
  