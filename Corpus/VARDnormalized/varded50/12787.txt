
    
      
        DE mens treedt zijn slaep-kamer in:
        Maar meest met een verkeerden zin:
        Mijn God; wilt mij beter beraden!
        Op dat ik daar u val te voet,
        En ondersouck 'thert en gemoet,
        Waar dat ik ben met sond' beladen.
      
      
        De mens doorsouckt dan maar zijn staat
        Van 'thuys, en hoe't met 'tlichaem gaat.
        Mijn God; wilt mij beter beraden:
        'tGewisse dient te zijn beprouft,
        En of de Geest niet is bedroeft
        En of Gods Toorn mij niet zal schaden.
      
      
        De mens doorsouckt dan maar de wet,
        Die voor de Burgers is gezet.
        Mijn God! wilt mij beter beraden:
        Op dat ik uwe wetten ken,
        En zie waar dat ik schuldig ben.
        Ontlast mij dan van alle kwaden.
      
      
        De mens treedt vreugdig tot zijn rust,
        En souckt voor 'tvleesch een geyle lust:
        Mijn God! wilt mij beter beraden;
        Een goed gewisse mij verheugt:
        Ik souck in het bed geen groter vreugd:
        Dit is de loon van goede daden.
      
    
  