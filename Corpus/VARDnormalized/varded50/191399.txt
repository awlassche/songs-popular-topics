
    
      
        BEnaeutheyd perst mijn hert tot klagen,
        Verhoor, o Heer, mijn droeve stem,
        Maakt dat ik niet en schrik voor hem
        Die mij bespied en zoekt te jagen
        In zijne laegen.
      
      
        Bewaard mij voor de boze mannen
        Die heymelijcken houden raad;
        Een volk, dat deugd en waarheid haat
        En heeft uw vrees van zich gebannen,
        Is t’saem gespannen,
      
      
        Haar tong is bits en scherp van snede,
        Haar taal als een geslepen bijl,
        Haar woorden als een snelle pijl;
        Vol vinnigheid en bitterheden
        Zijn al haar reden.
      
      
        Haar ogen mikken op den vromen,
        Haar boog en pees is strak en stijf
        Om haar te schieten in het lijf;
        Zij vrezen niets: ontzag en schromen
        Is weg genomen.
      
      
        En om zich zelfs in het kwaad te stijven
        Zo praten zij hoe dat haar net
        Is heimelijk ter vangst gezet
        En dat het zal verborgen blijven
        Wat zij bedrijven.
      
      
        Zij zijn doornaeyt van slimme strekken,
        Daar des niet of het werd van haar doorloert,
        Zelfs wat een man in het herte voert;
        Zij weten onder een te spreken
        Wat daar mag stekken.
      
      
        Maar God sal’t langer niet verdragen
        En snellijk zenden van om hoog
        Een pijl van zijn gespannen boog:
        Hij is gereed om haar te plagen
        In korte dagen.
      
      
        Dan zal men zien de droeve vruchten,
        Haar scherpe tong, haar eigen zweerd
        Zal tegen haar lui zijn gekeerd;
        Die’t met haar hielden zullen zuchten
        En henen vluchten.
      
      
        Dit zal gezien voor yders ogen,
        Dat elk daar op te degen merk
        En wel bevroe des Heren werk,
        Om Godes ere te verhogen
        Na zijn vermogen.
      
      
        De vrome, die het kwaad verdoemen
        En vrezen God uit ware deugd,
        Die zullen in hem zijn verheugt
        En zijnen naam volmondig noemen
        En hoog beroemen.
      
    
  