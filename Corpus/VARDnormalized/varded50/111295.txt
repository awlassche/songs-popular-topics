
    
      
        WOrd't o myn' Ziel, in aandagt opgetogen!
        Doch sluit hier toe uwe beide vlezes-ogen:
        Begeef u dus naar Beth'lems Kribb', en Stal,
        Want hier ontmoet g' een wonderbaar geval!
      
      
        Een stuk verborgen voor de meeste Groten,
        Een stuk den kleinen door den Geest ontslooten;
        Hier is Gods Soon, en teffens des mensenkind!
        Hier is Immanuel, die grote zondaars Vrind!
      
      
        Zeg niet ‘Wie soud' in zulke slegte hoeken,
        Ene Konings Soon, toch immermeer gaan zoeken?
        o Ziel! het wierdt zo geschikt naar des Hemels Raad,
        Daar al het vernuft des vlezes stil voor staat!
      
      
        Voorwaar! dit KIND hadd' immers niet van noden,
        Dat aardse eer, of goed wierdt aangebooden
        Om hier door Groot, of Rik te syn; o neen!
        Dat trekken weereldlingen naar sig heen!
      
      
        Dit KIND ontleent geen siersel van de Aarde,
        Of iets, dat men daar houdt van grote waarde:
        Syn' Grootheid heeft HIJ immer in sig zelf,
        Syn eige Wooning' is in het hoog gewelf!
      
      
        Alleen HIJ kwam ter dezer tijd hier onder,
        Op dat HIJ wierd' een overzeldzaam Wonder
        Van Laagheid, Armoed, Lijden, en Geduld,
        En dus betaalt HIJ uw gemaakte schuld!
      
      
        En; wijl de Hemel voor u was gesloten,
        En dat de Vloek u gantsch'lyk ging ontbloten,
        Zo daalde HIJ van boven tot U neer,
        En dekt' daar door de sond'ge naaktheid weer:
      
      
        Dus, o mijn Ziel! wilt Gij den Heiland zoeken,
        Vraag het allereerst naar die verborgen hoeken,
        Daar weinig of geen werelds grootheid is,
        Of anders loopt gij Zijne plaatse mis.
      
      
        Smeek tot HEM zelf, dat HIJ uw herte roere!
        En dat syn Geest U zelfs naar Beth'lem voere!
        Vraag heilbegerig; waar de Kribbe is,
        Daar d'ARMOED' woont: Gij vindt de plaats gewis.
      
      
        'k Wil zeggen; staat dog niet naar hoge dingen,
        Maar voeg u zelf veel eerder tot geringen;
        Gaat in den stal van waare need'righeid:
        Daar vindt gij HEM, die U naar boven leidt!
      
      
        O liefste Heiland! die toen laegt omwonden,
        In Doek', en Kribb', om onze smett', en zonden;
        Ai trek Gij steeds door Uwe verborgen kragt,
        Nog vele Zielen uit de sonden-nagt!
      
      
        Geef, dat zij eens verlaaten all' die orden,
        Waar in de Aardse goed'ren hun bekoorden!
        En komen, daar Uwe Armoed' is te zien,
        Waar in GIJ laagt, om zondaars hulp te biên!
      
      
        Voer GIJ ons zelf tot deze laage hutten;
        Beneem ons alle schadelyke stutten
        Van Trotsheid, yd'le Waan, of eigen Werk;
        Zo wordt voor ons de Stal de regte Kerk!
      
    
  