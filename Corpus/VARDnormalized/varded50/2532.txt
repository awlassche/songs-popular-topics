
    
      
        Mocht ik de Goude Zaalen
        Doen op der aarden daalen:
        En dat mij niets mocht faalen
        Noch waardigheid, noch staaten:
        Lief! ik sou u doen haalen,
        Met Fakkelen, met straalen,
        Met Pronkerij, met Praalen,
        Van Hemelse Soldaaten:
        Van Sol nam ik de schijn,
        De Blixem van Jupijn,
        Gij zout de zonne zijn
        En aldernaast aan mijn
        Hoe zouden wij gaan streven
        In dat vergoode leven?
        De Nichten en de Neeven
        Van Jove zouden slechts onze dienstbooden syn.
      
      
        Of mochtet noch geschieden
        Dat ik maar mocht gebieden
        De Landen ende lieden
        Met opper Heerschappije,
        Ik zonder straks ontbieden
        En inder ijl uit wieden
        Dat oncruyt, die u rieden
        Mijn gezelschap te mye
        Maar laas! dits veer van daar
        Mijn ongeluk is te zwaar,
        De vrezen bang, en naar,
        De wanhoop, en tghevaar
        Die volgen mij met drachten
        Maar ik puf al haar krachten
        En Spiegel mijn gedachten
        In d'eedel grote geest, en 'tclaar verstand van haar.
      
      
        Van haar die Ziel en zinnen
        Gewoon is te verwinnen,
        Hoe preuts ook dat ze binnen
        Zij gheevent haast verloren.
        Voochdesse der Goddinnen
        U negen ghesellinne:
        Gij moedighe Heltinne!
        Wt Jupijns Hoofd geboren
        Mijn Pallas onvertsaacht
        Het schijnt dat u behaagt
        Te blijven eewich Maakt
        Dat namaals werd beclaacht
        Wanneer de Jeugd, en Jaaren
        Syn snellijk door ghevaaren
        En weet ik niet hoe gaaren
        Gij! levend afghedruckt u beeltenisse zacht?
      
      
        Den Hemel heeft met reden,
        Met Goddelijke zeeden,
        Als met vierdaachse kleden
        U ziele gaan versieren.
        En u volmaakte leden
        Wel juist, en jent besneden,
        Verzien met aardicheeden
        En gheestighe manieren.
        Dit aanzienlijk gelaat,
        Des schoonheid zonder maat
        Syn u ghejont (verstaat)
        Op woeker, en om baat
        O Hoofd van alle Vrouwen!
        Als ik u wil beschouwen
        Ik kan mijn zo niet houwen
        Of mijn hart (door dijn oog getrokken) mij ontgaat.
      
      
        De Vorsten en de Heren
        Bij u zouden verkeren
        Indien de lust van leren
        Haar prickelde om maatich
        En wel te redeneren
        Van wat dat zij begeren
        Te weten, en beweren
        Verstand'lijck en staatich
        Want als men hier krackeelt
        U zinrijk brein dat spelt
        Opt dingen zelfs, en teelt,
        Zo dat het niet verscheelt
        Gelijk de klaarste kloecken
        (Versleten in de Boeken)
        Bekende in het verzoeken
        Dat zij haar nooit zo veel en hadden ingebeeld.
      
      
        princesje Lief verheven
        Met ziel ijver gedreven
        Met errenst, en met beven
        Verzoek ik u ghenaade.
        Waar is u jonst gebleven
        Die gij mijn plecht te geven?
        O Zonne van mijn leven!
        Beschuttet doch de schade
        Die mijn wanhoop versteld
        En doet natuur geweld
        Ach! zout gij om het geld
        Bij ener syn verselt
        Die u noch zal met pijnen
        Het leven doen verdwijnen
        Met kwellen, en met kwijnen
        Gelijk als mij de Geest uit voorzicht nu al spelt.
      
    
  