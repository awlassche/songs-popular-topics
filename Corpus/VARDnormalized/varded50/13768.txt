
    
      
        LIef als ik speur,
        Dat mijn de nacht genaakt,
        En als u deur
        Werd grendel-vast gemaakt,
        Wanneer Diana bleek,
        Omrent haar Broeders streek,
        Als ieder leit in rust,
        Dan port mijn hoogste lust,
        Te gaan daar ik zo dikmaals heb gedwaald,
        Wanneer de bleecke Maan,
        Door u glazen-venster straelt.
      
      
        Ik stort mijn klacht,
        In u verdoofde stoep,
        Daar mijn de wacht,
        Door ‘het onversiens geroep,
        Mijn diep gedacht ontweckt:
        Waar door mijn vreugd vertrekt,
        Ik vrees bekent te zijn,
        Doch vreesd’ ik nooit voor mijn,
        Maar voor de geen die al mijn vreugd verbiet,
        Voor wien ik lijf en bloed,
        Liever als mijn Lief verliet.
      
      
        Waar ik mijn wen’,
        ‘k Vin quel en anders niet,
        Waar dat ik ben,
        ‘het Hert is mijn vol verdriet,
        Mijn tranen dringen op,
        Wt mijn gelaede krop,
        Om dat ik derven moet,
        V lieve lonckjes zoet,
        Ach dat ik eens de tijd beleven mocht,
        Dat die mijn zoete rust,
        In u lieve armen zocht.
      
      
        ‘k Zie hier al-om,
        D’ooghjes op mij gesteld,
        Waar dat ik kom,
        Ik vrees te zijn gemeld,
        Gij nijders is mijn leit,
        Mijn pijn, u vrolijkheid,
        Dat gij u rust verzuimt,
        Vertrekt, ay geeft mijn ruymt.
        Zegt waarom dat gij doch u min vergeet?
        En speurt de Minnaers na,
        Of is u het vrijen leed?
      
      
        Wel aan Goddin,
        Ik wil niemand ontzien,
        Of ik u Min,
        Wie zal mijn dat verbien,
        Al wordt ik hier omtrent,
        Van ieder een bekent:
        Wie leefter nouw ter tijd,
        In ‘het vrijen onbenijd?
        Wie leefter er die de Min zo wel vergat,
        Die niet in het zoet gevrij,
        Werd beloogen of gehaat?
      
      
        Geen tong op aard,
        Zal mijn u Min af-ran,
        Zo lief en waart,
        Hang ik mijn Engel aan,
        Saeghd’ gij mijn tweede-ziel
        Waar dat ik neder-kniel,
        Met d’ooghjes nat bedout,
        ‘Ken twijfel niet gij zoudt,
        Beweeghe zo gij saeght mijn trou gemoet,
        En brande dat mijn hert,
        Door u Liefde blaken doet.
      
      
        Ei Lief rijst uit,
        Rijst uit u pluymigh Bedd’,
        V deur ontsluyt,
        Mijn droevig hert ontzet,
        Ziet Phebus Helder kruin,
        Verdrijft de wolke Bruin,
        De stille nacht vergat,
        Ik hoor gewoel op straat,
        Ik zie de tijd van mijn vertrek genaakt,
        Vaart wel bedroefde nacht,
        Die mijn droefheid droever maakt.
      
      
        Vaart wel Prinses,
        ‘k En kan al wil ik ziet,
        Mijn ziels Voogdes,
        V duur verlaten niet,
        Ei laat mijn de eer gezien.
        Dat ik u maar eens mag zien,
        Of Hebt gij liever dan,
        Dat ik vertrek wel an,
        Vaart wel, eer dat den dag mijn min uit brengt,
        Zeker in‘het vrijen zoet,
        Is de meeste pijn vermengt.
      
    
  