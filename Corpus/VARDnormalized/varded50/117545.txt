
    
      
        TErwijl'er niets in al de zigtb're dingen
        Gestadig is als d'ongestadigheid;
        Terwijl het al is vol veranderingen,
        En zonder rust zijn wissel-stand verbeid,
        Terwijl in het endig'
        Niets is bestendig,
        Blijft God dezelfde tot in eeuwigheid.
      
      
        Laat d'aardkloot dan zijn standplaats vrij verruilen;
        het Gebergte ploff' in het herte van de zeen;
        Laat het Hemel-heir zijn glinster-ligt verschuilen;
        het Uitspansel roll' gelijk een kleed in een:
        Laat het al verdwijnen;
        God blijft den zijnen
        Steds onveranderd, en Hij gaat nooit heen.
      
      
        God Vader, Zoon en Geest, zijn met malkand'ren
        De zelve, na hun Raad en Heil-verbond.
        Gods hert, of oog, of hand kan niet verand'ren:
        En nimmer feilt het getuig'nis van zijn mond.
        Dit is het heil der Kerke,
        Die in zijn werken,
        Als Bond-God, hem steeds onveranderd vond.
      
      
        Hij, die altoos zal onveranderd blijven,
        Zal haast haar kruis verand'ren in een kroon:
        des Doods schaduw zal hij door zijn ligt verdrijven:
        Voor jammer-klagt komt haast een vreugde-toon,
        Waar nooit de tijden
        Verand'ring lijden.
        Die God krijgt heeft een onveranderd loon.
      
      
        Laat dan wat wil verand'ren en begeven;
        Ja dat vrij zelf mijn hert en vlees bezwijk':
        God boven al het veranderlijk verheven,
        Schenk aan zijn volk een onbeweeglijk Rijk.
        En 'k zal na dezen
        Eens eeuwig wezen,
        Op Schepzel-wijz', hier in zijn beeld gelijk.
      
    
  