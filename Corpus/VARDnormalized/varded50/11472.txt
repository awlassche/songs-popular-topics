
    
      
        IN lieve Meyens tijden, kwam ik over-treen
        De Paetjens daar ter zijden, mij ter haast verscheen
        Een Dier, een zoete Dier, een Meysjen fris en vaardig,
        'k Groeten haar goedertier, beleefdelijk en aardig.
      
      
        Mijn lichaam waar beladen, met een zware vracht,
        Wij na het Schouwtjen traden, daar ik wel sloeg acht;
        Dat des te wackre Meid, haar Schouwtjen los ging maken,
        Tot mijn dienst stond' bereid, om over weg te raken.
      
      
        Haar vloeyend' zoete reden, mijn hart heeft verbaasd,
        Haar wel-getoyde leden, vlogen vluchtig haast,
        Traden zo in de Schouw, geladen met mijn Paarden,
        Waar over deze Vrouw, hadd' zin in jong-gejaerden.
      
      
        Somma, de woordjens groeyden, door de zoete Min,
        Haar wangetjens die bloeyden, het scheen recht een Goddin:
        Door al dit lief gevrij, zetten wij het aan lande,
        S'haer voegden dichter bij, gebonden door Mins banden.
      
      
        De vracht wou ikker geven, zij het zo niet verstond,
        Zij wenschten wel haar leven, dat haar was gejont
        Te woelen zo met lust, te reizen mee in vreugden,
        Wij hebben wat gerust, daar het loofjen in verjeugden.
      
      
        Door dit getokkel soetjens, word' zij zo verblindt,
        Juist slibberde haar voetjens, van die dwarrel-windt:
        Ik was, ik weet niet hoe, ten hoogsten opgenomen,
        Hoe wee was haar te moe, zij hygende met schromen,
      
      
        Zeide, holla! laat dat mallen, Zoeterd, stil, ei stil,
        'k Ben onverhoeds gevallen, 'k docht; het is met u wil:
        Mijn wel-gevleyde tong, haar hartje zo bekoorde,
        Zo dat het noch aengongh, en deed' haar als het behoorde.
      
      
        De Beemtjes en de Linden, schenen zelfs verblijd,
        Ik ging mijn tuyghjen binden, om te doen mijn vlijt,
        Dat ik mijn vracht en pak, ten dierst mocht gaan besteden
        Doe het zoete Meysjen sprak, ik ga met u in vreden.
      
      
        Zij liet haar Schouwtjen drijven, bracht zo veel te weeg
        Dat ik bij haar most blijven, zij mijn jonst verkreeg,
        Trouwden zo met begeer, en leefden lang te samen,
        Tot dat den Hemel weer, ons van malkander namen.
      
    
  