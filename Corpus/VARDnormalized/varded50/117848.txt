
    
      
        O God: gij hebt nu weer in mijnen mond
        Een lof-zang, en een nieuwe lied gegeven,
        Dewijl gij mij dees' dag hebt doen beleven,
        En onbezeerd gebragt aan d'avond stond.
      
      
        De duystre nacht vermaant mij wederom
        Om tot den schoot van u barmhertigheden
        Te vluchten door hertgrondige gebeden:
        Verwerp mij niet die ernstig tot u kom.
      
      
        Wanneer wij met den slaap bevangen zijn,
        Zo liggen wij geheellijk zonder zorgen,
        Onze ongeluk en schaed' is ons verborgen,
        Dewijl den droom ons vleyt door valse schijn.
      
      
        Zo gij dan niet houd over ons de wacht,
        O IsraÃ«ls behoeder, met uw ogen,
        Die noch tot slaap of sluym'ren zijn bewoogen,
        Dan sou het gevaar ons naderen met kracht.
      
      
        Dies bidd' ik u, dat gij wilt over mij
        In dezen nacht met uw genade waken,
        Uwe Eng'len laat haar leger om mij maken,
        Dat ik aan lijf en ziele zeker zij.
      
      
        Op dat ik weer met vreugd ontwaken mag,
        Om mijn beroep met nieuw en versche krachten,
        Na uwen wil getrouwlick te betrachten,
        Als ik beleev' de naast-aanstaande dag.
      
      
        En om van u te ontvangen dees' gena,
        Zo Dekt mijn zond met u barmhertigheden,
        Gelijk gij het al doet met de nacht bekleden,
        Op dat ze noit weer voor uw aanschijn sta.
      
      
        Dan zal ik ook met dees' mijn kleed'ren weer
        Af-leggen mijn aenklevende gebreken:
        Schoon d'oude mens daar hert zal tegenspreken,
        Zo zal ik dog na hem niet luystren meer.
      
      
        'k Vertrouwe vast, dat gij met uwen geest
        O God, hier in mij zult te hulpe komen,
        Want dat ik zulks bij mij heb voorgenomen,
        Is maar door uwe genad' alleen geweest.
      
      
        Laat mij dog in den dood ontslapen niet,
        Maar laat mij in den geest zo tot u waaken,
        En daar na staag met alle krachten haken,
        Dat ik hier naar ook d'eeuw'ge rust geniet.
      
    
  