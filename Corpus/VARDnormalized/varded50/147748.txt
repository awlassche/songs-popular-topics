
    
      
        Werde Ziel het is heden tyt,
        Dat gij zijt
        Van de mensen afgescheiden:
        het Is geen dag van vreugden meer,
        Wijl de Heer
        Zig tot sterven gaat bereiden.
      
      
        Heeft het vrolijk Bethlehem
        Ons van hem
        Onlangs blijdelijk doen zingen:
        Zo wij hem nu volgen na,
        
          Golgotha
        
        Zal ons haast tot tranen dringen.
      
      
        Laat dan des werelds losse vreugd,
        Aan die jeugd,
        Die nog in den vlesche woelen:
        En in haar verstokt gemoet,
        Nog den gloed
        Van een Hemels vier niet voelen.
      
      
        Dies gij die mijn Ziel geneest,
        Laat u Geest
        Mij zo naar u kruike drijven:
        Op dat (o mijns herten wens)
        d'Ouden Mens
        Eens daar aan gehegt mag blijven.
      
      
        Ja, geef dat ik t'enemaal
        Als verdwaal
        In u dood en bitter lijden:
        Op dat ik uit traan en zugt,
        Schept de vrugt
        Van een geestelijk verblijden.
      
      
        Dog waar was het aan mensen brein,
        Ooit gemein
        Regt u lijden te bezinnen?
        Dus wat ik niet uiten kan,
        Geef daar van
        Aan mijn ziel, het gevoel van binnen.
      
      
        Weg dan blijdschap en gelag,
        Dezen dag
        Eist van mij veel beter vrugten:
        Zou mijn oog hier zonder traan
        Blijven staan,
        Daar ik hoor den Heiland zugten.
      
      
        Neen, het is reden dat ik treur,
        En de deur
        Van mijn kamer blijft gesloten:
        Daar ik zugten en geween
        Maar alleen,
        Houden wil tot speel-genoten,
      
      
        Fij hem die nu onbedagt.
        Rolt en lagt,
        En door zijn verydelt spreken,
        Ja met woorden vol van spot;
        Zijnen God
        Nog gaat kruisen en doorsteken.
      
      
        Denkt dog, o verydelt wigt,
        Zal u pligt
        U niet kragtig overtuigen?
        Dat gij schent die weertste naam,
        Voor wie t'zaam
        Alle knieÃ«n moeten buigen.
      
      
        Ag! wat waar dog van ons al,
        (Na den val)
        Waren wij niet zo gebleven!
        In oneindelijk verdriet?
        Zo ons niet
        Dezen naam en was gegeven.
      
      
        Zoetste naam, daar ik voor kniel,
        Die mijn ziel
        Voor de straffe zult bevrijden,
        Ei verleend mij dat mijn hert,
        Door u smert,
        In het geloof met u mag lijden.
      
      
        Doet mij als een Christen held.
        Met geweld,
        het Rot der zondige gedagten
        Zo bestrijden in u naam,
        Dat ze t'zaam
        In mijn liefdens gloed versmagten.
      
      
        Rykt mij heel als buiten mij,
        Dat ik zij
        (Als in droefheit opgetogen)
        Naar Gethsemane gevoerd,
        Gants ontroerd.
        Vint een Cedron in mijn ogen.
      
      
        o! Dat dan geen snode lust
        Mij ontrust,
        Nog mijn stil gemoet komt krenken,
        Op dat ik van voren aan
        Mag bestaan,
        Al u lijden t'overdenken.
      
      
        Als den Heiland nu den dag
        Naken zag,
        Van zijn dood en bitter scheiden:
        Zend hij naar Jerusalem,
        Daar men hem
        het Laatste Pascha most bereiden.
      
      
        het Lust hem, eer hij lijden zal;
        het Lief getal
        (Tegens ramp en ongelukken)
        Te vertroosten in die nagt,
        En de kragt
        Van zijn dood haar in te drukken.
      
      
        Dies hij haar met wijn en brood,
        Zijnen dood,
        Tot zijn weerkomst, leert verkonden:
        En te houden voor gewis,
        Dat hij is
        het Enig offer voor de zonden.
      
      
        Dat hij ons, voor het hels gekwel,
        het Euwig wel,
        Door zijn lijden heeft verworven:
        En weer, door zijn vlees en bloed,
        Leven doet,
        Die in Adam zijn gestorven.
      
      
        Na dat hij haar nog veel meer,
        Door zijn Leer,
        Had verrykt met Hemels schatten;
        Treet hij naar dien droeven hof,
        Daar hij het stof
        Met zijn bloedig zweet zal natten.
      
      
        Daar hij, angstig en benaut,
        Schier verflaut:
        En met luider stem moet klagen:
        Dat zijn ziel, in dezen noot,
        Totter dood
        Is bedroeft, en zeer verslagen.
      
      
        Daar hij langs de aarde kruipt,
        Bloedig druipt,
        En, in d'alderhoogste schromen,
        Roept, o Vader, mag het zijn,
        Laat van mijn,
        Dezen beker zijn genomen.
      
      
        Maar al eer hij nog besluit,
        Roept weer uit,
        Uwen wille moet geschieden:
        Leert mijn Ziel, uit zijn geduld,
        Hoe gij zult
        U, aan hem geboorzaam bieden.
      
      
        o Mijn Jezu, is u hert
        Zo vol smert?
        Drukt u zo des Vaders toren?
        Pynt u zo aan ziel en lijf?
        Ons bedrijf,
        Dat gij laat des klagten horen?
      
      
        Dog is het wonder? neen, o neen,
        Gij alleen,
        Hebt (voor ons) op u geladen;
        Alles wat van euwigheit;
        Was bereit,
        Tot een straf der boze daden.
      
      
        het Overtreden wetten-boek
        Met zijn vloek;
        Al wat Adam door het eten,
        Voor ons allen had verdiend,
        Mensen vriend.
        Heeft u doen zo bloedig zweten.
      
      
        Dus moest het alder-wreest gekwel
        Van de hel
        U in ziel en lighaam drukken:
        Op dat gij het verdoemt geslagt
        Weer de magt
        Van den duivel zout ontrukken.
      
      
        Geeft (Heer Jezu) dat u strijd,
        Mij altijd
        Tegen het zondig vlees leer strijden:
        Dat ik, dit u bloedig zweet
        Noit vergeet,
        En het verboden steeds mag mijden.
      
      
        En als ik, met Zimon, dan
        Niet en kan
        In gebeden met u waken:
        Zent dan uwen Geest, o Heer,
        Tot mij neer,
        Die mijn ziel komt wakker maken.
      
      
        Maar ziet hier met groot gedruis,
        het Wreed gespuis,
        Die met fakkels, stok, en zwaarden,
        Komen vallen op het lijf
        (Wat bedrijf)
        God des hemels en der aarden.
      
      
        Kust gij zo Iscariot,
        Uwen God,
        Kont gij hem nog meester noemen?
        Die gij schandelijk verraat:
        o! Wat daat,
        Zo zijn ziel te gaan verdoemen.
      
      
        Booswigt; breekt u het herte niet,
        Daar gij ziet
        Hem zo vriendelijk tot u komen?
        Is dan u vervloekte zin
        Van het gewin
        Zo vermant en ingenomen?
      
      
        Gaat vermaledyde gast,
        'k Zie den bast
        Naar u strop alreed' verlangen:
        Daar gij, om het onnozel bloed,
        Heden moet
        U, door wanhoop aan verhangen.
      
      
        En gij o verwoede schaar
        Had, voorwaar,
        Hem (daar hij met u verkeerde)
        Zonder moeiten (in de stad)
        Ligt gevat,
        Als hij in den Tempel leerde.
      
      
        Maar gedenkt, o boos gebroed!
        Wat gij doet:
        Kan dit min als Godheit wezen,
        Die zo het afgehouwen oor,
        Als te voor
        Kan herstellen en genezen.
      
      
        Daar, daar leit men hem een strik,
        (Ag! ik schrik)
        Om zijn handen en zijn ermen:
        o! Daar slepen zij hem heen,
        En niet een
        Toont zig over hem t'erbermen.
      
      
        het Lief getal wijkt verd van hem,
        Nu de klem
        Van de noot begint te nijpen:
        Zelfs de stoutste werd verveert,
        Die het zweert
        Eerst zo moedig aan dorst grijpen.
      
      
        Dus verlaten en bedroeft,
        Door het geboeft,
        Zo gekluistert en gebonden,
        Werd des Hemels Opper-heer,
        Heen en weer
        d'Over-Priesters toegezonden.
      
      
        List, bedrog en leugentaal,
        
          Altemaal
        
        Gaat men onder een vermengen.
        Ei, wat werd er niet bedogt,
        En gezogt,
        Om hem maar ter dood te brengen.
      
      
        Dies, hoe vals men hem betygt,
        Ziet, hij zwijgt,
        d'Onschult laat haar overtuigen:
        het Eeuwig woord dat zwijgt hier stil,
        het Is zijn wil,
        Onder het vals gerigt te buigen.
      
      
        o! Gij die, zo vol geduld,
        Zonder schuld
        Voor u onschuld niet wilt spreken,
        Spreekt mij bij u Vader vrij:
        Ei laat mij
        Daar u voorspraak nooit ontbreken.
      
      
        Maar wat zoekt gij Priesters nog
        Meer bedrog?
        Zelfs de leugen staat verlegen:
        Caiphas, ziet hoe u list,
        Heeft gemist,
        Kan u dit nog niet bewegen?
      
      
        Neen u hert (vol boze nyt)
        Berst van spijt:
        Zijt gij dan Gods Zoon geprezen?
        Zegt ons (vraagt gij) of gij het bent:
        Hij bekent,
        Dit zijn eigen naam te wezen.
      
      
        Hier med' schijnt het algezeit,
        En bepleit:
        Wat nog hoeft men meer te zoeken,
        Roept een ieder even zeer,
        Die de Heer
        Als een lasteraar vervloeken.
      
      
        Ieder (waar hij het oge went)
        Smaat en schent;
        Hier de Priesters, daar de knegten:
        Ieder een die spuigt en slaat,
        Even quaat,
        Om den Heiland te bevegten.
      
      
        Ag hoe droevig werd die nagt
        Doorgebragt:
        Wat dog moet gij niet verdragen?
        Daar men u (o euwig ligt!)
        In het gezigt,
        Heeft gespogen en geslagen.
      
      
        Hij voor wiens magt al wat leeft,
        Schrikt en beeft:
        Hij, die het euwig slaan moet weren,
        Lyt hier van de snootste hand,
        Die den brand
        Van der hellen mogt verteren.
      
      
        Maar nog is het al niet gedaan
        Met dit slaan:
        het Zweert van Juda weg genomen,
        Heeft de magt van het doden niet;
        het Rooms gebiet
        Doet hem tot Pilatus komen.
      
      
        Daar weer valslyk aangeklaagt,
        Werd gevraagd,
        Naar zijn Leer en naar zijn Leven:
        Dies den Rigter tot de Schaar:
        Zeit: voorwaar,
        Hij en heeft niets quaats bedreven.
      
      
        Wilt gij dan dat ik hem nu
        Schenk aan u,
        Wijl het Pascha is voor handen?
        Neen is de algemeine stem?
        Weg met hem,
        Barrabas ga uit zijn banden.
      
      
        Zijt een moordenaar, een guit
        Raakt hier uit
        Hier een rover van het leven,
        Werd gekozen, voor die geen,
        Die alleen,
        Ons het leven weer komt geven.
      
      
        Maar hoe zijt gij zo verblindt
        Jacobs kind?
        Heeft u Satan zo bezeten?
        Is er geen gedagten meer,
        Wat wel eer,
        U gezeit is door Profeten?
      
      
        Is hij het niet (verkeert geslagt)
        Dien gij wagt?
        Doet hij niet Messias werken;
        Ziet gij niet EmanuÃ«l,
        
          IsraÃ«l
        
        Kont gij niet zijn Godheit merken?
      
      
        Is geen mens dan hier ontrent
        Die hem kent?
        Is hier niemand uit de Scharen,
        Die hem met zo weinig spijs,
        (Wonder wijs)
        Zag zijn almagt openbaren?
      
      
        Of en hebt gij niet gehoord,
        Hoe zijn woord,
        Weer de doden op kost wekken?
        Hoe hij uit Neptunus veld,
        Kont het geld,
        Uit den mond der vissen trekken?
      
      
        Hoe de stomme spreekt en zingt,
        Hoe hij springt,
        Die zo kreupel was geboren?
        Hoe de ziekte van de maan,
        Is vergaan,
        Hoe de doven weer kan horen.
      
      
        Hoe hij heeft gestild de Zee,
        En het wee,
        Van de koorts en jigtig kwellen?
        Hoe den duivel voor hem vloog,
        Hoe hij het oog
        Van den den blinden kost herstellen?
      
      
        Is het vergeten al dit goed,
        Boos gebroed,
        Wat Leeuwin gaf u de borsten?
        Wat Serpent heeft u gebaard,
        Tygers aard,
        Om zo na zijn bloed te dorsten;
      
      
        Naar het bloed, dat u zo duur,
        En zo zuur,
        Nog naar dezen op zal breken:
        Dat men tot aan des werelds ent,
        U ellent
        Niet genoegzaam uit kan spreken.
      
      
        Zelfs den Rigter (hoe gij dreigt)
        Is geneigd
        Hem onschuldig, vrij te stellen:
        En den droom aan hem verklaart,
        Is bezwaard,
        het Vonnis tegen hem te vellen.
      
      
        Hebt gij niet genoeg misdaan,
        Hem te slaan,
        Te bespotten, en te schelden?
        Agt gij dan zijn onschuld niet?
        (o! Verdriet!)
        Zal het hem nu nog beter gelden?
      
      
        Ja, o ja, ik zie het geloop
        Van den hoop,
        Hier zal het tot der beulen woeden:
        Ag! hier komt (amij! wat rou,
        Zweep en ton,
        Met zo veel doorwerkte roeden.
      
      
        Sant en smaatheit overgroot,
        Jezus bloot,
        Werd aan een pylaar gebonden:
        Hij die het alles heeft gemaakt,
        Staat hier naakt,
        Om te dekken onze zonden.
      
      
        Die den Hemel met een span
        Meten kan;
        Hij, die Zon en Maan doet lopen,
        Staat geboeit aan voet en hand,
        Om den band
        Der verdoemenis t'ontknopen.
      
      
        Hij, die het alles rigten zal,
        Staat voor al;
        Hij, als meester, voor zijn knegten,
        Lyt hier als een slaafsche knegt,
        Om het regt
        Van zijn knegt weer op te regten.
      
      
        Wat gespan, wat al gerek,
        En getrek,
        Ag! hoe gaat men het lighaam temmen:
        Op dat ieder slag en neep
        Van de zweep,
        En de roed, te meer zou klemmen.
      
      
        Daar meed' valt de eerste slag,
        Amij, ag!
        het Is alreet te veel geslagen;
        Ag, daar springt het bloed der uit,
        Wreden guit,
        het Schijnt gij neemt in het slaan behagen.
      
      
        Og! of een der slagen viel
        Is mijn ziel,
        En het gevoel daar van mogt duren:
        Op dat ik altijd bedogt,
        En door zogt,
        Wat gij door mij wout bezuren.
      
      
        Beulen zijt gij nog niet moe;
        Ziet, de roe
        Is ontbast en afgesleten:
        Neemt gij nog al de ander weer:
        Ei niet meer;
        het Lijf is over al vol reten.
      
      
        o Wat slaan, wat slaan is dit!
        het Minste wit
        Is aan hem niet meer te speuren:
        het Is al purper, blond en blaau,
        Ag! hoe raau,
        Ziet men in die diepe scheuren.
      
      
        Ag hoe is dien rug gesteld,
        Hoe vervelt
        Zijn de schouders, zo vol strymen;
        Ei hou op, hoe dus verwoed?
        Of hij moet
        (Zo gij langer slaat) bezwijmen.
      
      
        Wist gij maar (o wreed Soldaat!)
        Wie gij slaat,
        Ziet, de moet zou u ontvallen:
        het Is den onbegrepen God,
        (Beestig rot)
        het Is het leven van ons allen.
      
      
        En gij die des wreetheit ziet,
        Zult gij niet
        Deze beulen wederhouden?
        Die niet langer (moed van slaan)
        Konnen staan,
        Schoon zij geerne langer wouden.
      
      
        Zo, maak los, maak los, het is tyt:
        o Die zijt,
        o Die ermen, borst en lenden!
        o Mijn God! ik schrik daar van,
        Wie dog kan
        Regt begrijpen u elenden?
      
      
        Ag! hoe treurig hangt dat hoofd,
        Hoe verdooft
        Is den glans der schoonste ogen:
        Hoe gevilt, hoe mat en lam,
        En hoe stram
        Hangt dat lijf ter aard gebogen.
      
      
        Maar mag niet het minste deel
        Blijven heel?
        Mag hij niet den dood verwerven,
        Eer dat gij (tot u vermaak)
        All' u wraak,
        Hem zo menigmaal doet sterven?
      
      
        Moet hij nog tot meerder hoon,
        Doorne kroon,
        het Purper kleed en Rietstaf dragen?
        Moet (helaas!) moet hij alweer,
        Even zeer,
        Zijn bespogen en geslagen?
      
      
        Ja zo stijf, dat neus en mond,
        Blaau en blond:
        Dat die lieff'lyke wangen,
        (Heel mismaakt door schram en buil)
        Nu zo vuil
        Zijn met fluim en bloed behangen.
      
      
        Zo vervallen en veragt
        Was het Geslagt,
        Dat in Eden wiert bedrogen:
        Dat de Godheit hier op aard,
        Zo onwaard
        Most bespot zijn en bespogen.
      
      
        Dikmaal prikkelt ons de wraak,
        Om een zaak
        Die niet weerdig is te melden:
        En hier werd het minste woord
        Niet gehoord
        Om de boze mens te schelden.
      
      
        o! Dat deze nedrigheit
        Zij beschreit
        Wiens gemoet en zal niet breken;
        Zal hier enig Christen oog
        Blijven droog;
        Dat van tranen niet zal leken?
      
      
        En gij, o mijn stenig hert!
        Laat zijn smert
        U eens smertelyk doorwonden:
        Weent om het lijden van u Heer,
        Maar veel meer,
        Weent, ei weent om uwe zonden.
      
      
        Ziet hier, hoe dat bitter zoet,
        Werd geboet,
        Leert, mijn ziel, ei leert dan mijden,
        Ja, verfoejen met'er daat,
        het Zondig quaat,
        d'Oorzaak van dit droevig lijden.
      
      
        Ag! hier komt den lijder voor,
        'k Meen ik hoor
        Hoe den Rigter, tot de scharen,
        Roept, wel is dit naar u wens
        Ziet den mens:
        Zal u bloetlust nu bedaren?
      
      
        Ziet, is niet een ieder deel.
        Al te veel
        Van de zweep en roe doorsneden?
        Ziet, hoe deze kroon zijn hoofd
        Heeft doorklooft;
        Heeft hij niet genoeg geleden.
      
      
        Lyt dan dat ik hem ontsla,
        Ei, zegt ja;
        Zo (Pilatus) pleit te degen:
        Spreekt voor ieder wond en slag,
        Maar ag! ag!
        Juda laat zig niet bewegen.
      
      
        Juda, dorstig na zijn bloed,
        Blijft verwoed:
        En gij, door het geroep en het schreeuwen
        Van de Schare, (als verdwaast,
        En verbaast)
        Werpt dit Lam zo voor de Leeuwen.
      
      
        Dies, o Rigter, wat gij wast,
        het Vuil zit vast:
        het Is geen smet om uit te vryven:
        Die zo d'onschult laat in lij;
        Op dat gij
        Cesars vriend zout mogen blijven.
      
      
        Helaas! het is al (waar men ziet)
        Nieuw verdriet,
        Zo gevilt en zo doorslagen,
        Werd zijn rug nog niet gespaard,
        Maar bezwaard
        Met zijn eigen kruis te dragen.
      
      
        Ag! daar stapt dien JsaÃ¤k heen,
        Maar, o neen,
        het Zal hem meer als JsaÃ¤k raken:
        het Geen ontbreekt aan stier en ram,
        Moet dit Lam
        Door zijn offerhant volmaken.
      
      
        Waar is nu Jerusalem,
        Uwe stem;
        Het gejuig, en kleder spreiden?
        Ag! is dit de laatste eer,
        Zo u Heer,
        Als een dief, ter dood te leiden?
      
      
        Laas wat valt hem deze gang
        Zuur en bang:
        Ziet, hoe dat zijn wonden druipen:
        En nog pynt men hem met slaan,
        Om te gaan,
        Daar hem magt ontbreekt, te kruipen.
      
      
        Wat nog slaat gij het bloedig vel,
        Hoe dus fel,
        Mag hij niet een weinig rusten;
        Die ons d'euwige ruste brengt,
        En vermengt,
        Onze rust, met Hemels lusten.
      
      
        het Is al meer als het blote kruis,
        Joods gespuis,
        Dat gij hem zo zwaar ziet vallen:
        U ondragelyke jok,
        Hangt aan het blok,
        Met de zonden van ons allen.
      
      
        Ziet, hoe het hert hem klopt en jaagt;
        Hij vertraagt,
        Ag! hij valt, hij gaat bezwijken:
        Helpt, Cyrener, deze eer
        Is veel meer
        Als het bezit van Koningryken.
      
      
        Ag! na zo veel bittet leed,
        Bloed en zweet,
        Ag! na zo veel slaan en stoten,
        Komt hij tot de droeve stee,
        Daar zijn wee,
        Aan het kruis, (nog moet vergroten)
      
      
        Hij, die onlangs als de Zon
        Ligten kon
        Die op Thabor zo kost blinken:
        Moet (om onzent wil veragt)
        In de nagt
        Van de diepste smaat verzinken.
      
      
        Ziet des Vaders enig-Zoon,
        Die zijn Troon
        Heeft van euwigheit bezeten,
        Werd geslingert en gerukt,
        Neer gedrukt,
        En zo naakt op het kruis gesmeten.
      
      
        Daar meed' treft het hand en voet,
        Hoe verwoed,
        Gaat gij beulen die doorboren:
        Ei, dit knerst door vlees en been,
        tezamen heen,
        o! Dat snyt door hert en oren.
      
      
        Denkt hoe is hem nu te moe,
        Hoe, ag! hoe
        Moeten hem des wonden smerten:
        En nog drukt het inwendig zeer,
        Hem veel meer,
        Zo gaat hem ons heil ter herten.
      
      
        Afgrond van genaat en gunst,
        Ei, wat kunst,
        Wat vernuft, of wijze zinnen,
        Heeft den onbegrepen schat,
        Ooit gevat,
        Van u nooit gehoord beminnen.
      
      
        Werd dit zelfs de moordenaar
        Niet gewaar?
        Dog hoe zal ik weder spreken
        Van u dood gewonde borst,
        Van u dorst
        Daar de kragten mij ontbreken.
      
      
        Ag! u lijden (waar ik kom)
        Maakt mij stom;
        Kan ik mijn gedagten uiten?
        Droefheit maakt mij onbekwaam,
        Die ik t'zaam,
        Zal met zugt en traan besluiten.
      
      
        Zoete Jezu ik beken,
        Dat ik ben
        d'Alderschuldigste van allen,
        Daar voor gij, zo vol geduld,
        (Zonder schuld)
        In dit lijden zijt vervallen.
      
      
        Slaat dan nog, mijn ziel, u oog,
        Eens om hoog,
        Ziet, daar hangt hij nu verheven:
        Daar, daar vliet het levens-nat,
        het Heilzaam bat
        Dat ons AÃ¤ron niet kost geven.
      
      
        Ja, dit bloed en anders geen,
        Dit alleen;
        Doet u het euwig heil genieten:
        Dit alleen betaalt u schuld,
        En vervult
        Al het lange bloed vergieten.
      
      
        Nu, Heer Jezu, het is volbragt,
        En de magt
        Van den duivel is verwonnen,
        Hier door werd ons heil bekent,
        En volent
        het Grote werk, bij u begonnen.
      
      
        Gij alleen, Heer Jezu, gij
        Stelt ons vrij,
        Die den afgrond hebt gesloten:
        des Vaders toornigheit gezust,
        het Vier geblust,
        En den hemel opgesloten.
      
      
        Wet en zonden, hel en dood,
        Zijn ontbloot
        Van verdoemelyke magten:
        Heden werd ons zaligheit
        Toe gezeit,
        Dat wij door het geloof verwagten.
      
      
        Dies buig ik ootmoedig, Heer,
        Voor u neer,
        Laat, ei laat mij dog verwerven:
        Dat de kragt van dit u bloed,
        In mij doet
        d'Oude mens der dwaling' sterven.
      
      
        Leert mij, die onweerdig ben,
        En u ken,
        d'Eigen weerdigheit verdoemen:
        Dat ik eigen wil en kragt,
        Gants veragt;
        Niet als in u kruis mag roemen.
      
      
        Doet mij (door u lydens-baan)
        Tot u gaan,
        En mijn liefde opwaarts zenden:
        Op dat ik in vaste hoop,
        Mijnen loop,
        Hier beneden mag volenden.
      
      
        Dat ik ook, in tegenspoed
        Wel gemoet
        Uwe komste mag verbeiden:
        Wetend' dat geen druk zo groot;
        Nog de dood,
        Mij van uwe liefd' zal scheiden.
      
      
        En als dan den tyt zal zijn,
        Dat gij mijn
        Weg neemt uit dit dal van lijden:
        Ei verleend mij dan dat ik
        Niet en schrik,
        Om den losten strijd te strijden.
      
      
        En als ik niet spreken kan,
        Dan, o dan!
        Laat mijn ziel tot u nog snikken,
        En laat dan, o Heer! u Geest,
        Aldermeest,
        Mij met hemels zoet verkwikken.
      
      
        Neemt dan u verkregen pand
        In u hand,
        Dat gij (om u bloed vergieten)
        Schenken wil voor het aards gekwel
        het Euwig wel,
        Dat wij door u dood genieten.
      
    
  