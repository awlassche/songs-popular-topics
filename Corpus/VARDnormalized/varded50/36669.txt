
    
      
        EEn ziele die God pur bemindt,
        Die God getrouw te wezen vindt,
        Die stadelijk tot lief en leed haar houwt bereedt,
        Van hem met liefde uitgestort, voorkomen wordt.
      
      
        Maar tot die trouw', en liefde pur,
        Tot die vijanden van natur'
        Hoeft met een stadelijk ghedacht' zo klaren wacht,
        Dat elk bij naar, eer dat hij het weet, hem zelf vergeet.
      
      
        Men zoekt hem hier, men zoekt hem daar,
        Die purheydt wordt zo dik onklaar;
        D'ontrouw' is, eermen't kan verstaan, bij naar gedaan:
        Strackx wordt door een onminne kleyn' dat hert' onrein.
      
      
        Dit sprak den Heer' tot zijn Vriendin'
        Bij die Zee, daar veel swemden in',
        Die gelijk in oprechte vreugd, waren verheugt;
        Daar zij haar zelven zochten meer, dan God den Heer'.
      
      
        Daar warender die schenen gans
        Te smilten in het ghebedt bijkans,
        Die door t'ghen' dat God smaken liet, schenen te niet:
        Maar t'was ghebedt dat ghebedt scheen; want t'al verdween.
      
      
        Zij smaeckten dit, zij smaeckten dat,
        T'was al onpur dat elk bezat:
        Teen was gheen licht dat God hun gaf; zij vielen af:
        Zij stonden als zij te waren quijt', ontrust altijd.
      
      
        Zij gingen op, zij gingen ne'er,
        Zij volghdent naar, zij sochtent we'er:
        Zij bleven laas! uit haar ghebedt geheel gezet,
        Als t'ghen', dat elk een voor God nam, niet we'er en kwam.
      
      
        Ziet gij, sprak God, nu d'onderscheydt,
        Waar in d'oprechte purheydt leidt?
        Dat elk een zonder eyghendom' tot Gode com',
        En staat, zo God uit liefde milt, hem hebben wilt.
      
      
        Dat dit, noch dat zijn eynd' en zij,
        Maar dat hij God meyn' te allen ty',
        Die nooit en kan worden gemist, datmen't slechts wist';
        Want hij altijd ons is ontrent, ook onbekend.
      
      
        Wij staan in hem, wij gaan in hem,
        Dat wij gaed' sloegen zijne stem';
        Hij spreekt altijd in onze siel', dat men wacht hiel':
        T'ghebreeckt al aan een wachtte nouw', en pure trouw'.
      
      
        Hoe klein is t'ghen', dat God verjaagd?
        Hoe pur is t'hert', dat hem behaagt?
        Hoe gans moet het veredelt zijn voor zijn aanschijn?
        Hem minnen moet het recht alleen, en anders gheen.
      
      
        O die God volgde soo't behoort,
        Die gehoor gaef' aan het innig woord;
        Wat soud' hem zinken d'eeuwich goed, in zijn ghemoet?
        Het soud' hem geven naecktheydt bloot, vol rijkheid groot.
      
    
  