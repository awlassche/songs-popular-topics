
    
      
        Mijn Hart door des Liefdens toorts in het binnenste ontstoken,
        Verteerd zijn killig ijs, en voelt een ander brand
        Die nau te blussen is, wijl al mijn aders koken,
        En zulken heftig vuur bezit het ingewand.
      
      
        De tranen, om Adoon gestort, haar kragt verliezen;
        En komt maar eens ter loops zijn schone Beeltenis,
        Ik banze van mij af, want een van twee te kiezen,
        het Geen levend is of dood, ik het eerste beter gis.
      
      
        Het Purper op mijn wang verslenst, begint te blozen,
        En een herboren glans versierd het aan gezigt:
        Het doods verschiet: het zijn thans Viool of geurige Rozen;
        En voor een duist're nacht, verschynd een helder ligt.
      
      
        Mijn Lief wat Lauweren zal u het Pafos schenken?
        Het Altaar Mirthen zien, geofferd aan de Min;
        De Straten veel gewoels, wanneer men zal gedenken,
        Dat gij haar Here zijt, en ik hare Godin.
      
      
        Dan zal men Tempels zien gepropt vol Minne zielen,
        En menig vreugde zang geklonke naar de lucht,
        De Maegde Rei verzelt met Vryers voor u knielen,
        En het gantse Eiland door een aangenaam gerucht.
      
    
  