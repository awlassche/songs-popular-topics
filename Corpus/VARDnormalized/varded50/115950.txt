
    
      
        IK, door liefde gants ontsteken,
        Kom nu smeken,
        Hem die mijne ziel bemind.
        het Is mijn vriend zoo over-schone,
        het Is Gods Zone,
        Daar in zij genoegen vind.
      
      
        Gij, door kragt uws Geestes woorden,
        Mij bekoorde,
        Dat ik mij U over-gaf.
        Och ik was ter dood verwezen,
        'k Ben verrezen
        Door U uit des zondes graf.
      
      
        Toen Gij mij van nieuws woud geven
        Kragt ten leven,
        Dwong tot U mijn hert en zin.
        Toen wierd ik ont-last van schromen,
        Want volkomen
        Zwoerd Gij mij uw trouwe min.
      
      
        Want in U ik, mijn beminde!
        Alles vinde
        het Geen tot rust en vrede diend.
        'k Weet ik ben u liefd niet waardig;
        Gij goed-aardig
        Hebt mij uwe gunst verliend.
      
      
        Och hoe lang zal ik hier zwerven,
        En U derven,
        Zonder U mijn God te zien,
        Mijne ziel, zoo vaak verschoven,
        Wil naa boven,
        Zoo zij konde, bij U vli'en
      
      
        Gij zijt al-tijd in mijn herte;
        Tot mijn smerte
        Zie ik staadig naa U om.
        Och mogt ik tot mijn vermaaken
        Bij U raaken,
        Jezus Heer mijn Bruidegom!
      
      
        Heer vergeef de onlijdzaamheeden,
        Want om reden,
        Dat ik ben door liefde krank,
        Komt mij goe geduld het ontbreken,
        het Is een teken,
        Dat ik hier lef in bedwank.
      
      
        Ik gaa vast mijn daagen tellen,
        En mij kwellen,
        Om dat Gij zoo lang verbeid;
        Wanneer zal ik bruiloft houwen,
        En U trouwen?
        Och mijn ziel van liefde schreid!
      
      
        Als ik des smorgens kom te ontwaaken,
        Denk ik vaaken,
        Och was dit mijn laaste dag!
        Dat ik mogte zaalig sterven
        En verwerven
        het Einde van mijn droef geklag.
      
      
        Als den dag we'er is verdwenen,
        Droevig wenen
        Moet dan mijn beklemde hert,
        Om dat weder nieuwe zonden
        Mijn ziel wonden,
        En aan-doen een grote smert.
      
      
        Mijn ziel kan geen vrede vinden,
        Mijn beminde!
        Eer zij die van U ontvangt.
        Och hoe dikmaal in der nagten
        Doet zij klagten,
        Om dat zij naa U verlangd.
      
      
        Voel ik zom-tijds swakkigheeden
        In mijn leden
        Ziekte, krankheid, ofte pijn,
        Ik denk vrolijk zonder schromen
        Nu zal komen
        Tot mijn troost mijn medecijn.
      
      
        Ik en wil mij niet ont-stellen,
        Of mij kwellen
        Voor zijn schrikkelijk gelaat:
        het Graf en is voor mij niet duister,
        Want zijn luister
        En zijn glans ten Hemel gaat.
      
      
        Daar zal het lichaam veilig rusten
        Als met lusten
        Mijne ziel ten Hemel stiegd
        Als de vreugd, komt in mijn zinnen
        het Schijnt van binnen
        Of mijn ziel al op-waards vliegd.
      
    
  