
    
      
        Gelukkig wiens gemoed noch godeloos aanraden,
        Noch omgang, noch gespot verlokt tot snoode daden:
        Maar die de wetten Gods op Godes wil gegrond,
        Geschrevn in het hert, altijd heeft in den mond.
      
      
        Gelijkerwijs een boom, waar neven stroomt te gevloeyen
        Een frissche water-beeck nooit op en houdt van groeien,
        Maar, altijd, blader-rijck, op zijn bekwame tijd
        Den gragen Ackerman met rijpe vrucht verblijd:
      
      
        Zo zal de vrome zijn, maar niet de God versmaders,
        Moedwilliglijk verblindt, haar eigen ziels verraders:
        Maar moeten zijn als het stof, dat met een snelle vlucht,
        Een draai-wind heen en weer, verspreid door d'ydle lucht.
      
      
        En als men voor de dank van recht gericht zal komen,
        Hoe angstig moet dan staan de schare der onvromen!
        Want God bemint de deugd, en al wie deugde heeft,
        Gelijk hij zoude haat en al wie zondig leeft.
      
    
  