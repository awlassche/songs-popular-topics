
    
      
        Dat Sinterklaas,
        Dien ouden baas,
        Moet lopen voor sint felten, Voor sint felten.
        Hij helpt maar, met een groot geraas,
        De heele stad op stelden.
        Anders doet hij niet, Filis, Filis, Anders doet hij niet,
        G’lijk je ziet.
      
      
        Hij had gezeid
        Een braave meid
        Aan mij te zullen schenken, zullen schenken,
        Daar hij het me jaar op jaar ontleit:
        Is dat mij regt bedenken?
        Spreek eens   helder uit, Filis, Filis, Spreek eens helder uit,
        Is het niet verbruid?
      
      
        Doe ‘k was een kind
        Scheen hij mijn vriend,
        En gaf me spaanse klikken,   spaanse klikken,
        Met nieuwe klootjes,   schaats en lint,
        Een prikslee om te prikken:
        Maar nu rijd hij mij, Filis, Filis, Maar nu rijd hij mij,
        Gestaeg voorbij.
      
      
        Een anders kooi,
        Daar heeft hij mooi
        Wat goeds voor uit gekeeken, uit gekeeken,
        Om mij, in het end, wat gorlegooi
        Slegts in de hand te steken
        Dat hem missen zal,   Filis, Filis, Dat hem missen zal
        In dit geval.
      
      
        Ik wil, ik wil,
        Geen albedil,
        Geen trony vol van rimpels, vol van rimpels,
        Geen bocheljoentje   met een bril,
        Verslingerd op de pimpels.
        Ook geen boze kop, Filis, Filis, Ook geen boze kop,
        Nog doedendop.
      
      
        ‘k Ben nooit bereid
        Tot lelijkheid
        Die mij doet klappertanden, klappertanden,
        Daar mij een welgemaekte meid
        Doet als een pikstok branden:
        Dog een zuivre gloed, Filis, Filis, Dog een zuivre gloed
        Ontsteekt mijn bloed!
      
      
        Goed heiligman,
        Die gryzerd, kan
        Mij vrij zijn gunst ontzeggen, gunst ontzeggen,
        En doen mij eeuwig in den ban:
        Hij zal me nooit ontleggen
        Dat ik u bemin, Filis, Filis, Dat ik u bemin,
        Met ziel en zin.
      
    
  