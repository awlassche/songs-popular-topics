
    
      
        DAt mij Jupijn kwam noden
        In het midden van de Goden,
        Ik wedd' ik dronk noch at;
        Veel min soud' ik om het sommen,
        Schoon ik bij Venus zat,
        Mijn oude rugge eens krommen.
      
      
        Al waren des Hemels-zalen
        Vervult met gulde schaelen,
        Met blyschap, en gelach,
        Al zag ik 'er Nectar stromen,
        'k Souw zeggen, Jupijn, ik mag
        Bij dat canaille niet komen.
      
      
        Je bent een hoere-jaeger,
        Je hebt zo meen'gen zwager
        Als haren op je hoofd;
        Om een nacht bij te slapen,
        Hebje de eer ontrooft
        Aan het geenje zelfs had geschapen.
      
      
        Cupido is een jongen,
        De roê noch nauw ontsprongen,
        En wat is toch zijn Moêr?
        Een schoon wijf? mais au reste?
        Een uytgebruyde hoer,
        Die het alles geeft ten besten.
      
      
        Ziet Bachus bolle wangen
        Eens op zijn schouders hangen,
        En wat geeft ons God Mars
        Met zijn verroesten degen?
        Al zag hij noch zo bars
        Ik zetter een bezem-stok tegen.
      
      
        Apoll met negen Musen
        Die het backhuys van Meduse
        Gelijkenen in all's;
        Hij mag 'er wel op roemen,
        Al zat ik op mijn hals
        Ik souw ze niet durven noemen.
      
      
        Saturn, Neptuyn, en Eris
        Dat sulcken bozen Meer is,
        Mercuur der Guiten tolk,
        Met Pluto en Vulcanis,
        En all' dat klootjes volk,
        Daar elk meent hij de haan is.
      
      
        'k Lach eens met je Geslachten,
        Je Godheid en je machten,
        Waar op je stoft zo breet:
        O Goden van vermogen!
        Je bent, gelijckje weet,
        Uit Nasoos poot gesogen.
      
      
        'k Vind' bij de aardse mensen,
        Daar 'k u niet voor souw wensen,
        Hier sitmen aan den dis
        Met Juffers en met Heren,
        Hier leert men Vleysch en Vis,
        Met glazen wijn, larderen.
      
      
        Hier singtmen uit den treuren,
        Hier maecktmen duizend geuren,
        Op maet-slagh van het gebit,
        En naarstigheid in het schenken,
        Daar j' als een hondsvot zit,
        En past op Junoos wenken
      
      
        Geveynstheyt is gebannen.
        Muziek van Pint en kannen
        Vervrolijckt onze borst,
        Ons hart springt in den zetel,
        Niet anders als een worst
        Doet in een warme ketel.
      
      
        Geen van ons die met rimp'len
        Zijn vreugd zoekt te bewimp'len
        Maar elk leit op zijn plat;
        Ons voorhoofd en onze zinnen
        Zijn beide even glad,
        het Een buiten het ander binnen.
      
      
        Hier zit ik bij het gezelschap,
        Daar 'k vaak med' in duël stap,
        Zo 'r is een storm te doen,
        Op Hasen, of Konijnen,
        Of rompen van het Kalkoen,
        Of borstelloose Zwijnen.
      
      
        Hier kan men aardig leren
        De kunst van transformeren,
        Niet in een Zwaan of Stier,
        Of zulk soort van grimassen,
        Men maakt van Kaas alhier
        Scheeps-kielen tot Pinassen
      
      
        Van het brood een Bartholomeeuwis,
        Die zonder veel geschreeuw is,
        Al werd zijn lijf gevilt;
        Van bouten spijker-boren,
        Hier temt men het woeste Wilt
        In het rij-park van tailjoren.
      
      
        Noch honderd andere dingen,
        Daar 'k nu niet van wil zingen,
        Want kreeg j'er af de weet,
        Je souwt wel ruilen willen,
        Je donder voor een scheet,
        Je bliksem voor twee billen.
      
      
        Vaart wel dan Messieurs Goden,
        Malkand'ren niet te noden,
        Houw jij den Hemel in;
        Wij blijven hier beneden,
        Wij zijn hier naar ons zin
        En wonder wel te vreden.
      
    
  