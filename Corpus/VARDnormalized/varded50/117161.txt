
    
      
        KOmt nu gij mensen algelijcke,
        Aenschout de zoete Zomer tijd,
        Die zo lieffelijck tot ons komt kijken,
        Met gulde stralen van sonne-schijn,
        Die koude dagen die verjaget,
        De zoete zomer komt ons bij,
        Met vele vrogten tot ons genugten,
        Die God ons geeft al met de Mei.
      
      
        Wilt gij pleysier en vermaak aenschouwe,
        Neemt u zoete liefje al bij der hand,
        Spanceeren vroeg al door den douwe,
        Daar zult gij zien aan alle kant,
        De Koetjes grazen met melk beladen,
        Al in de groene klaverwey,
        Daar de Boertjes komen al zonder schrome
        Halen de Melk al in de Mei.
      
      
        Dan gaat eens na de Water-stromen,
        Daar zult gij zien de Eentjes klaar,
        Al met de Swane groot en schone,
        Swemme zij daar in het openbaar:
        En nemen vermake in het water zij knaken,
        Elk al op syn taal zo blij,
        Daar zij vereren den Heer der Heren,
        Loven den Schepper al in de Mei.
      
      
        Aanzien de Vogeltjens in de luchte,
        Die zwieren onder de Hemel schoon,
        De Nachtegaal met blij genugten,
        Zingen met een zo schone toon,
        En gaan den Heer met zang vereren,
        Elk al op zijn Taal zo blij:
        Alle de beste van minste en meeste;
        Loven den schepper al in de Mei.
      
      
        Men ziet ook aan de duin-kant komen,
        Veel Hasen en Konyntjes goed,
        Die den Iager al zonder schromen,
        Voor des mensen voedsel schieten moet,
        Gaat dan met enen wat verder treden,
        Langes de zee kant met pleysier,
        En wilt aanschouwen, zonder benouwen,
        Alle de Vissertjes alzo fier.
      
      
        Zij halen de Visjens zo veer wilt horen,
        Al uit de Zee voor des mensen spijs,
        En nemens in de Krieltjes als voren,
        Dragen te koop voor arm en rijk,
        komen te samen al zonder blamen,
        Al in den Haag en Delft goed,
        En andere stede komen zij mede,
        Koopt Cabbeljauw en Schellevis vers en zoet.
      
      
        Dan gaat met u liefje vermeyden,
        Langes des linden met vermaeek,
        Dan ziet gij aan de groene weide,
        Daar men de bloempjes in ziet staan,
        Sierlijk en schoon al voor ons ogen,
        Tarwe en Rogge, Garst, Haver daar bij,
        En Erten, Boonen alle, zo schone,
        Dus looft den Schepper al in de Mei.
      
      
        En nog zo veel andere dingen,
        Die God ons geeft al in de Mei,
        Tot ons vermaak al sonderlingen,
        Wij gingen zitten al in de wei,
        En loofden den Heer met lof en ere,
        Voor al zijn gaven menigerlei,
        Laat ons dan paren en vreugde vergaren,
        Nu samen in de groene Mei.
      
    
  