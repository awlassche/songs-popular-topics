
    
      
        Dankoffer zoet, den Here moet
        Geschieden nu, en te allen Iaren
        Van zijn wonderen, die hij doet
        Onder 'sMenschen kinderen scharen,
        Die met schepen op die Zee varen,
        End' haren // handel drijven daar
        Op grote wateren vol baren,
        Die zien zijn wonderwerken klaar.
      
      
        Zij onderzoeken 'sHeeren werk,
        Zijn wonderen ter Zee beseven,
        Met een woord uytghesproken sterk
        Kan hij sulcken stormwind geven,
        Dat die baren worden verheven,
        En t'schip gedreven // vaart terstond
        Op na den hemel, boven schreven,
        En daalt dan weder in den afgrond.
      
      
        Der Mensen zielen worden dan
        Door 'sHeeren macht met angst beladen,
        Zij tuimelen als enen Man
        Die droncke gaat onrechte paden,
        En t'eynden zijnde van alle raden,
        Vol van ghenaden // den Here groot,
        Die haar behoeden kan voor schaden,
        Aanroepen zij in haren noot.
      
      
        De Here die is goedertier,
        Hij helps' uit angst en droefheid mede,
        Hij stilt dat onweders dangier,
        Dat die baren moeten in vrede
        Dalen in hare legerstede,
        Die stillichede // maakt haar verblijd,
        En dat zij zijn, na wens end' bede,
        Weder te lande uit nood bevrijd.
      
      
        Die zullen danken den Here vrij,
        Van zijn goedheid met verjolijsen,
        End voor zijn wonderen, die hij
        S'Menschen kinderen gaat bewijzen,
        End' hem inder ghemeynten prijzen,
        Zijn fame rijzen // end' roemen wijd,
        Bij die ouders, want gij kan spijzen
        Al wat hier leeft in het Aardse krijt.
      
      
        Met vijf broden, end' vissen twee,
        Cond' hij zo menig Mens verzaden,
        Hij dreef zijn Iongheren ter Zee,
        Zonder hem zij te schepe traden,
        Tegen den avond, t'began te spaden,
        Die vrij van kwaden // is zonder erg,
        Ons tot een voorbeeld vol weldaden,
        Ginck alleen bidden op enen berg.
      
      
        T'Schip was midden op der Zeeplas,
        Door die baren in zwaar bestrijden,
        Mits dat den wind haar tegen was,
        In die vierde nachtwake tijden
        Zagen zij Iesum komen schrijden,
        Tot haar bezijden // opt water vocht,
        Dit ded' haar herte vreze lijden,
        Zij spraken het is een gedrocht.
      
      
        Zij riepen door den angst torment,
        Jezus tot haar sprak, datment hoorde,
        Hebt enen goeden moed, Ik bent,
        En vreest u niet, Petrus antwoorde,
        Here zijt ghyt, heet met acoorde
        Mij buiten borde // komen snel,
        Tot opt water, als d'onghestoorde,
        Van komen kreeg Petrus bevel.
      
      
        Hij trad uit t'schip zeer wel ghesint,
        Opt water, zonder achterdincken,
        Gaande, sach enen sterken wind,
        Hij verschrickt' end' began te zinken,
        Riep, Heer helpt, of ik moet verdrinken:
        Maar Jezus ginck, end' greep zijn hand
        O klein gheloovig', als die hinken,
        Waarom twijffelt gij inconstant?
      
      
        Dus kwamen zij in het schip gegaan,
        Met dit vermaan // van goeder famen,
        Doe is den wind gaan leggen zaan,
        En die daar in het schipken waren, kwamen
        En vielen voor hem neder tsamen,
        Met namen // Gods Zone voorwaar
        Beleden zij hem na 'tbetamen,
        End' ontquamen 'tperijckel zwaar.
      
      
        In perikel dag ende nacht,
        In die diepte der Zee beneden,
        Heeft Paulus den tijd toegebracht,
        En driemaal schipbrake geleden,
        Veel perikel heeft hem bestreden,
        In landen, steden // over al, ziet,
        Maar valse Broeders, vol onvreden,
        Deden hem moeyt, end' zwaar verdriet.
      
      
        Veel valse Broeders men noch vindt,
        Periculeus om te hantieren,
        Wiens woord als den kanker verslindt,
        Want zij haar tongen misregieren,
        Iae spreken schier wat zij versieren,
        Schrijven papieren // vol leugens koen,
        O Broeders, merkt op haar manieren,
        Of zij gelijk d'Apostels doen.
      
      
        Oorlof Broeders, wilt voor besluit,
        T'Schip der Consciency bewaren,
        Daar in tgheloof, en seylt recht uit
        Ooit kompas van Gods woord verklaren,
        Door schalcke winden, noch wilde baren,
        En wilt niet varen // buiten 'tghebodt,
        Maar om in s'Levens haven vergaren,
        Anckert u hope vast in God.
      
    
  