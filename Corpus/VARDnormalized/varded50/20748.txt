
    
      
        KOmt hier mens, ziet eens aan
        Waar na toe uwe Heer zal gaan.
        Hij zijn afscheid neemt, En à Dien, Hij zeid,
        Daar is niemand of hij weent en schreyt.
        Hij komt binnen tre'en, daar gezeten waar
        Zijn uytverkore schaer,
        En heeft die berispt van haar on-ge-loo-vigheyd,
        Uit liefde, niet uit korselheyd.
      
      
        Waarom zij, met ootmoed,
        Hem gevallen zijn te voet,
        Biddend' om gena over hare zond',
        Welk Hij vergeeft op de zelfde stond.
        Hier en boven noch zeide Hij tot hun,
        Ik u de macht vergun
        Om te spreken uit het Goddelijke woord altijd,
        Aan al de wereld mij belijd.
      
      
        En na veel and're re'en
        Die Hij had, en zij met een,
        Heeft Hij haar gezeid, Ik zal u gaan voor
        Na Bethaniën, volgt op het spoor.
        Zij zijn gevolgd Hem met een groot getal,
        Na de Oliveetschen dal,
        Den Berg zij op tre'en, en zij zijn geweest verheugt
        God weet hoe groot was hare vreugd.
      
      
        Wellekom zeid den Heer
        Tot haar all', uit liefde teer:
        Komt hier Moeder lief, en omhelst uwe Soon,
        Eer dat ik ontvang des Hemels kroon.
        Komt hier ook tot mij, gij die ik bemin,
        Komt aan, het is mijn zin.
        En ziet! op dit woord komen zij tot haren Heer,
        Die haar, en wien zij, deden eer.
      
      
        De een Hem groet, de ander kust
        De hand en voet met grote lust.
        En de Maget rein, hare lipjes leidt
        Aan zijn wonden, en zij van Hem scheid.
        O met wat een liefd', was doorwondt haar Hart!
        Zij smolt van vreugd, en smart,
        Groot was haar geneught, ende groot haar droefheid ook
        Als Jesus uit haar ogen dook.
      
      
        het Was nu tijd, dat Hij sou
        Reizen na het hoog gebou.
        Maar iet wonders ziet, van den Berg Hij rijst,
        Yder-een met grote lof Hem prijst.
        Zonder iemands hulp, wordt Hij door zijn kracht,
        Ten Hemel-waert gebracht;
        Maar een groot gezwier Eng'len heeft Hem weg-geleid
        Ter plaatse die Hem was bereid.
      
      
        Hij sloeg het oog nederwaart
        Op die waren op des aerd',
        En Hij ziet haar aan, met zo zoet gezicht,
        Dat zij daar door waren zeer gesticht.
        Hij gebenedijdt, zegent ook van hoog,
        Die op Hem sloegen het oog.
        Waer-en-tusschen meer Eng'len met een grote praal
        Ne'er kwamen uit des Hemels Zaal.
      
      
        Michaël het Opper-hooft,
        Komt voor uit, Hem groot'lijcx looft:
        Hij biedt Hem geluk, en buigt zich voor Hem,
        De Engelen verheffen hare stem.
        Heer komt tot uwe rust, komt ontvangt de kroon,
        En uwe verdiende loon.
        U komt toe de eer, Gij moet zijn gebenedijdt,
        Door U den Hemel is verblijd.
      
      
        Gij zijt onze Heer en God,
        Gij verdiend het hoogste lot.
        En wie zijn toch die, die met U zijn hier,
        En U volgen met een grote zwier?
        het Zijn de zielen, Heer, die Gh' in het Voorgeborght
        Voor dezen hebt bezorgt;
        In uw's Vaders huis, in des Hemels grote vreugd
        Gij deze brengt om hare deugd.
      
      
        En ziet aan de wijle zij.
        Waren onder-een zo blij.
        Zo heeft Hem een wolk uit het gezicht gevoerd,
        Van die stonden op den Berg beroerd.
        Toen is Hij terstond met een snelle vlucht,
        Gebroken door de lucht,
        Hij gekomen is in zijns Vaders schoon Paleis,
        Waar staeghs Hij leeft in rust, en peys.
      
      
        O mijn God, Jesu mijn!
        Geeft dat ik bij U mag zijn.
        Dan zal ik bezien in wat eer Gij zijt,
        Die mij onbekend is op des tijd.
        Ach! mijn hart verlangt, het is begerig zeer
        Na U, mijn God, mijn Heer.
        Laat doch niet geschie'n, dat ik ooit verloren ga,
        Maar dat ik kom tot U hier na.
      
    
  