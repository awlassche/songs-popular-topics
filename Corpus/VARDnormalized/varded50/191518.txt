
    
      
        Maakt plaats, o Herderkens, komt uit den stal,
        Ziet eens uit Oostenlant dit groot getal
        'tLoopt al na Bethlehem al na den stal
        Ziet de dry Koningen met groot getal,
        De sterr' op het Kribbeken blijft stille staan
        En zij en schamen hun niet in te gaan,
        Willekom, willekom, willekom al,
        Willekom, willekom in dezen stal,
        Doet offeranden en laat wierook branden voor het kindeken zoet,
        Het zal het u lonen met d'eeuwige Kronen voor het tijdelijk goed,
        Willekom Koningen willekom al, willekom, willekom in dezen stal.
      
      
        Haar Kronen worpen zij voor het Kribbeken,
        De voetjens kussen zij van het kindeken,
        En zeggen willekom in het stalleken,
        Het kleine kindeken dat lacht hun aan,
        Ziet hoe het grabbelt in de gulde schael,
        Ziet eens hoe vlijtig dat zijn oogskens staan,
        Willekom Koningen, willekom al,
        Willekom, willekom in dezen stal:
        Doet offeranden en laat wierook branden, voort kindeken zoet,
        Het zal het u lonen met d'eeuwige Kronen voor het tijdelijk goed:
        Willekom Koningen, willekom al, willekom, willekom in dezen stal.
      
      
        Naar d'Offerhande ziet het kindeken,
        Geeft zijnen zegen aan de Koningen,
        Met zijn gebenedijde handekens,
        Daar naar het keert hem om, en het kreeg dorst,
        Het worpt hem aan zijn Moeders borst,
        Trekt daar een teughsken uit voor zijnen dorst;
        De Koningen ziende het suygende kind,
        Zij roepen den Coninck den Coninck die drinkt,
        Den stal die is vol vreugden een igelijck zingt, den Coninck die drinkt,
        Wilt u ook verheugen, en zingen met vreugden, den Coninck die drinkt,
        Den Coninck die drinkt, den Coninck die drinkt, den Coninck die drinkt.
      
    
  