
    
      
        Dat elk den lof des Heren zing',
        Opdat hij door de wolken dring,
        Den lof van Jezus, onzen Koning:
        Den Heiland die het hels geweld
        Zeeghaftig heeft aan het kruis geveld,
        Waardoor de dag naakt zijner kroning.
      
      
        Wij zoeken hem niet meer in het graf,
        Die voor ons leed de zwaarste straf,
        Den kruisdoot om ons vrij te maaken:
        De straf waar door hij het graf verwon,
        Zoo dat hij, als de Levenszon,
        Zal eeuwig met zijn glanssen blaaken.
      
      
        Zijn dood geeft ons de onsterflykheit,
        Het leven dat geen dood ooit scheidt;
        Zijn bloed wast ons van misbedryven.
        Hij stelt ons in den Priestren rij,
        Dies laat ons nu, van schulden vrij,
        Hem dankbaar voor des weldaad blijven.
      
      
        Hij heeft de zegevaan geplant,
        De zonde, dood,en hel vermant,
        Door het offer aan God opgedraagen:
        Het offer dat de schulden boet,
        En ons verwerft het hoogste goed,
        Een goed dat nimmer de eeuwen zagen.
      
      
        Geen goed van de aardt' en van den tyt,
        Maar dat, voor de eeuwigheit gewydt,
        Alleen de ziel kan vergenoegen:
        Het goed dat God in zich bevat,
        Een onwaardeerelyken schat,
        Die ons met God zal samenvoegen.
      
      
        Hij worde dan van ons bemint,
        Als daar de ziel haar heil in vindt;
        Laat ons zijn liefde steeds gedenken,
        Hem vrolijk loven in zijn huis;
        Ons nimmer schaamen van zijn kruis,
        Als daar hij het heil ons door komt schenken.
      
    
  