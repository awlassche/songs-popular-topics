
    
      
        O Ziel! die Iezum voor uw Heiland kent,
        Schout hem aan ‘het kruis daar hij zijn leven endt,
        In smert, en smaat, draagend een doorne kroon,
        Door naagelt, Ach! daar hangt hij dus ten toon.
        Begerig hert; komt tot u Heiland treden,
        Hij spreekt, hoort toe! ontvangt zijn laatste Reden.
      
      
        Daar hij noch hangt in d’allergrootste smert
        Ziet daar zijn lieffd, en zijn meedoogend hert,
        Zelfs voor zijn haaters hij zijn mond ontsluit,
        het Zachtmoedig Lam! stort zijn gebeden uit.
        Hij bidt o Vader! wilt haar dit vergeven!
        Zij wisten niet, wat quaat zij bedreven.
      
      
        Ziet hier o ziel! hoe Jezus liefde leert.
        Doet goed, voor quaat. Hebt nooit geen wraak-begeert.
        Bidt voor uw Vijand, als uw Heiland doet.
        Komt hier ten kruis bezwaarde van gemoed,
        Om uwen zonden, Jezus stort gebeden
        Voor zondaars uit, die zwaarlijk overtreden.
      
      
        Uw Heiland ziet aan het kruis zijn Moeder staan.
        Voor haar bezorgt spreekt hij haar vriendlijk aan.
        Ziet daar den liev’ling, die zal als ik scheyd’
        Zijn uwen Zoon, tot uwer dienst bereid
        Zie daar Johannes! zie daar is uw Moeder!
        Ziet Moeder! ziet hij is uw zorg en hoeder.
      
      
        Ook Jezus zorg is voor die door den dood,
        Van mensen hulpe schijnen gants ontbloot,
        Ziet hier o ziel! hoe verr’ zijn liefde strekt.
        Voor droeve herten hij weer troost verwekt,
        Als ons ‘het verlies van de onze zal benouwen
        Op zijne zorg kan men gerust vertrouwen.
      
      
        Een Moordenaar, o winder! is bekeert
        Aan het kruis: hij spreekt tot Jezus en begeert
        Ootmoedig maar een gunts-gedachtenis
        Van hem: hij die zoo goedertieren is,
        Die gaf hem meer als hij zou derven denken,
        Des hemels-vreugd’. o liefd! wil hij hem schenken.
      
      
        Voorwaar zeid Jezus, want het zou zeker zijn.
        Gij die nu neffens mij lijdt zwaaren pijn!
        Gij eertijds Godloos, en een hellen-kind!
        Gij een God hater, nu van hem bemindt!
        Zoo wreed, en woest tot boosheid overgeven!
        ‘k Schenk uw genaa, gij zult ook eeuwig leven.
      
      
        Gij die eertijds waart blind en vreemd van God,
        In des Duivels macht verzelt met boeven-rot,
        Van het ergste slag, een tweede Moordenaar!
        Zult zijn met mij dat zeg ik u voorwaar!
        In het Paradijs, Ik Jezus uwen Koning!
        Bespeelt aan uw des Hemels zaal’ge woning!
      
      
        O zalig woord! o wondre goedigheid!
        de een Moordenaar! den Hemel toegezeid!
        Maar d’andre lastrend sterft en daalt ter hel.
        Ziet deze twee, en leert die lessen wel,
        Mistrouwt Gods gunst niet, om uwe missedaden,
        Noch misbruikt nooit zorglooslijk zijn genade.
      
      
        Hoe grondeloos is Gods barmhertigheid!
        Wien is die recht zocht? ooit genaa ontzeydt?
        het Ootmoedig herte dat tot Jezus gaat,
        Met ziels-berouw, al leidt het diep in het quaat.
        Dat kleve aan, en mijde twijfel paden
        Hoe groter zond te meer blijkt Gods genaade.
      
      
        O Heiland! trekt dan mijn weerspannig hert
        Geeft dat het ook door ‘het kruis gebogen werd,
        het Is hard als steen! welk zond noch straffen vreest,
        Ach maakt het week en breektet door uw geest,
        Dat ik in tijds mijn Schepper vrezen lere,
        Van het zonden pad weer tot mijn Vader kere.
      
      
        Hoort aan mijn ziel! uws Heylands droeve klacht.
        In het lijden nu ten uitersten gebracht,
        Hij draagt Gods toorn en is met d’hel in strijdt.
        (Wie vat wat angst? en smert zijn ziele lijdt!)
        Hij roept mijn God! mijn God! het gaat boven maaten,
        Waarom mijn God! hebt gij mij dus verlaaten?
      
      
        Mijn God! het valt nu mij uw toorn verschrikt
        Ik voel geen troost, noch hulp die mij verkwikt,
        Ik zoek verlichting, maar ik vinde geen.
        Ik ben verlaaten, en in strijdt alleen.
        Ik ben omzet met angst smert en elenden
        Als gij verlaat? waar zal men zich dan wenden!
      
      
        O ziel! die God uw heil-fontein verliet,
        Gij bracht uw Heiland in dit zwaar verdriet,
        Gij hebt verdiend dat God u gants ontbloot
        Van alle goed, en in elend verstoot
        Maar dank zij Jezus! die dit heeft geleden
        En zoo verlaaten, voor ons heeft gestreden.
      
      
        O Heer! mijn ziel doch nooit geheel verlaat!
        In strijdt en angst, en in een doden staat,
        Uw kracht, genaa, uw geest, en aangezicht,
        Geev’ in mij leven, hulpe, troost, en licht,
        Gij waart verlaaten om ons die gescheiden
        (Van God, door zond): een toegank te bereiden.
      
      
        O Heil-fontein! o Borge! Vrede-vorst!
        Zoo uit gedroogd/ dat gij nu klaagt van doest!
        het Vuur van Gods gramschap had u sap verteerd.
        Uw dorst was waarlijk lieffd’ en ziels-begeert;
        Om voor de zondaars den kruis-dood te sterven;
        En ons genaa en leven te verwerven.
      
      
        O ziel! dorst Jezus naa uw zaligheid!
        Hoe gij zoo traag, zorgloos, en onbereid!
        Hoe is begeert en ijver dus verkoelt?
        Dat gij naa het Hemels lust noch liefde voelt?
        Ach Jezus! wilt mij graag en dorstig maaken,
        Dat ik uw gunst en heil mag eeuwig smaken!
      
      
        Hier eyndigt nu o ziel! uws Heylands klacht,
        Hij zeid o troost! het is nu al volbracht!
        Ik heb voldaan het geen mij was opgeleid,
        Om te verkrijgen des mensen zaligheid.
        Ik heb volbracht, wat van mij is geschreven,
        Ik heb voleind, mijn werk, mijn smert, mijn leven!
      
      
        O Vader! ziet ons in genaden aan!
        Uw eigen Zoon die heeft uw Recht voldaan,
        Hebt met ons arme schuldenaars geduld,
        Vergeeft doch nu al onze zwaare schuld,
        Geheel betaalt! zijn dood en bitter lijden,
        Moet ons van dood van vloek en straf bevrijden.
      
      
        Uw Offerhand’, o Priester! Good’ behaagt
        Onschuldig Lam, Gods! dat de zonden draagt,
        Neemt doch de zonde weg van mijne ziel,
        Neemt weg dien last die mij zoo bange viel,
        Mijn ziel zoo naakt; met uw gerechtigheden
        (Voor ons volbracht,) wilt die o Heiland kleden.
      
      
        Hebt moed o ziel; nu ‘het alles is volbracht.
        In zwakheid kleeft aan Jezus, want zijn macht
        Zal voort volbrengen wat begonnen is,
        Door zijnen Geest, het is zijn beloftenis,
        Voelt gij gebrek, komt met u tw verzaaken,
        Vertrouwtet hem, hij zal zijn werk volmaken.
      
      
        Jezus op het lest als hij zijn leven sluit,
        Roept stervende met luider stemme uit,
        O Vader! steeds mijn toeverlaat geweest
        Gij zijt het noch, ’k bevel uw mijnen geest!
        Die gaat nu vrij, nu breken mijne banden
        Ik geve die o Vader in uw handen!
      
      
        O Eedle ziel! die des Hemels-beeldnis draagt,
        In d’aerdse hut zoo lang het God behaagt
        Woont gij, maar boven is uw zaligheid,
        Van hier te scheiden houdt u steeds bereid,
        Keert af van het aards, en klimt ten hemel nader
        Ook in de dood, beveelt uw aan uw Vader!
      
      
        Ik geev mijn ziel o Vader in uw hand!
        Ontvang die in genaa, dat waarde pand,
        ‘k Beveelz’ uw Jezus! dienze eigen is,
        Ontfangz’ en brengtz’ in des hemels erfenis,
        Als in de dood, mijn ziel van hier zal scheiden.
        Wil die o Heer in des Hemels-glori leiden.
      
    
  