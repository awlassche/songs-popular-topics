
    
      
        EEr dat de Sonn' haar snelle Paarden,
        Tot haren loop hadd' ingespant,
        Kwam uit den zwarten schoot der Aarden
        En uit der doden duister Land,
        De Man van Godes rechterhand,
        Beladen met de rijke buit,
        Van zijn vijanden,
        Die nu zijn handen
        Mildelijk ons deilen uit.
      
      
        De Joden hoopten hem te stuiten,
        Zij vreesden voor den derden dag,
        Dies sloten zij het graf van buiten,
        Een zwaren steen voor d'inganck lag:
        End'om te maken meer ontzag,
        Druckten daar op den zegel-rinck:
        Een hoop Krijghs-knechten,
        Gereed tot vechten,
        Naar het Graf op Schildwacht ginck.
      
      
        Maar als de Heer uit het graf woud' treden,
        Als Bruyd'gom uit zijn kamer gaan,
        Kwamen twee Eng'len fluks beneden
        Om haren Heer tot dienst te staan;
        Met sulcken klaarheid aangedaan,
        Dat al de Wachters zeer verbaasd
        Waren als doden,
        En daar na vloden
        Na de Stad met groten haast.
      
      
        Zij zeiden elk dat Jesus leefde,
        des Doods strikken hadd' gescheurd aan twee,
        Dat de Engel, als het aardrijk beefde,
        Hadd' weg gerolt den zwaren steen,
        En wat een klaarheid daar omscheen:
        Dit groot en onverwacht gerucht
        Van dees' soldaten
        Door-liep de straten
        Jeruzalems metter vlucht.
      
      
        Door dees' zo vreemd' en nieuwe mare
        Was straks beroerd de grote Stad,
        Maar Christi klein bedroefde schare,
        Die met gesloten deuren zat,
        Betreurend' haar verloren schat,
        Heeft wel het gerucht met vreugd gehoord:
        Doch door het vrezen,
        Scheen het haar te wezen
        Een gedroomt' en ijdel Woord.
      
      
        Wat doet de Heer doch ondertussen?
        Hij die niet breekt het gekroockte riedt,
        Die het roockend' vlas niet pleegt te blussen
        Verstoot zijn zwakke Jongers niet:
        Hij maakt dat een ieder aan hem ziet,
        Hem spreekt en ook met handen tast:
        Ja laat hem spijzen,
        Om zijn Verrijzen
        Haar te doen geloven vast.
      
      
        Als de Heer zo was verschenen,
        En haar zo vriend'lijck had' gegroet,
        Is al haar ongeloof verdwenen,
        De vrees' verginck uit haar gemoet
        Als voor de zon den Nevel doet:
        Haar hert en ziel wierdt zo verheugt,
        Dats' alle slagen,
        Hebben verdragen,
        Om des Heren wil met vreugd.
      
      
        Verwekt o vriendelijcke Here
        Ons door uw's verrijzenis Kracht,
        Op dat wij leven u tot ere,
        Ontwikkeld van der zonden macht:
        Van des Duivels banden zeer onzacht,
        Maakt ons Heer Jesu los en vrij,
        Dat u allene,
        En anders gene,
        Onzen Geest mag dienen blij.
      
    
  