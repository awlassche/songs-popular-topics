
    
      
        Ik was verblijd in mijnen geest,
        Zo zaan als ik tvolc heb gehoord,
        Dat sprak, komt laat ons treden voort,
        In Godes huis end houden feest.
        Ons voeten zullen voortaan vrij,
        Ierusalem staan binnen dij:
        Ierusalem schoon opgebouwet,
        End met der borgers goed' eendracht,
        In een gevoegd, end tsamen bracht,
        Als een stat die goed' ordning houwet.
      
      
        Daar zullen alle stammen gaan
        Van s'Heeren volk, na zijn bevel,
        Tot oorcond onder Israel,
        Om van Gods lof te doen vermaan.
        De stoelen zijn daar al gesteld
        Voir Davids stam, om voir geweld
        Elk een in zijn recht te bewaren.
        Wenst dan Ierusalem geluk,
        Dat haar liefhebbers, zonder druk
        Wel en gelucklijck mogen varen.
      
      
        Stad Gods, dij moet veel goeds gezien.
        God wil met vrede dijnen muur,
        End dijn paleizen telcker uur,
        Met voirspoet end geluk verzien.
        Om dat mijn broeders zijn daar in,
        End vrienden, die ik recht bemin,
        Wensch' ik dij voirspoet ende vrede.
        End om dat onzes Godes troon
        Staat binnen dijnen tempel schoon,
        Zoek ik dijn welvaart te aller stede.
      
    
  