
    
      
        Wat is den Mens eilaas!
        Een Worm, een Wormen aas,
        Een maden zak een Water blaas,
        Wat is zijn leven vol verdriet?
        Een droom, een stroom, en anders niet.
      
      
        Zijn Lichaam is een Kluis,
        Een aarden Pelgrims huis,
        het Welk haast vervalt tot stof en gruis,
        Wanneer maar eens de bittere dood,
        Zijn mag're voet daar tegen stoot.
      
      
        Hij leeft een kleinen tijd,
        Die als een kleed verslijdt,
        En heeft een langen bangen strijdt,
        Hij slooft, hij zorgt, hij vreest, hij hoopt,
        Zo lang het glas zijns levens loopt.
      
      
        Vergeefs en weent hij niet,
        Zo haast hij de aarde ziet,
        het Ellendig dal van zijn verdriet:
        Al schreyend hij zijn intree doet,
        En des bedroefde Wereld groet.
      
      
        Maar zag hij al zijn leed,
        Hij smolt in Tranen heet,
        Eer hij met Windels wiert bekleed,
        Want het is al hertzweer en ellent,
        Waerd' armen mens zijn ogen went.
      
      
        Noch ziet men dat des gast,
        Die af neemt als hij wast,
        Zo zeker leeft, en woont zo vast,
        Als hadd' hij door een nieuwe vont,
        Met dood en hel een vast verbond.
      
      
        Hij woelt, hij droelt, hij spelt,
        Hij zingt, hij springht, hij queelt,
        Met ijdele vreugd hem zelven streelt,
        Zeer weinig denkt hij op dien dag,
        Dien hij doch niet voorbij en mag.
      
      
        De dood een dief bij nacht,
        Betrapt hem onverwacht,
        Dat valt hem zwaar en zeer onzacht:
        O het sterven valt hem wonder suyr?
        Die het sterven leert in stervens uyr.
      
      
        Doet mij gedenken Heer,
        Hoe los, hoe bros, hoe teer,
        Mijn leven is, op dat ik leer,
        Wel sterven vroeg terwijl ik lef,
        Dat ik mijn hert tot wijsheid geeft.
      
    
  