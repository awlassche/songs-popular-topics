
    
      
        LIEFDE! boven mijn beseffen!
        Die mij heeft ene mens gemaakt!
        En, doe mij de dood kwam treffen,
        Weder voor het behoud gewaakt!
        U, o LIEFDE, geef ik mij
        Dat ik eeuwig de Uwe zij!
      
      
        LIEFDE, die mij heeft verkoren,
        Eer ik zelfs een aanvang nam!
        LIEFDE, die als Mens geboren,
        Tot mij (zondaar!) neder kwam!
        U, o LIEFDE, geef ik mij,
        Dat ik eeuwig de Uwe zij!
      
      
        LIEFDE, die voor mij kwaamt strijden,
        Tot verlossing uit mijn nood!
        LIEFDE, die voor mij ging lijden,
        En mij redden van den dood!
        U, o LIEFDE, geev ik mij,
        Dat ik eeuwig d'Uwe zij!
      
      
        LIEFDE, die mij heeft gevonden,
        Doe ik dwalend' henen liep!
        LIEFDE, die mij heeft gebonden,
        Doe mij Uwe Stemme riep!
        U, o LIEFDE, geef ik mij,
        Dat ik eeuwig de Uwe zij!
      
      
        LIEFDE, die mij lust en leven
        Byset door uw Geest, en Woord!
        LIEFDE, die mij kragt wil geven,
        En mij verder leiden voort!
        U, o LIEFDE, geef ik mij,
        Dat ik eeuwig de Uwe zij!
      
      
        LIEFDE, die mij doet beklijven,
        Wijl ze voor mij open staat!
        Wiens rantsoen mij vrij doet blijven
        Als de vijand mij aanslaat!
        U, o LIEFDE, geev ik mij,
        Dat ik eeuwig de Uwe zij!
      
      
        LIEFDE, die nog op zal wekken,
        het Lichaam der verderf'lykheid!
        En mijn hoofd ten sieraad strekken,
        In de saalige Eeuwigheid!
        U, o LIEFDE, geev ik mij,
        Dat ik eeuwig de Uwe zij!
      
    
  