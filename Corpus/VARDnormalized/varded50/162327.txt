
    
      
        SChoonste Koninginne
        Die mijn ziel begeert,
        Zijne noch u sinne
        Liefste niet verkeert,
        Zo ik u moet derven
        het Leven is mijn pijn,
        Aegenaem het sterven
        Als het zo moet zijn.
      
      
        Gij zult oorsaeck weze
        Van dit vloedigh hart,
        Wilt gij niet genese
        Die swaermoedigh waart,
        Tot u Lief gedwongen
        Veel meer als gij weet,
        Van Cupid besprongen
        Tot mij hartens leed.
      
      
        Kon ik het minne laten
        Denkt vrij dat ik sou
        Nimmer konne praten
        Bij mijn schoonste Vrouw,
        Doch ik ben betoovert
        Van dien kleine God,
        Die mij heeft verovert
        Tot een ieders spot.
      
      
        Want mijn zoete woorde
        Acht gij min als niet,
        En gij zoekt te moorde
        Die u gonste biedt,
        Sijt gij noch gebleven
        Bij u kwaad opstel,
        Gij verkort mijn leven
        En baard mij een hel.
      
      
        Vaart wel o Princesse
        Vol van wreedigheen,
        Gij die blijft Vooghdesse
        Over mij alleen,
        'k Zal u hart beschryve
        Harder als de steen,
        En u Dienaar blijven,
        Doch in droef geween.
      
    
  