
    
      
        EEn uitverkoren Vrouw, begaafd met goede zeeden,
        Vervald in zwaar gepeins en het laat haar niet in vreden.
        Dat was, om dat de Heer zelfs tot de zijne zeid,
        Een klein getal be-erfd hier naa de zaaligheid.
      
      
        Iaa Christus reine les klonk staadig in haar oren,
        Dat veel geroepen zijn, maar weinig uitverkoren.
        Daar uit zij vast besluit, dat de uitverkoren schaar
        Byzond're deugden dan moest hebben over haar.
      
      
        Dit sloeg haar angstig hert, ging naarstig over wegen,
        Door-zogt haar eigen ziel, hoe het daar mee was gelegen,
        Zij sprak, ik heb dus lang ten vollen mij vernoegd,
        Dat mij Gods rijk hier naa zoud werden toe gevoegd.
      
      
        Wat vastigheid hier van zal stellen mij te vreden
        Ben ik meer als een a'er mijn ziel en geef eens reden!
        Munt ik voor and'ren uit, in groter heiligheid,
        Dat mij verzeek'ren kan van mijne zaaligheid?
      
      
        Og laci! neen: Ik lef gelijk als and're mensen,
        Die om haar zaaligheid met volle monden wensen.
        Ik lef wel borgerlijk: maar andere nevens mij.
        Hier is wel dertel volk: maar mee goe Borgery.
      
      
        Ik gaa (het is waar) opregt in al mijn wegen wand'len;
        Maar and're doen het mee, daar ik mee kom te hand'len;
        Want wie dit niet en doet veragt een ieder een.
        Ik lef ook matelijk: maar dit is ook gemeen.
      
      
        Ik mag een arme Mens een aalmoes wel vereren;
        Dat doen zij allen mee, daar ik bij kom verkeren.
        Noit ben ik een klappai, of hoer, of dief genaamd;
        Zoo zijn veel and'ren mee gants eerbaarlijk befaamd.
      
      
        Ik gaa den vuilen klap en gulzigheeden vlieden;
        Dit doen mijn buuren mee, en bequaame lieden.
        Ik lees veel, gaa te kerk, en hoor des Here woord,
        Ik zing een Psalm, en breng goe reden dikmaal voort;
      
      
        Veel andere doen dit mee. Wat zal dan in mij wezen,
        Dat mij verzeek'ren kan te zijn Gods uitgelezen
        Ter eeuw'ger zaaligheid? Ei laci niet met al!
        De Vrouw weet niet waar mee, zij haar nu troosten zal.
      
      
        Zie deze droeve strijd ontroerde haar gedagten,
        Tot dat des vreedens God, zijn vrede haar toe bragte
        Zoo lang is zij vol strijd. God wragte dit in haar
        Dog zij en wist het niet, maar werd het naa gewaar.
      
      
        Haar ijver en gebed ging tot dien einde strekken,
        Om Godes reine geest in haar voort op te wekken.
        Dit was niet zonder vugt, Gods geest haar steeds beroerd,
        En als een snelle wind gestaadelijk aan-voerd.
      
      
        Haar zinnen op-waards stierd, ging in haar ziele prenden
        Des Here zoete troost, en zuure dreigementen;
        Dit lokt haar tot het goed, en schrikt haar van het kwaad.
        Haar dunkt dat Gode de Heer steeds voor haar ogen staat.
      
      
        Zij let op al haar doen: geen ding wil zij aan vaaten,
        Daar zij het minst op vermoed, dat God de Heer mogt haaten.
        Hoe heilig is haar zorg! Zij naarstig over leid
        Gods oord'len in het gemeen, en voort haar sterflijkheid.
      
      
        Haar dunkt dat ieder dag haar laatste mogte wezen.
        Zij diend met lust haar God in kinderlijke vrezen.
        Zij is haar zelven streng, en aan haar haasten mild.
        Den tijd zij noit onnut, of schaadelijk verspild.
      
      
        Onnute zinlijkheid die tragt zij te verwinnen.
        Zij poogd om voogd te zijn, van al haar yd'le zinnen,
        En houd die in den toom, en gaat blijmoedig voort,
        Om, met een strenge tugt, te gaan door de enge-Poort.
      
      
        In het kort zij wierd hier door al staadig aan gedreven,
        Haar hert, haar ziel, en zin aan God den Heer te geven.
        Zij vond bij haar geen troost, zij zogt die bij den Heer.
        Haar we'er-gebooren ziel verbeterd meer en meer.
      
      
        Zij zogt haar rust in God, daar heeft zij rust gevonden
        Haar ziel werd heel verkwikt, in Christus reine wonden;
        Daar vind zij volle troost. Vreest prijkel, angst of nood,
        Vervolginge, nog smaad, jaa Duivel, hel, nog dood;
      
      
        Zij staat als Zions berg, en laat haar niet bewegen,
        Geen twijfel haar verveerd, door Godes milde zegen;
        z' Is moedig als een leeuw, de welk voor niemand schrikt;
        Want God die is met haar, zijn Geest haar steeds verkwikt.
      
      
        Ook niemand kan dan God ten vollen haar behaagen;
        Zij heeft geen meerder lust als Christus jok te draagen;
        Dit valk haar ligt en zoet, dus roeptze vrolijk uit,
        Ik heb het hoogste goed, ik ben nu Christus Bruid.
      
    
  