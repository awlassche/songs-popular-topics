
    
      
        ‘O Galathe, mijn schone Veld-godin,
        Hoe spelt gij dag en nacht in mijnen zin!
        Wat zijn het voor kusjes,
        Wat zijn het voor lusjes
        Die mij zoo zoetjes vallen in mijn zin.’
      
      
        ‘Gij zijt de Maagd die mijn jonk hert behaagt.
        Wij moeten scheiden, het werd van ons beklaegt,
        Wij moeten scheiden
        Zonder verbeiden,
        Adieu schoon Liefje, tot het ons weder slaegt.
      
      
        Haar goud geel Haar dat krulden om haar Hoofd,
        Haar rode wangen met haar kin gekloft,
        Haar blanke Handen
        En witte tanden
        Die hebben mijn jonk hert zoo zeer berooft.
      
      
        Och Herderin, blijft doch een weinig staan
        En hoort het klagen van uw Minnaar aan!
        Gij zijt, Godinne,
        Die ik beminne,
        Gij zijt de geen' die het al te boven gaat.’
      
      
        ‘Ik hoor dat grendeltje al van de deur!’
        ‘Holla, holla, mijn Lief.’ ‘Wie klopt daar veur?’
        ‘De leedjes kraken,
        'k Zal der in raken:
        Rijst uit den slaap, het is uwe Serviteur.’
      
      
        ‘Adieu,   schoon Liefje, wij moeten nu gaan,
        Want uwen Vader is een korzel Man.
        Laat ons vertrekken
        Eer hij zal wecken.’
        ‘Adieu, adieu, schoon Lief, tot morgen dan.’
      
      
        ‘O Galathe, o zoete Galathé,
        Waar ik bij u, zoo waar mijn hert in vree.
        Moet ik u derven,
        Zo moet ik sterven,
        Moet ik u derven, 'k scheur mijn hert aan twee.
      
      
        Komt uit, komt uit, o overschone Bruit,
        Opent de deur, ik kome bij u uit,
        Want u zoet wezen
        Kan mijn genezen,
        Want u zoet wezen rukt mijn uit de pijn.’
      
    
  