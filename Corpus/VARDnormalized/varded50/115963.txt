
    
      
        O Reine liefd' uit God gevlooten!
        Gij hebt mijn ziel in u besloten
        Hoe goed // hoe zoet
        Zin uwe kragten,
        In mijn gedagten!
      
      
        O liefde zoet! O vuur des Heren!
        Als gij in vloeid, wie mag u keren?
        Wie mag // den dag
        In mij bevelen,
        Zijn ligt te helen.
      
      
        Op toond mij uw schone rijkdommen,
        Die niet en zijn te over-sommen
        Ik weet // het secreet
        Van uwe minne,
        In mine zinnen.
      
      
        Als ik gevoel uw grote deugden,
        Mijn hert ontspringt in mij van vreugden,
        Als Gij // in mij
        Verschijnt van boven,
        Ik moet u loven.
      
      
        O Hemelse zoete fonteine,
        Mijn ogen zien op U alleine,
        Niemand // uw hand
        Kan weder-streven,
        Als Gij wild geven.
      
      
        Als Gij door uw vriendelijk wezen,
        Mijn hert en ziele wild genezen,
        En dijn // aanschijn
        Mij wil verblijden,
        Wie zal het benijden?
      
      
        Wie zal weg nemen mijn vertrouwen?
        Ik wil mij aan uw liefde houwen
        Gij zijt // al-tijd
        Tot mij genegen,
        Wie mag 'er tegen?
      
      
        Klein ende  teer ben ik van magte
        Maar des te meer zijn uwe kragten,
        Hoe min // ik vin,
        Hoe groter liefde,
        Mijn ziel door-kliefde.
      
      
        Mens-liefdig zijt gij te allen stonden,
        Dat heeft mijn ziele wel bevonden,
        Als zij // tot Dij
        Vuurig gevloden
        Heeft in haar noden.
      
      
        Een Moeder mag haar Kind vergeten,
        Maar uwe liefd' is ongemeten:
        Geen nood // zoo groot,
        Die kan verwinnen,
        het Vuur uwer minnen.
      
      
        Ben ik verzoend door uwe wonden
        Als ik uw viand was bevonden,
        Veel meer // O Heer!
        Zal ik ontkomen,
        Zijnd' aangenomen.
      
      
        O hogen troost! O zoet vermaaken!
        Gij doet mijn ziel in liefde blaaken,
        Gij stigt // verligt,
        En vrijd' mijn herte,
        Van alle smerte.
      
      
        Had ik U niet tot medicijne,
        Van droefheid zoud mijn ziel verdwijnen,
        Maar Gij // zijt mij
        Tot troost gegeven,
        Hier in dit leven.
      
      
        Ik dank U, Heer! van uw goedheeden,
        Gij steld mijn ziel met u in vreden:
        Ik dank // ik dank,
        Ik dank U Vaader,
        Mijnen ontlaader.
      
    
  