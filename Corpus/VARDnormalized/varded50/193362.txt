
    
      
        NIet ongelijk is des mensen leven
        Een Renbaan, of een Lopers perk
        Daar ongelijk de mensen streven
        Elk na zijn voorgestelde merk.
      
      
        Een Christen strekt zijn oge-leden
        Uit des werelds slijk-poel hemel-waert,
        Het werelds Kind ziet na beneden
        En zoekt zijn deel hier op der aard.
      
      
        Een schone prijs is op-gehangen
        Die noit zal dorre of vergaan
        Voor dien na boven strekt zijn gangen
        Belooft in het einde van de baan.
      
      
        Maar wat daar bij niets is te noemen
        De prijs, die de aard haar Lopers geeft
        Een krans van regte Boter-bloemen,
        Die niets bestendig bij sig heeft.
      
      
        O gunstig God! wend gij mijn ogen
        En voert mijn logge geesten aan
        Na des Hemels over-zal'ge bogen
        Om na dien waerden prijs te staan.
      
      
        Mijn lopen Heer! staat aan u trekken
        Daar zonder ik geheel bezwijk,
        Och wild mij dog uw hand toe-strekken
        Dat ik niet zink in het aardse slijk.
      
      
        Wilt mij vereiste kragten geven
        Om in uw wegen voort te gaan;
        Want ziet Heer hoe mijn schenkels beven
        Die voor het minste kluitjen staan.
      
      
        Och mij! 'k zal nimmer het einde krijgen,
        het Zij gij begunstigt mijnen tret
        Want ziet! mij na den adem hijgen
        Op elken voet-stap voortgeset.
      
      
        'k Moet storten, eer ter halver wegen
        En smoren in het gulle zand,
        het En zij gij Heer, tot mij genegen
        Mij stutten zult door uwe hand.
      
      
        Ja, wilt g' Heer, op mijn traegheit merken
        Gij mogt mijn werpen uit het perk,
        Maar neen, God! wil mij liever sterken
        En vorderen uw handen werk.
      
      
        Ach staat dog uwe Knegt des bee toe,
        Wilt met de Oly van uw Geest
        Van den hoofd schedel tot de tee toe
        Zijn leden zalven minst en meest.
      
      
        Zo zal hij wackerder voort-loopen,
        En juichen hier in uwe gena
        En na het uit-eind der bane hopen
        De kroon der heerlijkheid hier na.
      
    
  