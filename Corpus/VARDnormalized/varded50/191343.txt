
    
      
        O Heer, hoe groot is uwen Naam op aarden
        Hoe heerelijck, hoe schoon, hoe hoog van waarde,
        Gij maghtigh God, die uwe Majesteit
        Hebt boven het rond des Hemels uyt-gebreyt!
      
      
        Gij doet ons zien uw kracht uit alle dingen,
        Zelfs uit de mond der teere Suygelingen,
        Op dat daar door de vijand van u roem
        Door schaamte rood zijn warre-geest verdoem.
      
      
        Wanneer ik dan met aandacht kom t’aenschouwen
        De Hemelen van uwe hand gebouwen,
        De schone Zon, de wanckelbaere Maan,
        De Sterren, die, nu op, nu onder, gaan:
      
      
        Zo berst ik uit, en roep met vollen monde:
        Hoe is de Mens bij u zo waard gevonde?
        Wat is in hem dat u zo ver behaagt
        Waarom gij hem zo na aen’t herte draagt?
      
      
        Gij hebt hem maar een weinig min verheven
        Als de engelen die om uw Throone zweven,
        Als het vlugge heir dat eeuwig bij u woont,
        Gij hebt zijn hoofd met eer en macht gekroond.
      
      
        Gij stelde hem te heersen in de Landen
        Zelfs over al de werken uwer handen,
        HET is onder hem wat lijf en leden roert,
        Wat gaat of kruipt, wat vin of veren voert.
      
      
        Het schuwe wild, de runderen en schapen,
        En wat op’t veld zijn voedsel weet te rapen
        Staat onder hem, en is het zijnen eis,
        Hij dient zich van haar wol, haar vel, haar vleysch.
      
      
        Al wat de lucht en mens vermaeckt met zingen,
        het Ontelbaar heir der gladde swemmelingen,
        Staat onder hem, en lust hem bout of vis
        Men schaft het hem en recht het op zijn dis.
      
      
        O Heer, hoe groot is uwen naam op aarde!
        Hoe heerelijck, hoe schoon, hoe hoog van waarde!
        Gij machtig God, die uwe Majesteit
        Hebt boven ’trond des Hemels uitgebreid.
      
    
  