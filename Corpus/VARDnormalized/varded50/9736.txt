
    
      
        Ik prijs' u zalig weven,
        Schiet-spoele werd verheven,
        En spinrocke gekroond:
        Veel voorspoed ik u wensche,
        Gij spijst zo menig Mense,
        Gij dient met lof verschoont
      
      
        Gheen kleeren aent lichame
        En staan ons wel bekwame
        Zo men schoon linnen mist,
        Het is zeer goed te proeven
        Dat t'alle Mensen behoeven,
        Ons eerst' en laatste is het.
      
      
        Zij zijn kwalijk beraden
        Die Pallas konst versmaden,
        Edel en hoog in eer,
        Al schijnt nering van het lijnen
        Door tijds oproer verdwijnen,
        Zij en sterft nimmermeer.
      
      
        Dus en wilt dan niet treuren,
        Die tafellakens, coleuren,
        Of nopkens weest alst past,
        En laat den moet niet vallen,
        Die blauw werken oft smallen,
        Maar u met vreugden rast.
      
      
        En zorgt met boven maten,
        T'sorghen en mag niet baten,
        Ten is maar hert gekwel,
        Met werken moetment halen,
        En daar toe zonder falen
        T'syne beschikken wel.
      
      
        Laat ons nu moet gaan maken,
        En al werkende kraken
        Een Lied vrij onbelast,
        Al breken draen in stukken,
        T'sal noch al wel gelukken,
        Men zal ze knopen vast.
      
      
        Als wij den arbeid plegen
        Vlijtig, door 'sHeeren zegen
        Genoeg gekrijgen wij,
        Om leven zonder zorgen,
        Van lappen en van borgen,
        Eerlijk als ander vrij.
      
      
        Daar men omgaet met praten,
        En 'twerck niet hout in staten,
        Daar is kommer onzoet,
        Wie traeghlijck arbeid henen,
        Is een broeder des genen,
        Diet zijn al vast verdoet.
      
      
        Dus gij traghe ter Miere
        Gaat, en leert haar maniere,
        Hoe zomers zij haar brood
        En in den Oogst haar spijze
        Vergadert, als de wijze,
        Om niet komen in nood.
      
      
        O luiaard traag te degen,
        Hoe lang blijfdy gelegen,
        Wanneer suldy opstaan
        Van uwen slaap onreinig?
        Ia sluymert noch een weinig,
        Laat tijd vrij henen gaan.
      
      
        Nu legt tsamen u handen
        Om slapen, t'uwer schanden,
        V zal d'armoede dan
        Als wandelaar betrapen,
        En den kommer in het slapen,
        Als een gewapend Man.
      
      
        Den zuiper en den sluimer
        Al hadde hij het wat ruimer,
        Arem hij werden zal.
        Den slaper al zijn dagen
        Moet mager kleeren dragen,
        Gescheurd in vlerden al.
      
      
        In het huis des wijzen vroedig
        Is enen schat zeer goedig
        En oly overvloed,
        Maar enen zot vol rampen,
        Die al gaat verslampampen,
        Arem hij blijven moet.
      
      
        De Spinne zijt bemerckend',
        Hoe zij met handen werckend'
        Zo aardig weest, en heeft
        Door neersticheydt haar woning
        In het huis van menig Koning,
        Daar zij haar webbe kleeft.
      
      
        Paulus met zijn Tapijten
        Te weven ginck bevlijten
        Arbeid met ongemak,
        Ter nood zijn handen dienden
        Voor hem, en voor zijn vrienden,
        Die oud waren oft zwak.
      
      
        Hij heeft de Christen leden
        Hem te volgen gebeden,
        Met ernstig-besprek,
        Om eerlijk hier te leven,
        En hebben om te geven,
        Die hulp hebben gebrek.
      
      
        Oorlof Arachnianen,
        En neemt mijn slecht vermanen
        Niet anders dan in dank,
        Ter eren t'salich weven,
        En schietspoele verheven,
        Ik u dit Lied voorsanck.
      
    
  