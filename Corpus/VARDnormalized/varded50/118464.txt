
    
      
        O mijne ziel, gans onbedacht,
        Hoe loopt gij zo, met volle kracht,
        Ten quaad' en niet ten goede?
        Keer doch eens bij u zelve weer,
        En zet u met bedaartheit neer,
        Van des werelds lasten moede.
        Besin uw wegen eens te recht,
        En zie, hoe dat gij, al te slecht,
        Als met gedekten ogen,
        Zijt door de wereld heen geleidt,
        Die met haar snoo begeerlikheit
        U schendig heeft bedrogen.
      
      
        Zit hier in stilheit wat alleen;
        Versamel, met beleit, by-een
        Uw dwalende gepeinsen,
        En sla zo, met nauw onderzoek,
        Gods Wet en uw gewete-boek
        Eens open zonder veinzen.
        Hoe los gij ook daar henen gaat,
        Zo weet gij nogtans van geen quaat.
        Maar zal het al wel en goed zijn,
        Als God u onderzoeken zal?
        Hoe kond gij noch in zulk een val
        Gerust enwel-gemoedt zijn?
      
      
        Ach! zo ik bij mij zelfs verhaal
        Mijn doen en laten altemaal,
        Ik merke, dat mijn leven
        Geheelik zondig ende boos,
        Of ledig en gans vruchteloos,
        Dus verr' is heen gedreven.
        En hebbe ik somtijds iet gedaan,
        het Geen voor wat goeds mee door mogt gaan
        In het uitterlijk aanschouwen,
        Zo is voor u mijn beste daat
        Gelijk een vuil besmet gewaad,
        Waar van men wel mag grouwen.
      
      
        Gelijk een vroeg-gevallen dauw
        Weer henen gaat eer dat hij nauw
        Op aarden is verschenen,
        En als een morgen-wolk haast scheidt
        Zo is al mijn weldadigheit,
        Zo haast ze kwam, verdwenen.
        Ik ben (helaas!) te licht verleidt
        Door des werelds glimp en ydelheit,
        Ook door mijn eigen lusten,
        Door Satans list en vleierij,
        Die zich te samen tegen mij
        Met kracht ten strijde rusten.
      
      
        Zo 'k nu mijn zonden, in getal,
        Voor u oprecht belijden zal,
        Van waar zal ik beginnen?
        Zij zijn veel meerder dan het zand,
        Dat niet te tellen is aan strand.
        Wie kan s' al t'saam verzinnen?
        Wilt gij al te onrecht gade slaan,
        O Here, wie zal dan bestaan?
        Ik ben des doods lang waardig.
        Ga met uw knecht niet in het gericht;
        Want voor uw heilig aangezicht
        Is niemand hier rechtvaardig.
      
      
        Bij u is doch vergeving, Heer,
        Op dat wij u daarom te meer,
        Als goede kind'ren, vrezen.
        'k Verwacht u dan, Heer, ik verwacht;
        Mijn hoop zal op d'onfeilb're kracht
        Uws Woords bevestigt wezen.
        Als ik mijn zonden, met berouw,
        Oprecht bely, gij zijt getrouw
        En in beloft rechtvaardig,
        Dat gij s' al t'saam vergeeft, en mij
        Maakt van mijn misdaan rein en vrij,
        Al ben ik het gans onwaardig.
      
      
        Ia zo waarachtig als gij leeft,
        En het zelfs uw mond gesproken heeft,
        Zo waar, O Heer, is het immer,
        Dat gij geen lust hebt in den dood
        Des zondaars, dien gij noo verstoot,
        Al waar hij ook veel slimmer;
        Maar daar in hebt gij lust veel-eer,
        Dat hij zich van zijn weg bekeer,
        En niet en sterv' maar leve:
        Dat hij met een gelovig hert
        Gebroken door der zonden smert,
        Zich tot uw Soon begeve.
      
      
        Hij roept die moe zijn en belast.
        Dit woord is zeer getrouw en vast,
        En moet zijn aangenomen,
        Dat Jezus Christus, zo bereidt,
        Slechts om der zondaars saligheit,
        Op aarden is gekomen.
        Ik, die de meeste zondaar ben,
        Gelijk ik ongeveinst bekenn',
        Wil op dit woord vast hopen,
        En tot mijn Heiland, die mij trekt,
        En dees' begeert' in mij verwekt,
        Met dorst en honger lopen.
      
      
        Heer Jezus, het geen uw Vader u
        Gegeven heeft, genaakt u nu;
        En, mits ik tot u kome,
        Zo weet ik, dat gij nimmermeer
        Mij van u uit zult werpen, Heer,
        Schoon noch mijn swakheit schrome.
        Uw Vader zal s' in zijnen naam,
        Door uw gebedt, bewaren t'saam,
        Die hij u heeft gegeven.
        De schapen, afgedwaald van hem,
        Die volgen u op uwe stem;
        Gij geeft ze het eeuwig leven.
      
      
        Ia 'k zal u volgen nu voortaan,
        En het pad der zondaars niet meer gaan.
        Laat mij uw Geest maar sterken,
        En met gedurig onderstand
        Geleiden in een effen land.
        Dekt gij mij met uw vlerken.
        Geef het willen en het volbrengen t'saam,
        Mijn God, en maakt mij zelfs bekwaam
        Gij die versterkt den moeden,
        En dien, die gene krachten heeft,
        Veel lust en moet in het herte geeft,
        Om hemelwaarts te spoeden.
      
    
  