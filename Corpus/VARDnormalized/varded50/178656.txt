
    
      
        WAt roemt gij u toch in het quaade,
        O gij geweldig mens?
        Uw woedend hart jaagt vroeg en spade
        Naar bloed, als zijnen wens.
        Daar des Heren goedertierenheit
        Ons daaglyksch is bereidt.
      
      
        Uw bitsche tong smeedt niet dan laagen,
        Tot schade en boos geweld.
        Z' is als een scheermes. uw behagen
        Hebtge in bedrog gesteld.
        Gij lieft het quaade meer dan het goed,
        Verwaten van gemoed.
      
      
        Uw lust strekt meer tot leugenspreeken,
        Dan tot gerechtigheit.
        Op woorden die het recht verbreken
        Hebtge u gans uitgeleit.
        Gij mint de tonge van bedrog,
        En het vuile lasterspog.
      
      
        God zal u ook in eeuwigheden
        Verbreken; zijne hand
        Zal u verstrooien uit uw steden,
        Verdelgen in het land
        Der levenden, daar hij u uit
        Ontwortlen zal, als het kruidt.
      
      
        het Rechtvaardig volk zal dit beschouwen,
        En vrezen met ontzag,
        Ja lachen als hij, uitgehouwen,
        Zich uitlaat in geklag.
        En zeggen: ziet den man geveld,
        Die bouwde op boos geweld:
      
      
        Die God niet tot zijn sterkte stelde,
        Maar zijn verworven goed
        En groten rijkdom daar voor telde.
        Zijn magt styft hem den moed.
        Maar ik sta als een groene Olijf
        In Gods huis, daar ik blyf.
      
      
        'k Betrouwe op Gods barmhartigheden,
        Altoos en eeuwiglijk.
        Ik zal met lofgalm voor u treden,
        Om zulk ene liefdeblyk.
        'k Verwachte uwe naam en het zalig goed,
        Dat uwe kindren voedt.
      
    
  