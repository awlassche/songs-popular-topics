
    
      
        verss. 1   DE steen het ijzer trekt,
        De soeckster soecksters wekt
        Waar is uwe Liefste henen?
        Ei! maak het ons bekend,
        Waar heeft hij zich gewend?
        Wij willen op de benen.
      
      
        Mijn Liefst' is in zijn Hof,
        Om specerijen stof
        Op beddekens te vinden,
        In Hoven weidt hij, daar
        Zijn uitverkoren schaer
        Om Lelyen te binden.
      
      
        Mijn Liefstens ik nu ben,
        En hem, voor mijn, ik ken,
        Die onder Leleys weidet:
        Vernieuwde liefd' en vreed'
        Die tussen beiden treed',
        Niet lichtelijk en zeidet.
      
      
        Wel Schone, mijn Vriendin,
        Gij staat in mijnen zin
        Als Thirsz' als Salem blicklijck,
        Als legers, op den dag,
        In order, tot den slag,
        Met haar banieren schrick'lijck.
      
      
        Uwe ogen van mij stelt,
        Want zij doen mij geweld,
        Uwe haar is als een kudde
        Der geiten, die het gras
        Van Gileads gewas
        Afscheren, en uitschudden.
      
      
        Uwe tanden effen, fijn,
        Als Schape-kudden zijn,
        Die uit de wasch-stee komen,
        Die tezamen door geboord
        Al' tweelinghs brengen voort,
        Geen jong'loos is vernomen.
      
      
        Uwe wangen root staat
        Gelijk een stuk Granaat,
        Van tussen uwe vlechten.
        Wie is er u gelijk?
        Wie die de loef af-strijck
        Na maeghdelijcke rechten?
      
      
        Bij tzestig Koningins,
        Met tachtig by-gemins,
        En ongetelde Maagden,
        Mijn enig Duive mij,
        Van valsheid, boosheid vrij,
        Alleenelijck behaagde.
      
      
        Der Koninginnen schaer,
        de bij-wijfs zullen haar
        Mijn ene moeten noemen,
        De Dochteren tot spijt,
        Dier zullen haar verblijd
        Welgelukzalig roemen.
      
      
        En zeggen, Wie is zij?
        Die 'er uit-ziet, alzo blij,
        Schoon, schick'lijck, in manieren,
        Gelijk de dageraad,
        Of Zon en Mane, gaat,
        En legers met banieren?
      
      
        Ik schijnend' af te staan,
        Ten Noten-hof gegaan
        Bezag de groene vruchten,
        Des Wijnstoks nieuw' gebloey,
        Granaten-booms gegroey,
        En hoord' een weinig zuchten.
      
      
        Eer ick'er wel op lett',
        Mij mijne Ziele sett'
        Op d'alder-snelste Wagen
        Van mijn vrijwillig volk;
        Om als des Heren Tolk
        Dit woord u voor te dragen.
      
      
        Keer weder Sulamith,
        Vreed'-soeckster, tot bezit
        Der vorige genade,
        Dat wij u mogen zien:
        Wat ziet gij? lieve lie'n!
        Een rei, op Hemel-paden.
      
    
  