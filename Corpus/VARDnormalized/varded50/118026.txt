
    
      
        Hoe lieflijk komt de morgenzon
        Ter kimmen uit weer opgerezen,
        Op dat zij haaren loop begon
        In het halve rond, gelijk voor dezen!
      
      
        De maan, en morgenster verbleekt,
        En nu verdwynt het naare duister,
        Vermits de zon haar hoofd opsteekt,
        En straalt met onbewolkten luister.
      
      
        Hoe heuglijk is dat lieve licht,
        Na bange schrik, en duisternissen
        Des nachts, aan het wakker ooggezicht!
        Hoe treurig valt het dat te missen!
      
      
        Dan gaat men veilig op zijn pad:
        Dan kan men wel zijn werk verrichten,
        Als men dit licht des levens had,
        Tot stiering van de levensplichten.
      
      
        Hier door word mens, en vee verblijd,
        En het is aan het aardrijk tot verkwikking.
        Dus heeft de nacht, en dag zyn' tijd,
        Door des groten Scheppers wijze schikking.
      
      
        Wat zoud' het naar en droevig zijn,
        Was het altijd nacht, en even donker!
        Maar, o! daar komt weer zonneschijn,
        En brengt den dag door zijn geflonker.
      
      
        In het graf is niet dan donkerheid:
        Maar in de hel is die nog naarder,
        Waar op men nooit weer licht verbeid'.
        Dit maakt de hellestraf te zwaarder.
      
      
        het Is in den hemel altoos dag:
        Want God, en het Lam zal dien bestraalen.
        Hoewel men daar geen zon ooit zag.
        God zelf verlicht de hemelzaalen.
      
      
        Wees welkom, grootste wereldsoog!
        Wees welkom, dag! O! dat mijn handel
        Toch nooit uwe licht zich schaamen moog';
        Maar dat ik als bij dage wandel'!
      
      
        Ga doch niet onder over mij,
        Als ik den duivel plaats zou geven.
        O! dat ik nooit in het duister zij,
        Maar als een kind des lichts mag leven.
      
    
  