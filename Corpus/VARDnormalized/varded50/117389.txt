
    
      
        het Heug'lykst, dat men kan begeren,
        Is te zingen des Heren lof.
        Zulken wil hij weder eren,
        Die hem eren. Wat al stof
        Om zijn deugden te verhaalen,
        Die zo klaar en luisterrijk
        In zijn woord en werken straalen,
        Tot het hoogste gloriblyk!
      
      
        O wat Wijsheid! O wat Goedheid
        Aan het menselijk geslacht!
        O wat Vriend'lykheid, en Zoetheid!
        O wat Hoogheid! O wat Kracht!
        O wat Heiligheid, en Waarheid!
        O wat Liefde, met wat Recht,
        Glinstert meer, dan zonneklaarheid,
        In al, wat hij doet en zegt!
      
      
        Maar in Hem is meer te vinden,
        Dan men ooit begrijpen kan.
        O! wie zou het zich onderwinden?
        'k Weet' er maar een stukje van.
        Ei, wat zouden aardelingen,
        Met een eng bepaalt verstand,
        Hier de diepten Gods doordringen?
        Dat is werk voor het Vaderland.
      
      
        Alles moet men hier beschouwen
        In een duister spiegellicht.
        het Is niet alles hier t'ontvouwen,
        Maar het helderste gezicht
        Van dien gloriryken Vader,
        Is te zien in zijnen Zoon.
        Had men ogen allegader,
        O wat was dat aanzien schoon!
      
      
        Och dat steeds mijn hart en tonge
        Van een lofzang zwanger zij,
        En dien zo voor and'ren zonge,
        Dat zij het deden nevens mij!
        het Is het bedrijf der Hemelingen
        Voor Gods troon: ik doe dat mee.
        Wilt gij het nieuwe lied daar zingen,
        Dat beginne hier alree.
      
    
  