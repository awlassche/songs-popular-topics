
    
      
        CYpresse Venus, die aan het Land
        Van Cyperen zijt aen-gestrant
        Doen de Vloed / met wat Bloed
        En schuim vermengde;
        Ay, hoort een Minnaar, die u klaeght
        Het af-zijn van een lieve Maagd,
        Die mijn kracht / door de macht
        Haars Monds besprengde,
        Nooit en kwam sulcken vlam
        In mijn Jeugd / want mij heugt noch de vreugd
        Die hart en zieltje sengde.
      
      
        Had ik den Arent van Jupijn
        Ik sou haast bij mijn Engel zijn,
        Om de smert / van mijn hert
        Haar voor te dragen:
        Of stond in Dedalus gonst
        Dat hij mij leerde vliegens-konst,
        Ach! hoe sou ik Mevrouw
        Mijn noot u klagen?
        Ja ik vloogh / tot in het Oog
        Van de Zon / tot ik von bij de Bron
        Mijn schoonste, eer het kwam dagen.
      
      
        Dan knield' ik voor dat lieve beeld
        Dat steeds in mijn gedachjes spelt,
        Om de grond / mijns verbond
        Aan haar te tuigen:
        Hoe menig Nectarlijcke kus
        Genoot ik dan tot pijns-geblus,
        'k Sou het zoet / uit de Vloed
        Haars Montje zuigen,
        Ja mijn Ziel / met gekniel
        Daalde neer / sou tot eer / en begeer
        Voor het Altaar Venus buigen.
      
      
        Mijn Zieltje springt, mijn Hartje lacht
        Wanneer maar eens mijn zoet gedacht
        Op het licht / uw's Gezicht
        Begint te spelen.
        Of denck om uwe rode Mond
        De eerste oorzaak van mijn wond,
        Die de kracht mijns gedacht
        En al kwam strelen
        Dat, dat u zin / o Vriendin, mee zo waar,
        Och hoe raar / sou ik daar
        Mijn Lief en Nimphje strelen.
      
      
        Dus Bosjes doch mijn klachjes hoort
        Ei! winden, jaagt mijn suchjes voort,
        Wilt o Beek mijn gesmeek
        Mijn lief doen weten,
        En zegt haar, hoe ik bij u stroom
        In het schaduw van een Bekje kom,
        Op een struik / na het gebruik
        Ben neer gezeten;
        Daar ik zucht dat de Lucht
        Om mij weent ja het gesteent / zelver meent
        Dat ik ben gans vergeten.
      
      
        Maar dat en hoop ik niet Goddin,
        Want als ik denck noch om de Min
        Doen u Tong mijn bedwong
        Tot soetigheden.
        Ik zweer mijn zieltje voelt geweld,
        Het bloed mij in de Adders zwelt,
        Ja het vloeyt, en besproeyt
        Mijn gansche Leden,
        Dus ik bouw / en vertrouw
        Op de reen / die wij deen / lest verleen
        Met vast beloofde Eeden.
      
    
  