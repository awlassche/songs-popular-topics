
    
      
        O Vader! van de eeuwigheid,
        Die dag en nacht haar palen,
        Door uwe wijsheid hebt bereid:
        De dag is nu gaan dalen,
        De duisterheid dekt ons gezicht,
        De Zon voor ons verborgen,
        Geeft andren nu haar helder licht,
        En rijst weer op den morgen.
      
      
        Hoe snel en vluchtig is de tijd!
        Zij vloeit gelijk de stromen,
        Wij worden onze dagen kwijt,
        Die noit te rugge komen.
        De dingen op de aerd’, ook wij,
        Zijn los en ongestadig:
        Den avond komt al nader bij;
        Blijft bij ons Heer! genadig.
      
      
        Gij hebt uwe goetheit dezen dag,
        Zoo rijklijk gaan betonen,
        Gij hoed, en voed ons als gij plag,
        U gunst blijft bij ons wonen,
        Waar onze oge neemt zijn keer,
        U overgroote zegen,
        Staat voor ons alleszins o Heer!
        In alle onze wegen.
      
      
        Maar als eens de gedachten gaan
        Op al ons werk en handel,
        Wat alverzuimt is, of gedaan,
        In onzen gantsen wandel,
        Hoe onze Reek’ning met uw staat?
        Wat vinden wij al schulden?
        Hoe wil u goedheid in dien staat
        Ons zoo lankmoedig dulden!
      
      
        Wij bidden uwe Majesteit!
        Komt doch met ons niet treden
        In ‘het Recht, na uwe gerechtigheid:
        Maar toont barmhertigheden,
        Neemt weg, dekt onze missedaat,
        Vergeeft al onze zonden,
        Geneest de ziel van het grootste quaat,
        Door Christi Geest, en wonden.
      
      
        Houd over ons getrouwe wacht,
        Wanneer des lichaams ogen
        Den slaap bevangt in deze nacht,
        Op dat wij rusten mogen,
        Laat de engelen haar leger-perk,
        Rond om ons neder zetten,
        Verstoort den bozen, breekt zijn werk,
        Scheurt zijn verborgen netten.
      
      
        Voor moord en brand, voor dieverij
        En ramp, wilt ons behoeden
        Dat de verderver ga voorbij;
        Waakt over ons ten goede.
        Besprengt de deuren van ons hert
        Met ‘het bloed des Lams vergoten:
        Laat haaste dood, onrust en smert,
        Zijn buiten het huis gesloten.
      
      
        Wanneer dan Heer ons lichaam rust,
        Doet steeds de ziele waken,
        Dat die bereidt, en wel-gerust
        In Jezus bij u naake,
        Als dan de Geest aan des levens end
        Zich in uw hand zal geven,
        Laat die in vrijheid van elend
        En vreugde, bij uw leven.
      
    
  