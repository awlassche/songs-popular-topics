
    
      
        Gelukkig is den armen stal
        Die open is voor onzen Al.
        Gelukkig is de kribbe zoet
        Nu Arcke van het eeuwig goed.
        Gelukkig is de schone Maagd,
        MARIA, die den hemeldraecht.
        Gelukkig hert, dat hem ontvangt,
        En na zijn liefd' alleen verlangt.
      
      
        O groten God hoe zijt gij zo
        Hier neergeleyt op hooi en stro?
        Was in u eigen Israël
        Geen plaats voor u, Emmanuël?
        O Bethlehem gij zo veracht
        De vrucht van u zo lang verwacht?
        het Is uwen Vorst zo lang voorzeid
        Hier bij de beesten neergeleyt.
      
      
        Het is den waren Davids Soon,
        Den erfgenaam van uwen troon.
        De Moeder van den zelve stam
        In arme doeckjens wind het Lam.
        Den Leeuw van Juda zo versoet
        Hier all' ons banden heel ontdoet,
        En laat hier binden mee zijn hand
        Die ons kan werpen in den brand.
      
      
        Den alderkoutsten Noorden-wind
        Verkout het alderteerste kind.
        Het schreyt, van onze liefde naakt,
        En naar een weder-liefde snaeckt.
        O ziel' en zult gij niet weerom
        Beminnen uwen Bruidegom?
        Den Bruidegom van u natuur,
        Den Schepper nu een Creatuur.
      
      
        Omhelst het lieve kind, o mens,
        Na zijnen allerhoogsten wens.
        O Zondaar met Maria kust
        En door een goed berouw weer sust
        Den groten God, den hoogsten Heer,
        Om u geworden hier zo teer.
        En zuiver hert, een stil gemoet
        Het zoete kind wel slapen doet.
      
    
  