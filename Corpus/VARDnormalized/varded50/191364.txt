
    
      
        KOmt, gij Prinsen, groot van macht,
        Vorsten-kinders hoog geacht
        Hoog verheven uit het stof,
        Komt en geeft den Here Lof;
        Komt met nederige zielen
        In zijn Tempel neder knielen,
        Doet op zijn Autaeren branden
        Uitgelezen offeranden.
      
      
        Godes stem klinckt over al,
        Over berg en over dal:
        Door de wolken en de locht,
        Door het eyndeloose vocht
        Van de Zee en woeste waetren
        Doet hij zijnen donder klaetren:
        Zijne stem is groot en machtig,
        Vol van heerlijkheid en prachtig.
      
      
        Rept hij maar: het boom gewas
        Doet hij breken als een glas:
        Voor zijn stem is alles teer;
        Hoge ceders rakken neer;
        Spreekt hij maar, en maakt zich ruchtig:
        Logge bergen werden luchtig,
        Sirion en Liban springen
        Als de dertle hockelingen.
      
      
        Godes stem met groot geluid
        Drijft het vier ter wolken uit
        Dat het dorre Kades trilt
        Met zijn bergen woest en wilt,
        Dat zich de verschrikte hinden
        Buytens tijds van kalf ontbinden;
        Zijne stem ontbloodt de wouden
        Daar het Wilt zich plag te houden.
      
      
        Dies zijn Heilige Gemeind
        Van zijn teere zorg omheynt
        Spreekt ter Tempel van den Heer
        Zijner werken lof en eer.
        Hij ontsloot wel eer de wolken
        Dat verdronken vee en volken,
        Ook zal hij in eeuwigheden
        ’sWerelds Richters-stoel bekleden.
      
      
        Hij zal dien die op hem wacht,
        Sterken met gewenste kracht,
        En die zijnen naam aanbidt
        Stellen in gerust bezit.
        Hij zal met een milden regen
        Van zijn goddelijcken zegen
        Zijn verkoren volk begieten,
        Dat ze vree op d’aerd’ genieten.
      
    
  