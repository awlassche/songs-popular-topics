
    
      
        Ik vlucht tot u, o heil der vromen,
        Beschaamme nimmermeer,
        Maar redme draa, o Heer,
        En doeme dit vervolg ontkomen,
        Door uw gerechtigheden,
        Neig het oor tot mijn gebeden.
      
      
        Behou mijn ziel, zij, in dit woeden,
        Mijn woonrots, om voortaan
        Altoos daar in te gaan.
        Geef doch bevel om mij te hoeden,
        Want gij moet, als voor dezen,
        Mijn burgt, en steenrots wezen.
      
      
        Mijn God, doe mij die hand ontkomen,
        Die hand, die godloos woed,
        Verdrukt, en onrecht doet,
        Want ik verwacht, met alle vromen,
        U, Heer, op wien ik bouwde,
        En jong mij al vertrouwde.
      
      
        Ik steunde, Heer, op uwe handen,
        Al van den baarbuik af,
        Gij trokt, als uit een graf,
        Mij uit mijn moeders ingewanden,
        Dies roem ik u geduurig,
        Want ik bemin u vuurig.
      
      
        Ik was bij velen als een wonder,
        Doch gij waart, in veel leeds,
        Mijn sterke toevlucht steeds.
        Dies prees ik, tot uw lof, bijzonder,
        Volmondig, alle daagen,
        Uw heerlik welbehaagen.
      
      
        Verwerpme dan, nu dat mijn leven
        Baarblijkelijk verslyt,
        Niet in mijn ouden tijd,
        Laat uwe hand mij niet begeven,
        Terwijl ik, schier bezweken,
        Mijn kracht mij voel ontbreken.
      
      
        Want mijne vijands benden spreken,
        Van mij, wat hun geviel,
        En loerders op mijn ziel
        Beraadslaan saam, om loose treeken,
        En zeggen, God verstiet hem,
        Het blykt, want hij verliet hem.
      
      
        Jaagt naa, en grijpt hem dies, met ere,
        Want daar is niet een man,
        Die hem verlossen kan.
        Maar zij van mij niet ver, o Here,
        Mijn God, uw hulp verschyne
        Mij haast, in deze pijne.
      
      
        Beschaam die naa mijn ziele haaken,
        En bits mij tegenstaan,
        Verteerse daar zij gaan.
        Bedek, met smaad, en schand, de kaaken
        Van die, door quaade stukken,
        Mij zoeken om te rukken.
      
      
        Doch ik hoop steeds, en zal nooit hellen.
        Mijn mond zal, al den dag,
        Bij al uw lofs gezag
        Meer luisters doen, uw recht vertellen,
        En van uw heil verhaalen,
        Want ik weer geen getaalen.
      
      
        Ik zal, tot des Heren magt getreden,
        Daar in met opmerk gaan,
        Syn kracht elk doen verstaan,
        En, Heer, van uw gerechtigheden,
        Bij u alleen bevonden,
        Op het breedst gemeld, verkonden.
      
      
        Gij deed mijn jeugd uw recht al leren,
        En hielptme wonderlik,
        Daarom verkondig ik,
        Tot noch, o God, dat u ter eren,
        Zo laatme nu niet vaaren,
        Dus oud, en grijs van haaren.
      
      
        Tot ik het geslachte nu in het leven,
        En het komstig volk hier naar,
        De magt uws erms verklaar.
        Uw recht, o God, is hoog verheven,
        Gij deed zeer grote dingen,
        Voor uwe lievelingen.
      
      
        O God, wien kan men u gelijken?
        U, die mij menigmaal
        Veel kwaads, door kwaal, op kwaal,
        Benaauwt deed zien, schier liet bezwijken.
        En, schoon ik scheen te sneven,
        Mijn krachten doet herleven.
      
      
        Gij haalt, op dat ik zou regeren,
        Mij weder in den top,
        Uit des aardrijks afgrond, op,
        Ik zie mijn grootheit noch vermeren.
        Uw troost, rondom mij gaande,
        Houdt voorts mij vroolik staande.
      
      
        Mijn God, mijn luittuig looft, dies veilig,
        U, om uw waare trouw,
        Mijn harp ook uit den rouw,
        O IsraÃ«ls oprechte heilig,
        Gaat u de zelve gangen,
        En ik sing psalingesangen.
      
      
        Mijn lippen geven blijde klanken,
        Terwijl ik, door de wijs
        Van psalmgezang, u prijs.
        Mijn ziele juicht met duizend danken,
        Om dat ze, door uw zegen,
        Verlossing heeft gekregen.
      
      
        Ook spreekt mijn tong, de gansche daagen,
        Van uw gerechtigheit,
        Bij mij eerst ooverleit,
        Want die mij kwaad zoekt aan te jaagen,
        Heeft zich, beschaamt geweken,
        Vol schaamroods, weggesteeken.
      
    
  