
    
      
        O Heer! doet uwe Hemels-stralen,
        Op ons, in onze wegen dalen
        Want in uw licht, zien wij het licht,
        Verlicht doch onze ziels-gezicht!
        Gaat ons steeds als een Herder voor,
        Dan volgen wij het rechte spoor!
      
      
        Mijn ziel altijd geneigd tot dwalen,
        Zweeft hier en daar, op berg, en Dalen,
        Zij keert, en sluypt het doolpadt in,
        Van ‘het vlees: en ‘s werelds lust, en zin.
        Hoe kom ik op de rechte straat?
        Waar door men langs den Hemel gaat!
      
      
        Volgt Jezus! de opper zielen weider,
        Voor het dwalend Schaap, een trouwe Leider.
        Ik ben (zeid hij) des werelds licht!
        Die na mijn weg, zijn wegen Richt,
        Die wandelt nooit in duisterheid;
        Mijn licht hem tot het leven leidt.
      
      
        Gants, dom en traag, zijn mijn gangen,
        Hoe blijv’ ik op den wege hangen,
        Waar ik mij keer’ daar leidt een net,
        Wat is ‘er al, dat mij belet!
        Mijn oge zwiert: Ik blijve staan?
        Ik ben zoo traag in voort te gaan?
      
      
        Als gij op weg zoud achter blijven,
        Ziet Jezus! zal u voor gaan drijven.
        Zijn Geest, zijn woord, zijn Herders staf,
        Die wennen u van traagheid af,
        Door kruis, vervolging, smaaten spot,
        Voert hij uw nader bij uw God.
      
      
        Hoe dikwijls staat mijn ziel verlegen!
        Ik zie zoo veel verkeerde wegen,
        ‘k Weet nauwlijks waar ik keren zal?
        (Den weg valt mij ook bang en smal.)
        Zegt mij waar is de rechte baan?
        Die ik ten leven in moet gaan!
      
      
        De Herder Jezus! wil u leiden,
        In het rechte spoor: ter zielen weiden,
        In waarheid, en gerechtigheid,
        In deugd, geloof, en heiligheid.
        Hij voert ons zelfs op des levenspad,
        Recht aan, en in, des Hemels stad!
      
      
        Hij leidt met Wijsheid, en met Oordeel,
        Na ieders aard, tot meeste voordeel.
        De zwakke! doet hij zachjens gaan,
        De sterke; drijft hij meerder aan.
        Hij sterkt die moede zijn, en mat,
        Op dat er geen’ bezwijk’, op het pad.
      
      
        Hij maakt ons ook de paden effen,
        De bergen die zich hoog verheffen,
        Vernedert hij, en het lage Dal,
        Verhoogd hij weer: Dien volgens zal
        Die ziele op Gods weg gezet,
        Steeds verder gaan, door al het belet!
      
      
        Ons tot het dwalen gants genegen,
        Roept hij dan naa, keert in mijn wegen!
        Komt hier, dit is het pad, dat leidt
        Tot ware deugd, en heerlijkheid!
        Volgt na den regel van het woord,
        Dat is de weg! gaat daar in voort.
      
      
        Hij gaat ons recht, en zeker leiden!
        Hij zal, hij wil nooit van ons scheiden.
        Hij stuurt, en helpt ons ook in nood.
        Ia voert en brengt ons door de dood,
        Uit al het gevaar: in zaligheid,
        Daar rust en vreugde is bereid.
      
      
        Wat maakt den Here dus genegen!
        Zijn oog, te slaan op onze wegen?
        Wie zijn wij? wat is ons geslacht?
        Dat hij op ons wil nemen acht?
        Ten is o mens! uw waarde niet,
        Waarom dat hij zijn aanschijn biedt.
      
      
        De Here wil zijn Name verklaren,
        Zijn eygenschappen openbaren.
        het Is zijn genaä, en goedigheid,
        Zijn wijsheid, macht, die u geleid.
        Ia om zijns Naams wil voert u d’Heer,
        In ‘het rechte spoor: tot zijne Eer.
      
      
        14.O Schapen! van zoo vette weiden;
        Die God zoo vriendelijk gaat leiden,
        Verheft u ziel, en zingt hem lof!
        Zijn goedigheid beschikt u stof.
        Voegt hert, en mond, o vrome! zaam!
        Roemt zoo de hoogheid van zijn Naam!
      
      
        O Herder! wij zijn gants genegen,
        U na te volgen, t’aller wegen.
        Ach! was doch onzen weg gericht!
        Om voor uw heilig aangezicht,
        Te wandlen na uw zuyvre wet,
        Voor onzen pad ten licht gezet.
      
      
        Wij zullen ons verstand verzaken,
        En uwen wil, den onzen maken!
        Wij geven ons geheel, o Heer!
        Tot uwen dienst: u komt de Eer!
        Voert ons in het pad der heiligheid,
        Maakt ons tot de eer uws Naams bereid.
      
    
  