
    
      
        Nu laat de wellust varen
        Aangevogte ziel!
        Schuw de woeste baren
        Met uw zwakke kiel.
        Wie op den klip der zonden stoot
        Bereid zig de gevaren
        Van de hel, en dood.
      
      
        Waar toe dan los geweken
        Van het regte pad,
        En u zelf versteken
        Van dien dierbren schat
        Den uitverkorenen bereid.
        Sta op, volg onbezweken
        Daar Gods stem u leyd.
      
      
        Wat kan u het aardrijk geven?
        Wat is het werrelts schoon
        Bij het hoog verheven
        Goed, der vromen loon!
        De werrelt is een enkel niet
        Bij het geen in het eewig leven
        God de zijnen bied.
      
      
        Daar op alleen te hopen
        Wekt meer zielen rust,
        Als zig hier verlopen
        In al des werrelts lust.
        De weelde zet het zwak gemoed
        Voor alle kwelling open
        Om verganklijk goed.
      
      
        Verlaat dan het oude leven
        En verwerp den band
        Die u let te streven
        Na zoo waard een pand.
        Zoo lang ge o ziel! gehegt aan de aard
        Niet hoger poogt te zweven,
        Blijft gij Gode onwaard.
      
    
  