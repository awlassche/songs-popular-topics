
    
      
        DEr wijzen oordeel is niet eigen
        het Verstand, of wil, of drift te neigen
        Tot enig heil-genot,
        Dan als het gebod,
        Dat de reden geeft,
        Een die wijsheid heeft,
        Dat de reden geeft, naa reden,
        Hem aan-dringt tot gehoorzaamheeden.
      
      
        Dan leerd de reden werk beginnen,
        Wanneer z' in waarheid kan bezinnen,
        Dat arbeids-vrucht gewis
        Te krijgen is:
        Maar is het heil te hoog,
        Uit der reedens oog,
        Maar is het heil te hoog gehangen,
        Zoo leert z' ook het werk niet aan te vangen.
      
      
        Zoo iemand dan heeft voorgenomen,
        Met wil, verstand, en drift te komen,
        Ten dienst en heilig' eer
        Van God den Heer,
        Op dat God een goed,
        Eeuwig voor het gemoed,
        Op dat God een goed zou schenken,
        Zoo eischt der reedens-wet te denken.
      
      
        het Goof van herten, dat Gods wezen,
        En is en blijven zal naa dezen;
        Dat hij door eeuw'ge kracht
        En grote macht,
        Volgens het vast besluit,
        Naa zijn wil ge-uit,
        Volgens het vast besluit, zal lonen,
        Het deugdlijk volk met Hemels-kronen.
      
      
        Want zonder dat is noit te waagen,
        Een werk, dat Gode zal behaagen:
        Een hert vol ongeloof,
        Voor lering doof,
        Heeft geen vasten grond,
        Van Gods waar verbond,
        Heeft geen vasten grond van binnen,
        En daar-om kan het geen werk beginnen.
      
      
        Zoo moet dan zulk gelove leven
        In des Mensen geest, en krachten geven
        Tot die gehoorzaamheid,
        Die, naa het bescheid,
        Dat Gods heilig woord,
        (Mits men daar naa hoord)
        Dat Gods heilig woord komt melden,
        In Gods-gericht alleen zal gelden.
      
      
        In wien dan waare deugden bloeien,
        En naa haar aard in hoogte groeien,
        Daar is het gelove groot:
        Maar weder dood,
        Daar het door deugde-plicht
        Nimmer uit en licht,
        Daar het door deugde-plicht van het leven
        Geen klaar en naakt bewijs zal geven.
      
      
        Een Mens in wijsheid op-gesteegen,
        Die dingen weet naa re'en te wegen,
        Die zoekt met ziel en geest,
        Op te alder-meest,
        In den top der deugd,
        Om de Hemel vreugd,
        In den top der deugd te stijgen,
        Wijl het dood geloof niet kan verkrijgen.
      
    
  