
    
      
        Gij die zo geduyrigh slaaft,
        Loopt en draaft
        Om veel schatten op te garen,
        En niet sorget voor het lest
        En het best,
        Dat de Ziele wel mag varen.
      
      
        Ziet de dwazen Rijkke-man
        Doch eens an,
        Die zijn opperste behagen,
        Die zijn hoogste wens en vreugd,
        En geneught
        Op den rijkdom had’ geslagen.
      
      
        Ziele, seyd’ hij, weest gerust,
        Doet u lust,
        Maakt u hoofd geen grijse haren:
        Want gij hebt tot u gevoeg
        Goeds genoeg,
        Wel verzien voor vele Iaren.
      
      
        Maar wat seyd’ de Grote God?
        O! gij Zot,
        Deze nacht zal zonder beiden,
        Deze nacht zo zal de Dood,
        Met een stoot,
        Ziel en lichaam komen scheiden.
      
      
        Dat gij nu hebt opgeleid,
        En bereid,
        Arme dwaas, voor wie zal het wezen?
        Ziet, dus kan de hoogste staat,
        het Minste quaat
        Van de Ziele niet genezen.
      
      
        Is het dat God u geld en goed,
        
          Overvloed
        
        Hier op aarde komt te geven,
        Zegt hem al uwe leven lank
        Lof en dank,
        Zonder vast daar aan te kleven.
      
      
        Dat gij ook misdadig geeft
        Die niet heeft
        Die met kommer is behangen,
        Gij zult weder vroeg en spa,
        En hier na
        Duysent-fout van God ontfanggen.
      
    
  