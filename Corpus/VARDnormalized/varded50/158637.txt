
    
      
        Gij Windetjens kijckt van Zuyde-waerts uit,
        Ons Sloepjen is in Zee:
        Voor het hommelen stommelen keert mijn Schuit
        Tot aan een goede Ree:
        Mijn sinnetjens door haar Minnetjens krank,
        Die zweven nu in haar klein Schuytjen rank.
      
      
        Ons Sloepjen is er van Hoop het gebouw,
        het Vreesjen de baertjens zijn:
        Mijn Minnetjen is er mijn Cabel-touw,
        Drie Kusjens het Anckertje mijn.
        Drie Kusjens van haar Lipjens teer,
        Daar aan mijn Schuytjen swieret gins en weer.
      
      
        De vlammetjens van haar Ooghjens de Wind,
        Haar Lipjens d'Ancker-grondt.
        Mijn Zeyltjen zitter Cupido en spint,
        Daar meed' ik dwaal door het rond.
        O! dwalende, malende, swevende Schuit,
        Wanneer doch suldy hier eens rakken uit?
      
      
        Neptune, Neptune weest mij doch mee,
        En hebt met mijn ontfarm,
        Dat mijn rank Sloepje raakt van de Zee
        Te rust in zijn Liefs arm.
        In zijn Liefs arm te rust, met lust,
        Op dat mijn brandtjen eens mag zijn geblust.
      
      
        Dus hobbelt en dobbelt vast het harteken mijn,
        Van loef-boordt tot aan lij:
        Wanneer, och! wanneer, Lief, zal het eens zijn
        Dat ik leg aan dijn zij?
        Met u schoon mondelijn mond aan mond,
        Tot dat ons wrekken zal den morgen-stondt.
      
      
        Och! Hemel, och! hogen Hemel groot,
        Geef mij mijn Lief te loon,
        Zo lange tot dat gij door den Dood
        Mij brengt in uwen Troon.
        En alle die zweven noch in den Boot,
        Geeft hun tot loon haar Alder-liefstens schoot.
      
    
  