
    
      
        GIJ Zang-en-deugd-gezinden,
        Zie hier een schonen hof,
        Een edel-geurig veld:
        Waar in gij keur zult vinden,
        Zoo wel van toon als stoff'
        Na het hert zig vind gesteld,
        het Zij of in druk bekneld,
        Of in gewenste dagen:
        Des Koninks harpe slaat
        Zoo blijde als droeve slagen,
        Na maat van uwen staat.
      
      
        Wel hem! die het pad ter boosheid
        Nooit insloeg maar voorbij;
        En, uit een doodzen haat,
        De winkels der godloosheid,
        Daar vunze spotternij
        Op hoger altaar staat,
        Van waarze haar giftig zaad
        Uitschiet door ziele en leden,
        Met diepen afkeer schouwt:
        Maar aan het gelei van reden
        Zijn hert gekétent houd.
      
      
        Die dan, met ijverig zoeken
        Na het zuiver zielen-brood,
        Zig dag en nagt vergeet,
        In het puik-juweel der boeken,
        Der vrómen borst-kleinood,
        Niet om een bloote weet:
        Maar het hemels manna eet,
        Om innig zig te voeden,
        En ieder waar hij kan,
        Te doen den heil-weg spoeden,
        Dat is een zalig man.
      
      
        Want hij zal eeuwig bloeien,
        Als enen vrugtb'ren boom,
        In het vette en klei'ge land:
        Daar versche beekjes vloeien,
        Of langs een gulle stroom,
        Aan zoeter oord geplant:
        Die zijnes bouwers hand
        Zal sta'ig en mild verzàden,
        En staan jaar in jaar uit,
        In vollen blos en blàden,
        Vol zoet en heilzaam fruit.
      
      
        Zoo word zijn vlijtig pogen,
        Zijn wel en nutbaar doen,
        Na het voorschrift des gebods,
        Van het Eeuwig Alvermógen
        Gehandthaaft, om te spoên
        (Het ongeval ten trots)
        Tot volheid des genots,
        Van alle dierb're zàken,
        Van all' wat voed en vleid,
        Wat herten kan vermàken,
        En zoo ten oorsprong leid.
      
      
        Maar gans een ander ende
        Wagt op dien dwàzen hoop,
        Die het ijdel wezen mind
        En het Wàre nimmer kende:
        Want háren lossen loop
        Neemt end zoo hij begind,
        En even als de wind
        Doet kaf en rook verzwinden,
        Zoo zal haar boos beleid,
        Nooit vrugt nog uitslag vinden,
        Als ramp en ijdelheid.
      
      
        Ja het Godlyk wraak-gerigte,
        Dat sta'ig daar tegen woed,
        Zal ze houden schaamrood staan,
        Voor des vrómen aangezigte,
        Wanneermen háren voet
        Ziet na het verderven gaan:
        Langs reukelooze paên,
        Van slinkse lust gedreven,
        Daar zij, die wàre deugd
        Met hert en ziel, aankleven,
        Bij staan vol moed en vreugd.
      
      
        Want God houd als een Vader,
        Het oge altijd op haar
        Die trouw zijn van gemoed,
        En hoe ze met Hem nàder
        Verenigd zijn, hoe daar
        Ook meerder gunste-vloed
        Op néderstroomen moet,
        Terwijl het af-gewéken,
        Verkeerd en boos geslagt,
        Weg zinkt, van heil versteken,
        In doods on-eyndbre nagt.
      
    
  