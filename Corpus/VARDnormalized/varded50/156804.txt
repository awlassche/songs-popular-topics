
    
      
        HEf op, mijn zang-godin, een Liet,
        En met een zoet geschater,
        Singh eens ter ere van de Vliet,
        En van haar zuiver water.
      
      
        Het is een Bron vol zoet genucht,
        Zij spelt muziek met suizen,
        Zo wanneer als de Zomer lucht
        Haar gollefjes doet bruisen.
      
      
        Dit ruyschende, en zoet geluid,
        Door het roeren van haar stromen,
        Dat lok de Steedsche jeughde uit,
        Om daar mee bij te komen.
      
      
        Die van laveren dwers, en langs,
        Met vlaggen op haar Schuytje,
        Wt het welk men hoort veel zoet gesanghs
        En het spelen op het Fluytje
      
      
        De Knolle-vletter uit de streek,
        Hoort men hier mede zingen:
        het Vergadert al op deze Beek,
        Dat vreugde kan aan bringen.
      
      
        Den Huisman in zijn melleck-schuyt,
        Voegt hem bij de Besanen,
        En zingende met zoet geluid,
        Ontreckt de Zee haar Swanen:
      
      
        Die latende de bracke Zee
        En hare dorre stranden,
        Bepronken nu de Vliet ook mee,
        En al die naaste landen
      
      
        De Koeten houden in het Riet,
        En duizend and're mede:
        Schier al wat men ter wereld ziet,
        Verzameld daar ter stede!
      
      
        De grond die wimmelter van Vis,
        (Het zijne wel mirakels,)
        Die met vermaak te vangen is,
        Met Elgers, of met Schakels.
      
      
        Of sooje maar een Fuyckjen zet,
        Ter zijden voor een Slootje,
        Slaapt vrij gerustelijk op u bedt,
        Des morgens hebje het sootje.
      
      
        Des morgens legger bij malkaer,
        De Korpers, Baars, en Snoeken:
        Men vanght ook licht een zood te gaar,
        Met Angels, en met Hoeken.
      
      
        Wanneer des winters koude Vorst
        Ons knelt op onze rugge,
        Zo stremt hij op de Vliet een korst,
        Een held're glazen brugge.
      
      
        Wat is er dan al reeds, en ganghs,
        De Peertjes, wack're Beesies,
        Die draven dan de Vliet al langs,
        Met duizend andere Sleesies.
      
      
        Gewis, het is een zoet vermaak,
        Bij deze Vliet te wonen:
        Hij zelf heeft kennis van des sak,
        Die u dit doet vertonen.
      
    
  