
    
      
        Adieu mijn lief, mijn uitgelezen,
        Ik hoop dat gij u niet ontsteld,
        Bedenkt het kan niet anders wezen,
        Want ik moet trekken na het Veld,
        Om met den Vijand te gaan strijden,
        Ik bevel u in den Heer,
        En wens gij u haast zult verblijden
        Zodra als ik weder keer.
      
      
        Minnaar ik hoor aan alle kanten
        Als dat men sterk van Vrede meld,
        Men leest het dikmaals in de Kranten,
        Waarom trekt gij dan na het Veld;
        het Is op Aarde het grootst verlangen
        Dat me van den Hemel wensen kan,
        Mogt men de vrede tog ontvangen,
        Daarin steld ieder zijn belangen.
      
      
        Dat gij van Vrede hebt gelezen,
        Zoete lief dat is wel waar,
        De Legers zijn veel sterker dan ooit voor dezen,
        En veel bloediger in het gevaar,
        Want de grote Legermachten
        Die daar staan aan wederzy
        Zijn veel groter in haar kragten,
        En komt dagelijks meerder bij.
      
      
        Och dat men zag Vrede schenken,
        Dat is op Aarde het hoogste goed,
        Zag men het mensdom zo gedenken,
        En spaaren zo veel onnozel bloed,
        Dat de Hemel eens wierd bewogen,
        En de Mogenheden allemaal,
        Zo dat wij ondervinden mogen
        Oprechte vrede in het generaal.
      
      
        Och schoon Kind, dat eens uw wensen,
        Ten zegen van het gehele Al,
        Tot nut en heil van alle Mensen,
        Kwan weder op het Aardse dal.
        Adieu, nu moet ik van u scheiden,
        Nog eens, vaarwel dan voor het lest,
        Tot ik weer kom met groot verblijde,
        Wanneer de Vrede is gevest.
      
    
  