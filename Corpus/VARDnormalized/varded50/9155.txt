
    
      
        DIepe kolken, nare gronden
        Als voor mij uw afgrond spelt,
        Zie ik, dunkt mij, in een beeld
        De ondoorgrondelijcke gronden
        Van Gods liefde zonder peil
        Van het onbegrepen Heil.
      
      
        Eer de bergen, eer de dalen
        Resen, daalden, hoog en leeg,
        Eer daar damp van de eerde steeg,
        Eer de Zon, of Maan haar stralen
        Zonden, het water wist zijn tij:
        Daalde Godes gunst op mij.
      
      
        'K was nog niet, en 'k was verkoren
        'K wist het zelf niet, en het Goed
        Dat ons eeuwig sal'gen moet
        Was (al eer ik was geboren)
        Eer ik het wenste, toe-gedagt,
        Dat mij nu werd toe-gebragt.
      
      
        Doe ik eerst dit ligt aanschouwde
        Zag ik dat met ogen boos'
        Zonder heil, en hopeloos.
        het Eerste digtsel dat ik bouwde
        Was, van mijn Heil af te gaan,
        En niet dan in mij te staan.
      
      
        Eer mij God woud zien bederven
        Daar ik ter verderve liep
        Hij mij flux te rugge riep:
        Beyd! mijn Soon zal liever sterven
        Zeide Hij, een vervloekte Dood
        Dan gij sterven in die Nood!
      
      
        Ia dien Soon zal ik u geve'
        Dat Hij met u door den Geest
        Een zij, En uw ziel geneest,
        In u wone, in u leve
        Tot dat eens volmaakte deugd
        Breng uw ziel tot volle vreugd.
      
      
        Diepe kolken, nare gronden
        Uwen af-grond is nu Niet
        Bij de diepten die men ziet
        In des grondeloose gronden
        Van het onbegrepen Heil
        Van Gods Liefde zonder peil.
      
    
  