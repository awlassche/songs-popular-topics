
    
      
        HEt hoogdragend ghemoet, van mijn eerweerde vrouw,
        Werpt mij geheel ter neer, in pijnelijcke rouw.
        O al-werde vriendin, zegt mij: hoe komt u hert?
        Dat zelfs de goedheid was? in des wreedheid verwert.
      
      
        Dat gij nu hebt een lust? dat gij nu hebt verlang?
        Met u ogen te zien, den droeven onder-gang?
        Van uw getrouwen slaaf, die u nooit en misdeed:
        Maar liever duizen don, goedwillig om u leed.
      
      
        Cont gij u niet versaen, met mijn tranighe vloed?
        Moet ik noch storten uit, mijn schier verteerde bloed?
        O wreede wreedheid, die ik nooit hebbe verwacht,
        Van u, die ik altijd medooghend’ heb geacht.
      
      
        Och waart gij eens vernoegd, van mijn gedurig pijn!
        V veel vermoghend’ hert, zoude beweegd dan zijn,
        Om te blussen t’ghequel, om te blussen t’verdriet,
        Dat mijn verstand verdooft, en wijsheid brengt te niet.
      
      
        De Gheestighe natuur, die s’Hemels loop bestuert,
        Schijnt uit medooghentheyt, zelver te staan betruert,
        Door het droewich gezucht, uit mijn zeer bange borst,
        Dat met een groot verlang, naar u genade dorst.
      
      
        Ay wat mag toch ghenaed’, mij komen in den zin,
        Daar toch het trots gemoet, van mijn werde vriendin,
        Niet anders en begeert, dan door een wreedheid straf,
        Het lichaam van haar slaaf, te brengen heel in het graf.
      
      
        Verheven werde ziel, die mijn ghemoet regeert,
        Vertrekt uit mijn lichaam: want mijn vriendin t’begheert.
        Mijn vreugde is haar pijn. Mijn pijne is haar vreugd.
        Mijn leven is haar dood. Mijn sterven haar gheneucht.
      
    
  