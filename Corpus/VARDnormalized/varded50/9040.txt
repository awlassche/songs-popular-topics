
    
      
        WAt voert de lieve Morgen-stond
        Hem lekkernijen in den mond!
        Die zonder lust tot lekkernij,
        En zonder sugt na staat of eer,
        En zonder zorg voor altijd meer,
        Altijd leeft aller zorgen vrij.
      
      
        Te nagt bedekten hem gewis
        De vlerken van de duisternis,
        En braken zijn vermoeytheyd af:
        De wijl de heylig' Eeuwigheid
        De vleuglen van voorsienicheyd
        (In het schut der Englen) om hem gaf.
      
      
        Zijn leden door zijn arbeid moed
        (Dien hij gewillig sorgloos doet)
        De nagt, de rust, de slaap verkwikt;
        Dewijl geen droom van Tessel-scha,
        Of vrees voor Groter-ongena
        Zijn dunne slaap steurt, of verschrikt.
      
      
        Hij vreest niet dat hem 'tampt met smert
        Ontkuypt, of ondercropen werd,
        Die het ambt niet, maar dien t'ampt behoeft.
        Hij vreest niet dat zijn naam of eer
        Door clapperts werd ontrooft, dien meer
        Het smaad'lijck, dan de smaad bedroeft.
      
      
        Hij vreest nog schrickt voor Roverij,
        Door listen nog bedriegeij,
        Nog voor een dubbel-diepen trek
        Van Gierigaarts, en Woeckeraars;
        Nog voor zijn handel vol gevaars:
        Dien Schat en Goud niet is dan drek.
      
      
        Ontwakend eer de zonne rijst
        (Want hem nog spook nog duister yst)
        Reyck-halst hij na des werelds Oog;
        Dat hem in het onbedwelmt gesigt
        Niet is dan door-en-weer-door Ligt,
        En rijzend ligt zijn hert om hoog.
      
      
        Zo breekt door al mijn duisternis,
        (Daar in ik des Hemels gunste mis,
        En af-dwaal van des Levens Bron)
        Door al mijn hersenlose rÃªen,
        Zo breekt door al mijn dwaasheid heen
        Mijn Jesus, denck hij, als die Zon
      
      
        Mijn Jesus, als de Zon ontdekt
        Het vuyle dat mijn hert bevlekt;
        En doet mij zien des Hemels gunst:
        En dat mijn wijsheid, dwaasheid wis,
        En het geen mij dwaas scheen wijsheid is:
        Ia toont mij al mijns vijands kunst.
      
      
        Die Mergen-Son te schonen schijnt,
        Om dat op zijne komst verdwijnt
        De logge slaap, de lossen droom:
        Mijn Jesus met zijn opgang breekt
        Den sluimer daar de ziel in steekt,
        En weck haar leden laf en loom.
      
      
        De slapend' ongevoelijckheyd,
        Het reedloos dromend onbescheid
        Werd Jesus met zijn Zonne schijn;
        En toont ons dat al swerelds schoon
        Van lust, magt, pragt, ja Konings kroon
        Schouwspelen slegs van dromen zijn.
      
      
        Hij ziet in het ligt ten morgenstond
        Het Heerlijk dat hij nergens vond,
        Het Oog des werelds open gaan:
        En vat in Jesu vol gena
        Een schoonheid zonder wederga,
        Daar lust, en rust, gerust op staan:
      
      
        Een Schepper van al het Herelijck,
        Een Koning van der Englen rijk,
        Uit liefd en nedricheyd, een mens;
        Het lichaam van all het hoge schoon,
        Van Priesters-Ephod, Konings-kroon;
        Des werelds enig Heil, en wens.
      
      
        Sijt welkom lieflijk Morgen-ligt
        (Zeid hij) in het nieuw-ontwaakt gesigt:
        Zo zie ik (als de schaad'wen vlien)
        Mijn Heer met nieuwe cragten van
        het Herschapen oog, dat altijd kan
        In Jesu nieuwe schoonheid zien.
      
      
        Daar steekt dien Held, den Bruidegom,
        Zijn hoofd te bedd uit! wellecom!
        Roupt al wat sig op d'aarden houdt;
        Den nugtren mens hem dankbaar groet,
        Het telgje recht hem in het gemoet,
        het Gevogelt schettert door het woud.
      
      
        Zo juygten het al doe het Hemels Lam
        Van het Heyl'ge vat ter wereld kwam,
        Dien opgang uit der Hoogte seeg;
        Den Hemel scheurde, en het Heilig Hof
        Song des Hemels Wijzen Goedheid lof,
        En d'aard in vreugd ten Hemel steeg.
      
      
        het Gesigt van gistren avond laat
        Stond truyrig; daar de dageraad
        Aan alles blijder aanzien toont:
        Den dauw-drop glinstert aan het gras,
        Het groen staat groener als het was,
        Het morgen-schoon het alles schoont.
      
      
        Mijn schonen Jesus geeft het al
        Wat schoon en onschoon is een val:
        Ons voor-soed maakt hij tot een blijk
        Van des Hemels gunst, ons enig goed;
        Ons onspoed maakt hij enkel spoed;
        Zelf schoon, de Schoonheid wesentlijck.
      
      
        Des werelds lig en ligt zijn ligt
        Nauw boven onzen kim, of het swigt
        In holen wat verslindend was:
        Dus wat mijn ziel vervaarlijk schijnt
        Op Jezus heldre komst verdwijnt,
        En blijckt maar tandeloos gebas.
      
      
        Het dreigen scheen mij schrikkelijk,
        De wereld, en het vlees aan-lockelijck,
        Dewijl ik in het duister lag:
        Maar bij dit ligt is al dat deert,
        Of zoet is, niet een bone werd,
        Bij dat ik in mijn Jesu zag.
      
      
        Dat Rijzend Ligt is enkel zoet;
        Met fellen straal, nog heten gloed
        En deert het, als de middag-zon;
        Waar is dat enkel vreugde geeft
        Dat niet een pijnlijck' angel heeft
        Van al dat oyd het herte won?
      
      
        Maar Jesus maakt het Heerelijck
        Ons door en door genouchelijck,
        Als d'eeuwige Regtveerdicheyd
        (Hoewel door zonden opgereuyt)
        Door Hem verzoend, haar weder-steuyt
        Van wraak niet over ons en spreydt.
      
      
        Gaat voedt u dan met draf en stank
        (Die wil) op aard uw leven lank,
        En sport met mijn hoop (zeg hij) vrij.
        Val ik, des doet mij weder staan;
        En moet ik in het duister gaan;
        Mijn Jesus is een ligt om mij.
      
      
        Mijn Ziel, waakt op, dit Ligt en ziet
        Den mens met slapend' ogen niet.
        De werelsch-wijse mense ronckt
        In zoete dromen! dies ontwaakt!
        Waakt op! des morgenstond genaakt,
        En ziet hoe s' in Smaragden pronckt.
      
      
        Die Zon is in het gemak van Rust,
        In het nutten van des Vlezes lust,
        In het sagte bedde niet te zien.
        Wil op die nog in weelde weidt!
        Want ziet! des Heren Heerlijkheid
        In groter lust sig an komt bien.
      
      
        Werpt af dat warme dexsel, daar
        Gij meed omringt laagt in het gevaar
        Van wat u naar het herte mickt:
        Doet cleedren, en doet waapnen aan,
        Gij zult na het Rijzend-ligt toe gaan,
        En vlieden al wat des nagts verschrikt
      
      
        Best sietmen buiten Stads-gerugd
        Het Morgen-rood in d'open lugt.
        Ons Heer leed buiten meest zijn pijn:
        Beleeftheyd stapt en eer verby,
        Want buiten Stad, in spotternij
        Moet Jesus smaad gedragen zijn.
      
      
        Daar buiten wandelt niet onwis,
        Maar let op wan in Jesus is
        Met aandagt, en op ieder zaak:
        het Bedrog is in het los gemeen,
        Het wezen steekt in een voor een,
        In d'aandagt leven en vermaak.
      
      
        Onze eigen hert ons lusten doet;
        Onze eigen mond en maag ons voedt;
        Onze eigen bloed in d'aders woelt;
        Onze eigen voeten staan en gaan;
        Onze eigen hersenen verstaan;
        Onze eigen long ons herte coelt:
      
      
        Mijn ziel, het gelovige gesigt
        Alleen uit eigen hert dit ligt
        Rein zien, en eyden-maken kan:
        Elk leeft van zijn geloof: Het ligt
        Dat ons in and'rer voorbeeld stigt,
        Daar leertmen, maar en leeftmen van.
      
      
        Nu die Zon opgaat Iuygh ik blij
        En segg nog; werld verblijd u vrij
        In uw heil, en bespot het mijne:
        Dit Heil me op-helpt, als ik vall,
        En, zit ik in het duister, zal
        Dit ligt mijn ligt voor eeuwig zijn.
      
    
  