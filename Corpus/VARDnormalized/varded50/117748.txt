
    
      
        Verliefde Maagd,
        Meend gij met lonken
        
          t'Ontfonken
        
        Mijn Hert wel eer behaagt;
        Neen ik stel de Min
        Gans uit mijn zin,
        'k Wil altoos met mijn Vrijheid pronken,
      
      
        Weg Malle Prij,
        Met al u Snappen
        En klappen,
        Ik laat u in de lij,
        Schoon gij mijn Ziel
        Wel eer Geviel,
        Gij zult mij nooit niet weer Betrappen.
      
      
        Dat komt Zottin
        Van na te Lopen,
        En hopen
        Op u Trouwe Min,
        Neen, 'k Lag u uit,
        Gewaande Bruid,
        'k Zal voor mijn Geld wel Schoonder kopen.
      
      
        Het blinkent Goud
        Heeft groot Vermogen,
        In d'Ogen
        Van Juffers Jong en Oud.
        Beklaag dan niet
        Uw zwaar Verdriet,
        Gij hebt u zelfs te Los bedrogen.
      
      
        Als ik de Wijn
        Zie in de Beker,
        het Is zeker
        Die baard mij Mede√ßyn:
        Die voed de Vreugd,
        En doet mij Deugd,
        Dies hoef ik nooit geen Apotheker.
      
      
        Weg dart'le Min,
        Jou regte Zotje
        'k Bespotje,
        'k Verban u uit mijn zin:
        Schoon ik wel schyn
        Uw Slaaf te zijn,
        het Is maar Geveynst, en ik Bedotje.
      
    
  