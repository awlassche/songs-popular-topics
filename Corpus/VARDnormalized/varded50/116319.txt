
    
      
        1.O! Heilig zuiver Een,
        Fonteine alles goeds!
        Daar Gij bewoond alleen
        Den tempel des gemoeds,
        Wat is 'er over-vloeds,
        Van Goddelijke weelden,
        Daar blijft in zoo veel zoets,
        Geen plaatse voor de beelden.
      
      
        Hemelse Bruidegom!
        Uw lieffelijk aanschijn,
        Dat neiget hem al om,
        Tot die de uwe zijn,
        Gij trektze al tot Dijn,
        Uit kracht van uwer minne;
        Want uwen zoeten wijn
        Beroofd verstand en zinnen.
      
      
        Uw edel zuiver licht,
        Uw Goddelijke aard,
        Uw vriendelijk gezicht,
        Uw liefde tot hun waard,
        Een wederliefde baard,
        Zij worden zoo ontsteken,
        Als Gij in haar verklaard,
        Haar herte schijnt te breken.
      
      
        Want als de ziel aan-ziet
        Uw heilig wezen puur,
        Zoo heeft ze groot verdriet
        Hier in de Creatuur;
        Stond 'et in haaren keur
        Zij liep uit haare krachten,
        Doch haar bestelde uur
        Wil zij van U verwachten.
      
      
        Om uwen het wil zij diend
        De ijdelheid, o Heer!
        Gij zijt haar zulken vriend,
        Zentze vrij heen en we'er,
        En drukze vrij ter ne'er,
        Is het uw Godlijk behaagen,
        Gewillig uw begeer
        Zal zij uit liefde draagen:
      
      
        Uw liefde is zoo vast
        In het binnenste geprent,
        Zoo dat zij door geen last,
        Druk, lijden noch torment,
        Kan werden af-gewend
        Van uwe zoete minne,
        Al wat Gij haar toe-zend,
        Dat trekt haar tot U inne.
      
      
        Gij zijt in haar, en zij
        Is ook in U al-tijd,
        Wat zij doet dat doet Gij,
        Haar lijden Gij ook lijd,
        Haar strijd is uwen strijd,
        Haar vreugd is uw vermaken,
        Met haar Gij enig zijt,
        Daarom zijn het uwe zaaken.
      
      
        O wonderlijke God!
        Die hem met U verbind,
        Al word hij hier bespot,
        Hij weet wat hij bevind,
        Hij weet wat hij bemind,
        het Is hem te zien gegeven:
        Maar die daar zijn verblind
        Ook na haar blindheid leven.
      
    
  