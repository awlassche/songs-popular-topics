
    
      
        Ik vrijden op een tijd een zoet Menniste susje,
        Dien ik zeer lofelyk kwam groeten met een kusje.
        Maar wat ik deed', was wind.   Zij zei: ‘Bij Ja en Neen,
        Dit vrijen kwest   mijn eer, ik bidje, gaat dog heen.
      
      
        het Is onze   Zusters niet geoorloft te verkeren
        Als bij het fijnste volk,   bij Broeders van ons Lere.’
        Ik klaegde van mijn brand, ik kermde van mijn smart,
        Ik zwoer haar liefde was gemetselt in mijn hart,
      
      
        Maar wat ik deed of niet, ik kon haar niet bewegen.
        Ik sprak nau of zij wist daar een Schriftuurplaats tegen
        En daar me dreef zij mij gelijk de wind de pluim,
        Want ik wist daar niet af,   zij kon het al op haar duim.
      
      
        s' Had Moses in haar hoofd, s' had David opgegeten,
        s' Had in haar brein gebond een Klooster vol Profeten,
        En al de Apostelen die woonden in haar Lijf.
        Ik dogt, Sint Velten speld met dit geleerde wijf!
      
      
        Zij en zag niet aan mij, of het scheen haar te mishagen:
        Dan was mijn hair te lang, dan al te wit mijn Kragen,
        Pouvretten   al te weits, het stijfsel al te blauw,
        Dan was mijn broek te wijd, dan het wambas   al te nauw.
      
      
        Elk kouse-band te lang, 'k had rozen op mijn Schoenen,
        In het kort, zij maakte zond zo werltschen man te zoenen.
        ‘Wel goeden avond dan Juffrouw’, zeid ik, en zij:
        ‘Gaat in des Heren naam, zijn wijsheid blijft u bij.
      
      
        het En   was niet lang daar na, ik kwam weer bij haar treden,
        Verandert bei in spraak, in wezen en in kleden:
        Mijn mantel was gants slegt   en zwaar, mijn hair gekort,
        Mijn wit gesteve kraag zo plat gelijk een bort,
      
      
        Op al mijn Kleeren zat niet een uitwendig koortje,
        En daar kwam uit mijn mond niet een onheblijk woordje.
        ‘Vrede zij deze huise’, zeid ik en ik zag
        Gelijk Sint Steven deed doen de Hemel open lag:
      
      
        het Wit van de ogen om hoog. Ik noemde haar niet als ‘Zuster.’
        Doen stelde zij zo het scheen haar hartje wat geruster.
        Ik las haar altemets   een schoon Kapittel voor,
        En lelden   haar niet als van Godsdienst aan het oor.
      
      
        Dus kroop ik in haar gunst. Zij toonden haar wat blyer
        En ik wierd metter tijd wat stouter en wat vrijer.
        Eens nam ik s' in den arm, en zei: ‘Ik wil het doen,
        Bij ja en Neen’, en gaf haar op zen Fries een zoen.
      
      
        Doen bloosde zij kwansuis en zei: ‘Ei, laat dat wezen,
        Men moet het klappen   van Langtongde mensen vrezen.’
        Ik zwoer haar dat ik wel heimelik en secreet
        Was als de nagt ,en zei: ‘Voorzeker, datje het weet,
      
      
        Ik wil de kers uit doen.’ ‘O zweert niet!’ seyse. ‘Trouwen,
        Doe uit de kaars, op dat gij uwen eed moogt houwen!’
        Doen knoffeld' ik rondom in het duister, totter tijd
        Dat ik een bedde vond. Ik nam haar aan mijn zijd
      
      
        En zei: ‘Voorwaar, mijn lief, hier willen wij met lusten
        In vrolijke genugt vanavond tezamen rusten.’
        ‘Zweert gij, voorwaer’, zeid zij, ‘daar ik u zo vermaan?
        O Broeder, had gij niet dien zwaren eed gedaan,
      
      
        Ik had om al de wereld bij u niet willen komen,
        Maar uwe stoutheid is ten besten afgenomen!’
        ‘Zo komt gij dan’, zeid ik. ‘Ja’, seyds', ‘al is het mij leed,
        Ik kom om dat gij niet souw breken uwen eed.’
      
    
  