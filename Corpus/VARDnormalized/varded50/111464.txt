
    
      
        MOet ik helaas! dan dus verkwijnen
        Door al mijn Jammer en Elend,
        Zal ik dan van mijn Smert, en Pijnen
        In eeuwigheid nooit zien het end.
      
      
        Waarom houd' ik met zoo veel zorgen
        Dog voor mijn Philis, mijn Godin,
        Mijn al te trouwe min verborgen?
        Zal zij nooit weten dat 'k haar min.
      
      
        o Ja! Mijn Engelin zal weten,
        Dat zij door haar Bekoorlykhe'en,
        Mijn Hert, en Sin lang heeft bezeten:
        Ik Lef, en Sterf voor haar alleen.
      
      
        Waar toe dient mij dit angstig schromen?
        Ik zoek verlichting in mijn Smert,
        Die reeds al is in top gekomen:
        Ligt dat zij eens bewoogen werd.
      
      
        Want in een Lichaam zo vol gaven
        Dunkt het mij een onmoog'lykheyd,
        Dat daar een Ziel in is begraven,
        Zoo vol van ongevoeligheid.
      
      
        Wel aan ik staak voortaan mijn klagen,
        Mij dunkt ik zij door Phillis min,
        Al mijn voorgaande leed verjagen,
        En heel verbannen uit mijn zin.
      
    
  