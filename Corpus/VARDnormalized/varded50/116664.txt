
    
      
        Wie heeft den Water-Leeuw geslagen,
        Waarom treurt den fieren Zeeuw,
        Waarom gaan de Matroosen klagen?
        Vol van jammer en geschreeuw?
        Wel waarom gaan de Hoofden samen,
        Binnen Middelburg de Stee?
        Ieder Zee-helt na betamen,
        Is vol druk en herten wee.
      
      
        Wel hoort ik zal u gaan verklaren,
        Hoe wij met Nephtuyn Galy,
        Zijn van Zeeland uitgevaren,
        Ieder een was even blij;
        Zestien stukken na behoren,
        Honderd vijf Man wel gemoed,
        Om den Vijand op te sporen,
        Als een fieren Leeuw verwoed.
      
      
        Ons Kapitein een Held der Helden,
        Pieter Borrens triumphant,
        Die zijn Lijf en leven stelden,
        Voor zijn lieve Vaderland,
        En om Duynkerke te doen blijken,
        Hoe de Zeeuwen kloek van moed,
        Nimmermeer haar Vlagge strijken,
        Als met kosten van haar Bloed.
      
      
        Den tienden dag van Mei verheven,
        des Morgens in den Dageraad,
        Zag men de Franse Vlagge streven,
        Van drie Schepen obstinaat,
        Oranje zag men lustig zwieren,
        Van ons kleine Schip vol moed,
        Ons Kapitein met goe manieren,
        Sprak aan ons met woorden zoet;
      
      
        Mijn trouw Volk wilt niet bezwijke,
        Een klein Schip, een grote God;
        Ik zal u voorgaan al gelijke,
        Als een Vader zeer minjoot,
        Den Hemel geeft ons maar genade,
        Heden zullen wij gelijk,
        Pronken met Lauwrieren bladen,
        Tot een spijt van het Franse Rijk.
      
      
        Daar op komt La Fidel gevlogen,
        Met een Oorlogs toon verwoed,
        Maar hij vont hem zo bedrogen,
        Doen hij kreeg zijn morgen groet,
        Hij meenden ons op zij te klampen,
        Maar den Zee-Leeuw zorge droeg,
        Zonder vrees van stoot of rampen,
        Drayden wij hem voor de Boeg.
      
      
        Het Kanon dat hoort men Kraaken,
        Ons musschettery vol moed,
        De Hand-Granaten zag men blaken,
        Dat kost menig mens zijn bloed,
        Monsieur Vermeere kan getuigen,
        Had hij maar geweest alleen,
        Hij had moeten voor ons buigen,
        En voor Prijs na Zeeland treen.
      
      
        Zijn twee Honderd man ten toone,
        Zes-en-twintig Stukken kant,
        Dat en kon hem niet verschone;
        Want wij hadden vigelant,
        Zijn Voor-schip tot ons gerijven,
        Alzo deftig aengetast,
        Dat 'er niet een mens kon blijven,
        Heel tot aan zijn grote Mast,
      
      
        Kapteyn Piet Borrens sprak getrouwe,
        Kind'ren toont u nu als mans,
        Ik zal u mijn beloften houden,
        Ei gewonnen is de Kans,
        Ik en zal u nooit begeven,
        Tot mijn laasten druppel bloed,
        'k Laat veel liever Lijf en Leven,
        'k Ben van Zeeuwen opgevoed.
      
      
        O! Kapitein ik moet u loven,
        Hoe gij stond in het Bloed begruyst,
        Helder in des Vijands ogen,
        Met de Sabel in de vuist,
        En u vertoond voor u Vijanden,
        Schoon zij vijf man tegen Een,
        U zo stoutelijk aanranden,
        U manhafte Wijsheid scheen.
      
      
        Maar ach, helaas! doen is geschoten
        Onzen dap'ren Kapitein,
        Het Pronk-Beelt van de Zeeuwsse Loten,
        Die staag vogt als een Romeyn,
        Een Stuurman en meer and're mede,
        Zijn zeer schromelijk gewont;
        Twee man dood, de rest komt heden,
        Van Duynkerke hier gezond.
      
      
        Lof gij brave Officieren,
        Lof Matroosen en Soldaat,
        Laat staag u Zeeuwsse Vlagge zwieren,
        Als gij weer te Kape gaat,
        O Luitenant ik moet u roemen,
        Draagt u altijd als dien dag,
        Dan zal men u het Haentje noemen,
        Van de Edele Prinse Vlag.
      
    
  