
    
      
        WAt is het een Heerlijk Leven,
        Hoe zoet is het gevrij,, thans voor mij,
        Als ik aan mijn Phillis zij;
        Door Minne-lust gedreven,
        Haar mag de blijken geven, hoe de Min
        Houd geboeid mijn Ziel en Sin.
        Ach! hoe vermakelijk verslyt
        Ik tegenwoordig nu mijn tijd
        In volle lust en vreugd:
        o Aangenaam en sagt gevlei
        Ik denk dik maals (als Besje zei)
        o Jé! hoe zoet is de Jeugd.
      
      
        Aanschouw ik eens die Ogen,
        Waar door het Zonne-ligt, doft en swigt
        Elke straal verstrekt een schigt,
        Cupido mag vrij bogen
        Op Kragt en op Vermogen: Phillis Magt
        Is bij mij veel meer geagt
        Een stralend lonkje doet geen zeer:
        Neen, het vermeerderd in mij eer
        Die eerste zoete Vreugd:
        Wanneer gij lacchend mij belonkt
        En dus mijn borst nog meer ontfonkt?
        o Jê! hoe zoet is de Jeugd.
      
      
        Reik ik mijn hand aan haar toe,
        Of leg ik anders die,, op haar Knie,
        Ach! die zoete Honing-bie
        Weet dadelijk wel waar toe
        Dat dit strekt z'is 'er klaar toe, zij betrout
        In mijn hand haar poes'je stout:
        Die nette wel gemaakte hand,
        Schoon koel, zet mij in volle brand
        En dat vermeerderd mijn vreugd:
        Als ik geniet dat zoet vermaak,
        Dan denk ik bij mij zelven vaak,
        o Je! hoe zoet is de Jeugd.
      
      
        Stel ik mij om te kussen,
        Zij steekt haar bekje toe,, maar ach! hoe
        Menigmaal dat ik het haar doe,
        Mijn vuur is niet te blussen:
        Geeft zij mij ondertussen, ook een Zoen,
        Daar het mij om is te doen.
        Dat zoentje, zweer ik, doet mij wel
        Schier vijf duim kruipen uit mijn vel,
        Zo puur uit enk'le Vreugd:
        Mijn Ziel was lang het Ligchaam uit,
        Had Phillis mond die nooit gestuyt:
        o Je! hoe zoet is de Jeugd.
      
    
  