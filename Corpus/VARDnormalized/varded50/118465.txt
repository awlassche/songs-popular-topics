
    
      
        DEn Schepper, daar de dingen,
        Die het oog met lust aanziet,
        Haar wezen van ontvingen,
        Uit een verwarde niet:
        Die de eerste mens van Aarde
        Bootseerde, en daar na,
        Na zijne wijsheid paarde,
        Met een gewenste Ga,
      
      
        Die dale met zijn zegen
        Op u, gezegend Paar,
        Gelijk een versche regen;
        Op dat van Jaar tot Jaar
        Uwe vruchtbaarheid mag blijken
        In vruchten, die in deugd
        En vroomheid u gelijken,
        Tot spiegels voor de Jeugd.
      
      
        Hij zegen ook de vruchten
        Van uwen arrebeyt;
        Op dat, als and're zuchten,
        Geparst door tegenheid,
        Uwe danckbaerheyt na boven
        Door damp' en wolken styght,
        Om God voor het heil te loven,
        Dat gij van hem verkrijgt.
      
      
        Hij zegen u met gaven,
        Die, het zij in ramp of nood,
        Uw zielen zullen laven,
        Met troost, tot dat de dood
        Uw Aardse band zal breken,
        Om, na mijn wens, met hem,
        Die het al bestiert, te spreken
        In het nieuw' Jerusalem.
      
    
  