
    
      
        HEer, straft niet mijn misdaden
        Daar meed' ik ben beladen
        In enen grammen zin,
        In uwen toorn vervaarlijk
        Castijt mij niet zo zwaarlijk
        Als ik wel weerdig bin.
      
      
        Maar wilt u Heer ontfermen,
        Aenschout mijn treurig kermen,
        Want cranckheyt komt mij aan.
        Wilt mij gezondheid geven,
        Want mijn gebeenten beven
        Met flaeuwicheyt bevaen.
      
      
        Mijn ziele haar ontstellet,
        Mijn hert hem-selven quellet
        In troosteloos verdriet.
        Mij is te wonder bange,
        Hoe lang' o Heer, hoe lange
        Verhooret gij mij niet?
      
      
        Ach! wilt u tot mij keren,
        Wilt goedig van mij weren
        Dees' commerlijcke quael,
        Wt loutere genade
        Mijn zuchten niet versmade,
        Maar helpet mij eenmaal.
      
      
        Want niemand kan u prijzen
        Noch danckbaerheyt bewijzen
        Verwonnen van de dood.
        Wie is er, die begraven
        Kan roemen uwe gaven,
        V name maken groot?
      
      
        Ik slijte mijne dagen
        In een gedurig klagen,
        Mijn leger maak ik nat
        Des nachtes met mijn wenen,
        Mijn bedde swemt daar henen
        Als in een tranen bat.
      
      
        Verteerd is mijn gezichte
        Terwijlen ik het richte
        Na dien die mij benout
        En poget te verscheuren,
        Mijn ogen zijn van treuren
        In haast geworden oud.
      
      
        Gij boze wilt nu wijken,
        Gij wreden hoop, gaat strijken,
        Vliet altemaal van hier;
        God heeft ten langen lesten
        Mijn jammer noch ten besten
        Gebracht zeer goedertier.
      
      
        De Heer wou niet verachten
        In eeuwigheid mijn clachten,
        Maar gaf mij mijn begeer,
        Mijn beden hem bewegen,
        Ik heb van hem gekregen
        Mijn hope, en noch meer.
      
      
        Dus liggen nu in schanden
        Mijn bloedige vijanden,
        Zij zijn vol angst en schrik.
        Te rugge zij haar keren
        Vol schaemten en oneeren,
        In enen oogen-blick.
      
    
  