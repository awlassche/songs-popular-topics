
    
      
        O gij trotse Maagden aard,
        Vol hardnekkigheid,
        Die de Minnaers baard
        In onverduldigheid:
        Fij, dat gij mij zo lang hebt overheert,
        En mijn zinnen van het minnen afgekeerd.
        De liefde zoet van aard, is weder-liefde waart.
      
      
        Fij: ei zucht! het is u schuld,
        Dat des jonge geest,
        Die met groot geduld
        U minnaar is geweest,
        Is ten laatsten gedwongen zijn trouwe zin
        Af te keren van de vruchteloose min:
        De liefde zoet van aard, is weder-liefde waart.
      
      
        Ach ik viel hem al te hard,
        Ik heb om al zijn klacht,
        En om al zijn smart
        Zo menigmaal gelakt:
        Nu ontroerd mijn zijn lijden en zijn zwaar bloed,
        En zijn droefheid is een prikkel in ‘het gemoed:
        De liefde zoet van aard, is weder-liefde waart.
      
      
        Fij, o wreede tyranny!
        Packt u uit des stoel,
        Ziele stelt in mij
        Een levendig gevoel:
        Ben ik vlees, ben ik bloed, ben ik menselijk,
        Doet u eigen vlees en bloed geen ongelijk:
        De liefde zoet van aard, is weder liefde waart.
      
      
        ‘k Wil veranderen t’eenemael
        En die mij goed gunt,
        Wil ik we’er betalen
        Met de zelfde munt:
        Kom mijn hert, kom mijn lief, kom doch eens bij mijn,
        Kom mijn lief, ik wil u alderliefste zijn,
        De liefde zoet van aard, is weder-liefde waart.
      
    
  