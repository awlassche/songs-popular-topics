
    
      
        ‘Het Gebeurde in voor-leden tijd,
        Dat Leonora wierd’ gevrijt
        Van al het puik der Jongelingen,
        Die steeds tot haar believen stingen.
      
      
        Zij was een Maagd een jonge Bloem:
        Maar aller Maagden pronk en roem,
        In schoonheid en bevallig wezen,
        Veel hoger dan gemeen geresen.
      
      
        Dit wijst de Ieucht, en liep vrij sterk:
        Maar zij en had’ daar van geen werk;
        Hoe hoger dat de liefde steygerd’,
        Hoe meerder zij haar liefde weygerd’.
      
      
        Een niet te min uit dezen hoop,
        Die had’ een vond, en wist de knoop
        In korte tijd zo wel te leggen
        Dat haar de Vrijster liet gezeggen.
      
      
        Daar stond’ de Ieucht verbaasd en keek,
        Verwonderd van zo gouwe streek,
        En voeld’ de spijt aan het herte kloppen:
        Maar wist de gramschap in te kroppen.
      
      
        het Wierd’ alles tot de Feest bereid,
        De Bruyt versierd en uitgeleid
        Met vreugde tot haar Bruyd’goms woning,
        Die rijcker scheen dan enig Koning.
      
      
        Maar, och! die blijschap duerd’ niet lang:
        Daar kwam terstond een groot gedrang,
        De Vryers die haar onlangs vrijden,
        Die konden dit geluk niet lijden:
      
      
        Elk was voor heen gelijk een Lam,
        Nu stuur en uyttermaten gram,
        Voor henen mak en goedertieren,
        Nu wilder als de wreedste dieren.
      
      
        Dies vielen zij gewapend uit,
        En straks de handen aan de Bruyt,
        Die zij met ongemeene grepen
        In haasten meenden weg te slepen.
      
      
        De Bruyd’gom steld’ hem ook te weer,
        En riep, O Maets! wat’s u begeer?
        Laat deze gaan: want zij is de mijne:
        Maar ieder woud’ haar voor de zijne.
      
      
        O Hemel! wat een stout bestaan!
        De strijdt die ging zeer hevig aan,
        En scheurden, mits het niet woud’ lukken,
        de een tegen d’aer de Bruyt aan stukken.
      
      
        Alzo, dat zij daar op de straat,
        Viel neder in een droeve staat,
        En buiten hoop van langer leven,
        De leste snik haast kwam te geven.
      
      
        Ziet doch wat prijs de schoonheid heeft?
        Wat loon zij haar bezitter geeft?
        Wat voordeel daar van is te halen?
        Dat menig doet ten grave dalen.
      
      
        De schoonheid is een wankel goed,
        Die menigmaal veel onheil broed,
        Veel zwarigheid komt aan te rechten,
        Die namaals kwalijk te te slechten.
      
      
        Weg dan met zo een nietig ding,
        Daar Troyen door te vuyr vergingh,
        Daar menig Kwant, en onder allen,
        Veel Helden zijn om neer gevallen.
      
    
  