
    
      
        Dat enig Godlijck wezen zoet,
        Wil uwen Geest bedouwen,
        Op dat gij met een rein gemoed
        Gods Aanzicht meucht aanschouwen,
        Wiens zuiver licht // de herten sticht,
        Die vast op hem betrouwen.
      
      
        Ziet welken Liefde ons geschied,
        Dat we Gods Kinders hieten,
        Maar openbaar en is het noch niet,
        Wat wij zullen genieten,
        Wanneer hij zal // zijn Liefde al
        Over de zijne gieten.
      
      
        Zijn Engelen met zoet geluid,
        Zullen zijn uitverkoren
        In allen plaatsen zoeken uit,
        En brenghense te voren,
        Daar zal niet een // hoe arm oft kleen,
        Voor hen blijven verloren.
      
      
        Al zijn ze kreupel Lam, of blind,
        Veracht ende verschoven,
        Als mense rein van herten vint,
        Men zal ze brengen boven,
        Daar zullen zij // van herten blij,
        God in der klaarheid loven.
      
      
        Want door de liefde die hij heeft,
        Maakt hij ze hem gelijke,
        Zijn eigen klaarheid hij daar geeft,
        Al in zijns Vaders rijke,
        Zijn heerlijkheid // is haar bereid,
        Op dat zijn liefde blijcke.
      
      
        Veel duizend heiligen vailliant,
        Zullen daar blinken schone,
        Ontvangen van des Heren hand,
        Des levens rijke krone,
        Elk een zal daar // verschijnen klaar,
        In zijn eigen persoone.
      
      
        De oude vrienden lang voor heen,
        Gestorven en vergeten,
        Die zullen daar komen bij een,
        Hemelse spijze eten,
        Als zij verheugt // en vol van vreugd
        Te samen zijn gezeten.
      
      
        De schaepkens die nu zijn verstroyt
        Hier ende daar verscheiden,
        Die werden tezamen dan ghekoyt,
        Het Lam dat zal ze weiden,
        En nimmermeer // zullen zij weer
        Van malkanderen scheiden.
      
      
        Hoe lief’lijck zal met vreugden fijn
        Dat zoet gezelschap leven:
        Elk een zal geern de minste zijn,
        Wt liefde zo gedreven,
        Waart mogelijk // het gantse rijk
        Zouden zij overgeven.
      
      
        Want zij als een doorluchtig vier,
        Van liefde zullen gloeien,
        Al wat zij geven goedertier,
        Zal hondertfout in vloeien,
        En haar fontein // en wordt niet klein,
        Maar zij zal eeuwig groeien.
      
      
        Al in haars Vaders lieve huis,
        Zijn woningen bij velen,
        Daar zullen zij bevrijd van kruis,
        Zeer lieffelijck in spelen,
        Dat duizend jaar // een dag is maar,
        Zo weinig salt vervelen.
      
      
        Wt aengheporde zoete minn’
        Zullen zij met verkloeken,
        Als Engelen vliegen uit en in,
        Malkanderen bezoeken,
        Want Liefd’ is daar // in ‘het openbaar,
        Niet heimelijk in hoeken.
      
      
        Hier is de liefd’ met vlees bekleed,
        Ghekrenckt in haar vermogen,
        Zo dat men niet zo klaar en weet,
        Waar dat zij leidt gebogen,
        Alleen present // is zij bekent,
        Den Goddelijcken ogen.
      
      
        Het is de liefde wel een pijn,
        Als mense niet kan vaten,
        Als zij dan zal zo kenbaar zijn,
        Hoe wil zij haar uit laten:
        Met wat een vreugd // zal zij haar deugd
        Wt-breyden boven maten.
      
      
        Eensdeels is hier getuigenis,
        Hoe groot de vreugd zal wezen,
        God aan te zien gelijk hij is,
        ‘het Gedenken doet genezen,
        Hoe veel te meer // als wij den Heer,
        Aanschouwen in het wezen.
      
      
        Wie deze hope in hem heeft,
        Reinigt hem zelven mede,
        Gelijk hij rein is, en hij leeft,
        Met God in eenighede,
        Al komter druk // of ongeluk.
        Inwendig heeft hij vrede.
      
    
  