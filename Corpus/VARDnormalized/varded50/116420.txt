
    
      
        Mijn lieve Zuster in den Heer,
        Al zijt gij zom-tijds zwak en teer,
        Wild op den Heer betrouwen;
        Hij zal u laaten nimmer-meer,
        Maar troosten in benouwe.
      
      
        het is waar dat zom-tijds voor een tijd
        Uw herte niet en is verblijd,
        Door al het over-denken,
        Van uw droefheid en zwaren strijd,
        Maar het zal uw ziel niet krenken.
      
      
        Gij hebt verloren uwe man,
        Maar God u weder helpen kan,
        Met troost in het herte binnen,
        Hoop stil op Hem, en hou stijf an,
        Gij zult wel over-winnen.
      
      
        De traanen van een Weedu-Vrou,
        Die vallen nederwaarts met rou,
        Nochtans zij op-waarts stijgen,
        En van God, die daar is getrou,
        Zij hulp en troost verkrijgen.
      
      
        Hoop stil op Hem, zoo word gij sterk,
        En denk het is Gods wonder-werk,
        Wat Hij laat overkomen,
        Want kruis en druk dat is het mer,
        Van al Gods lieve vromen.
      
      
        Hij slaat als of hij het meinde kwaad,
        Nochtans in zijnen wijzen raad,
        Wil Hij uw ziel genezen,
        Hou zou een Vaader obstinaat
        Over zijn Kinders wezen?
      
      
        Hier-om loop in uws Vaaders schoot,
        Wanneer u over-vald den nood,
        En bid Hem om genaade,
        Zoo zult gij vinden troost zeer groot,
        Gaa slechts met hem te raade.
      
      
        Hij kan uit bitter maaken zoet,
        Hij kan vertroosten uw gemoed
        In het midden van uw lijden,
        Hou Hem te zijn uw schat uw goed,
        Zoo zal uw ziel verblijden.
      
      
        On-zien'lijk is der zielen schat,
        On-vind'lijk is des herten vat,
        Niemand en kan ze roven,
        Dit is een korten zoeten pad
        Voor alle die het geloven.
      
    
  