
    
      
        Waar zijt gij nu mijn Rosemond?
        Die ik onlangs zo vrolijk vond,
        Haar wollig vee gheleyen,
        Mij dunkt ik hoor een Echo in de lucht,
        Met een eenzaam droef gezucht,
        Als door de wolken weyen.
      
      
        Ach Hemel wat of dit beduyt!
        Nu schuil ik achter ‘het jeugdig kruid,
        Ik zie een Nimphje komen:
        ‘Tis Rosemond die flickert als de Zon,
        Zij zingt van Coridon,
        In ‘het lommer van de bomen.
      
      
        Fij loos ontrouwe Minnaers hert,
        Van wien ik nu verlaten werd,
        Swoerd’ gij mij niet voor dezen,
        Ik was u wens, u hert en tweede ziel,
        Die u alleen beviel,
        Nu zal ‘het Astrea wezen.
      
      
        Ik zag u trouwe dienstbaarheid,
        Als gij mijn vee had uitgeleid,
        Na ‘het veld oft in ‘het bosgagie,
        Bliest gij terstond maar u harders fluit,
        Wiens helder zoet geluid,
        Mij lockte tot vryagie.
      
      
        Hoe klaeghd’ gij dus mijn tweede ziel?
        Voor wien ik hier zo nedrigh kniel,
        Met nat betraende ogen,
        Neen Rosemond zo waar u Harder leeft,
        En Tyter stralen geeft,
        Nooit heb ik u bedrogen.
      
      
        Ontvangt mijn hand, mijn hert, en trou,
        Ik kies u tot mij waarde Vrouw,
        Een kusje tot een teken,
        Den Hemel geeft dat ons verliefde hert,
        Noch meer ontsteken werd,
        Wie kan ons Trouw’ verbreken?
      
    
  