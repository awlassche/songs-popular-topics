
    
      
        Kloris laat u Stafje dalen
        Voor' een Nimphje van het Veld,
        Die in Traentjens smelt
        Om u min, want u Oog
        Met zijn held're stralen
        Mijn verlievent hart beknelt.
      
      
        Kloris laat u dorst'ge Lamm'ren
        Drinken uit des koele Bron,
        En op dat de Zon
        U niet steekt, rust in het schauw',
        En aenhoort mijn jamm'ren:
        Tis de Dochter Celidon.
      
      
        Tis de Dochter van dien Herder,
        Van wiens deugd Archady spreekt,
        Die om liefd' u smeekt,
        de Oude Vrouw Caraleen
        Was mijn Lieve Moeder,
        Die mij weeldigh heeft gequeckt.
      
      
        Ziet u Kloris aan mijn gleurtjes,
        Aan mijn lonckjes die ik ziet,
        Ach! en merkt gij niet?
        Ziet u Oog nooit aan mij
        Zo dertele kuertjes?
        Zeg waarom gij Boswaert vlied?
      
      
        Kloris ik en ben geen Nimphe
        Die zo plomp en boersigh leeft,
        Noch geen schoonheid heeft:
        Want het Wout zij getuig
        Hoe dien Held Olimph
        Om mijn Liefde heeft gezweeft.
      
      
        'k Heb mijn schoonheid ook vernomen
        En dat ik bij klaren dag
        In een Bekje zag,
        Daarom vlied niet door het Bos
        En getakte Bomen,
        Maar betoond een blij gelag.
      
      
        het Bosje drilt, de Blaetjes wem'len,
        Kloris lonckt mij lachend' aan:
        de Eik verroert zijn Blaen,
        Ach wat vreugd voelt mijn hert,
        het Schijnt dat duizend Hem'len
        Voor mijn Zieltje open staan.
      
    
  