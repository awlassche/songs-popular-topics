
    
      
        Zonder Muziek,
        Die ons het Hert en oor kan strelen:
        Zonder Muziek,
        Was men haast Kapot en Repiek.
        Het leven zouw ons ras vervêlen,
        Zo men niet eens braaf op mogt kwêlen,
        Gelijk een Kriek.
      
      
        Wat was Apoll'?
        Had hij geen negen Sang-Godinnen:
        Wat was Apoll'?
        Met Pegasus ligt lang op hol.
        De Poëzy alleen hielp binnen
        Drie dagen hem, versuft van zinnen
        En mal van bol.
      
      
        Muziek en spel
        Stelt d'ongeruste Geest te vrêden;
        Muziek en spel
        Verzagten des Minnaars droef gekwel.
        Hij zingt (trots het geen hij heeft gelêden)
        Zijn Philida's bekoorlykhêden
        Nog evenwel.
      
      
        Het zingen is
        Van grote nutheid in veel zaken;
        Het zingen is,
        Wanneer een Fransman aan zijn Dis
        Op een papiere Tafel-laken
        Gaat Muzicale Noten kraken?
        Als Vlees en Vis.
      
      
        Zo ras men maar
        Een Deuntje spêlen hoort, of zingen:
        Zo ras men maar
        Een Contre-dans hoort, is men klaar.
        Men gaat als jonge Kalv'ren springen.
        De Muzica doet wond're dingen
        Door Stem of Snaar.
      
      
        Bij het Pluym-gediert'
        Schynd het bijzonder ook een drukje:
        Bij het Pluim-gediert',
        Dat lugtig, klugtig daag'lyks cierd
        Met Variaties menig Stukje:
        Of een Cantaat op Tak of Krukje,
        Vaak Tiereliert.
      
      
        Die Muzikant,
        Die men hoort in de Maarse nagten;
        Die Muzikant
        Zingt op een Lamentable trant.
        Als hij zijn Cloudia moet wagten,
        Lold hij op Noten zijn gedagten
        Een Minne-brand.
      
      
        Een schelle Toon
        Klimpt tot het gesternd op vlugge vlerken;
        Een schelle Toon
        Klinkt schier tot in het oor der Goôn:
        Als Jaap en Margje onder het werken
        Uitschreeuwen, als een mager Verken,
        O Holland schoon!
      
      
        Zonder Muziek,
        Waar meed' ik zal des Dreun besluiten:
        Zonder Muziek
        En leefde noit Latijn of Griek.
        Elk leer het voorgaande dan van buiten,
        Die het niet kan zingen mag het fluiten,
        Gelijk een Kriek.
      
    
  