
    
      
        O God, van mij zo hoog geprezen
        Wilt doch voortaan niet stille wezen.
        Want goddelooser mensen monden
        Syn tegen mij, eilaas! ontbonden.
        Haar tonge vol versierde taal
        Dicht tegen mij een vals verhaal.
      
      
        Met haat en smaad zij mij omgeven,
        Met onrecht zij mij weder-streven.
        Ik was haar vriendelijk genegen,
        Maar zij verbitterd staan mij tegen.
        Doch in mijn hoogste droefenis
        'tGebet alleen mijn toevlucht is.
      
      
        Voor 'tgoet vergelden zij mij 'tquade,
        Mijn liefde lonen zij met schade.
        Dies over hem, tot straffe, stelle
        Een goddeloose die hem quelle.
        Ia laat gedurig houden stand
        Den Satan aan syn rechterhand.
      
      
        Als hij voor het gerichte komet,
        Hij zij veroordeeld en verdomet.
        Al dat hij biddende begeeret
        Moet hem tot zonde zijn verkeeret.
        Doet zijne dagen haast vergaan.
        Een ander laat syn ambt ontfaen.
      
      
        Een wedu' moet syn huysvrou wezen,
        Syn kinders vaderloose wezen,
        Laat die verhongert gaan en dwalen
        Om het gebedelt brood te halen.
        Maakt dat ze zwerven heel berooyt
        In het woeste hier en daar verstrooyt.
      
      
        Dat de schult-eysscher hem uytsuype,
        Syn goed de vremdelinck becruype.
        Dat niemand achte zijner klage
        Of medelijden met hem drage.
        Ook over zijne wezen arm
        Geen mens op aarden zich erbarm.
      
      
        Dat syn afcomste haast versmachte
        En sterf in het andere geslachte.
        Syn naam zij schielijk uytgereten,
        Dat nimmermeer en zij vergeten
        Voor God het kwade twelck voorheen
        Syn zondige voorvaders dee'en.
      
      
        Die misdaad werde niet bedecket
        Waar mee syn moeder was bevlecket.
        Haar boosheid, gene uitgenomen
        Moet altijd voor Gods ogen komen.
        Haars naams gedachte zij verfoeyt,
        En van der aarden uitgeroeid.
      
      
        Om dat hij nooit en had ontfarmen
        Noch medelijden met de armen.
        Maar haar vervolgde die verlaten
        In ellend' en in kommer zaten.
        Ia die hij vont in zwaren noot
        Zocht hij te brengen totter dood.
      
      
        In het vloeken heeft hij lust genomen,
        Laat hem den vloek dan over komen.
        Hij en begeerde genen zegen,
        Dat die hem nergens en bejegen.
        Laat hem met ongeluk en leed
        Als met een rok zijn overkleed.
      
      
        Als water zich den vloek uyt-giete,
        En door syn ingewand af-vliete
        Als oly die het al door-dringet.
        Laat hem daar mede syn omringet
        Als met een cleet, of gordel vast
        Om zijne lendenen gepast.
      
      
        Dit is den loon die God zal geven
        Dengenen die mij tegen streven.
        Dit zal de valse tong' beërven
        Die mijne sil zoekt te verderven.
        Maar gij, o Heer, doet wel bij mij,
        Dat uwen naam geprezen zij.
      
      
        O Here, groot is u genade,
        Verlosset mij van allen kwade.
        Ik ben ellendig en vol plagen,
        Mijn herte is in mij verslagen:
        Gelijk een schadu die verdwijnt
        Wanneer de zon niet meer en schijnt.
      
      
        Gelijk den sprinkhaan men mij drijvet
        Die nimmer op een plaats en blijvet.
        Mijn knieën begeven hare krachten.
        Terwijl bij dagen en bij nachten
        Ik vaste, is mijn vlees vergaan
        En gants geen vet en blijfter aan.
      
      
        Noch moeten dagelijks mijn oren
        Veel spot en smaadheid van haar horen.
        Wanneer zij zien hoe veel ik lijde,
        Zij schudden 'thooft en werden blijde.
        Maar gij, o Here, staat mij bij,
        V goedigheid verlosse mij.
      
      
        Op dat ze klaarlijk mogen merken
        Dat dit is een van uwe werken.
        En dat zij speuren eens ter dege
        Dat uwe hand dit bracht te wege.
        Zij zullen vloeken even zeer,
        Maar gij zult zegenen te meer.
      
      
        Als zij haar tegen mij opmaken,
        Geeft dat ze met beschaemde kaken
        Weg-sluipen: dat om deze dingen
        V knecht in vreugde mag ontspringen.
        Geeft dat haar oneer ende smaad
        Bedecke als een dicht gewaad.
      
      
        Ik wil den Here dank bewijzen,
        Voor vele volks zal ik hem prijzen.
        Want hij in het midden van het lijden
        Den armen staat ter rechter sijden.
        Den welken hij verlossing geeft
        Van die syn ziel veroordeeld heeft.
      
    
  