
    
      
        T'is tydt, bereid,
        Een hesp voor den on-beyt,
        Een Kiek, oft Hoen,
        Moetet ons doen,
        Daar elk een homp af-sneyt,
        Wij vechten aan den dis,
        Daar wat te schransen is,
        Ei! laat ons strijden in het veld,
        Daar den honger niet en quelt.
      
      
        het is noot, brengt brood,
        In dezen aen-val groot,
        Acht, negen, pont,
        Worsten, voor lont,
        Zo strijden wij totter dood,
        Hangt aan den bandelier,
        Tien, oft twelf, snellen bier,
        En daar toe noch een volle kruik,
        Om te vullen onzen buik.
      
      
        Valt aan, wij gaan,
        Voor trommel d'aem-vat slaan,
        Een Haemelen-bout,
        In handen hout,
        Dat zweerd zal u wel staan,
        Een kassaart voor een schild,
        Kan dienen zo gij wilt,
        Neemt voor u roer, een fluit vol wijn,
        Laat die koghels, eyers zijn.
      
      
        Den man, moet dan,
        Dry-mael drinken een kan,
        Die Kapitein,
        Zal willen zijn,
        Van allen dit gespan,
        Volgt hem dan op het spoor,
        Ghelyck hij ons doet voor,
        Schinckt, ende drinkt, met vollen vloed,
        Want-men 'tkeel-gat smeren moet.
      
      
        Terstond, in het rond,
        Set een pot aan den mond,
        Valt iemand krank,
        Van stoel, oft bank,
        Gheen scheut heeft hem ghewont,
        Giet, ende suypt om preys,
        Bacchus, beloeft ons peys,
        Als't zo zal al gestreden zijn,
        Zal in slaap den vrede zijn.
      
    
  