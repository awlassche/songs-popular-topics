
    
      
        Die hier op het deugden pat,
        Gaan wil na de Hemels Stad,
        Moet ter degen, Overwegen,
        Dat hij veel schimps zal ontfaân,
        En door druk ten Hemel gaan.
      
      
        des Hemels weg is nau en net,
        En ter zijden ook bezet
        Met veel smadders, Boze adders,
        Die de vromen stekken steeds,
        Met haar’ tongen doen veel leeds.
      
      
        Zoo lang als de mens zich stil
        Met de wereld voegen wil,
        Haar gelijken, En zig schikken
        Tot bedrijf van alle kwaad,
        Word hij van haar niet gehaat.
      
      
        Maar zoo haast men zich afscheid,
        En de aardse ijdelheid
        Niet wil plegen, Maar zig tegen
        Hare boosheid zet, en kant,
        Is men tot een schimp in ‘het land.
      
      
        En een ieder een die zal
        Tegens hem zijn bitt’re gal
        Steeds uytbraacken, En hem maacken
        Tot een dole-wit van spot
        Dat is hier der vromen lot!
      
      
        Heele vloeden zal dien draak
        Tegens haar met groot vermaak
        Dan uytspouwen, Haar benouwen
        Met veel smaats aan alle kant,
        Dit ‘s de weg na ‘het Vaderland!
      
      
        Maar ik stoot mij daar niet aan,
        Jesus is mij voorgegaan,
        ‘k Zal hem volgen, Onverbolgen
        In versmaatheid en verdriet,
        ‘k Agt des werelds smaatheid niet!
      
      
        Als ik maar voor Jesus lij,
        ‘het Zij wat smaatheid dat het zij,
        ‘k Ben ‘het gewogen, Te gedogen,
        ‘het Zij dan goed of kwaad gerucht,
        Ik ben daar voor niet beducht!
      
      
        Maar ik houd’ het voor een eer,
        Dat ik hier voor mijnen Heer
        Alle kwaadheid, Vuyle smaatheid,
        Lijden mag, ik acht dien hoon
        Als een peerl aan mijne kroon!
      
      
        En het baard in mij veel vreugd,
        Zoo wanneer mij om de deugd
        Die serpenten, Instrumenten
        Van de Satan toornig zijn,
        En uitspuwen haar fenijn.
      
      
        Want dat mij de wereld haat,
        En mij om het wel-doen smaad,
        Hier uit weet ik, En af-meet ik
        Dat de Geest der heerlijkheid
        Op mij rust in eeuwigheid.
      
      
        Zalig is die mens voorwaar!
        Die veel smaatheits voor en naar
        Komt te lijden, Met verblijden,
        Een uitvaagsel is geacht,
        Als men maar de deugd betracht.
      
      
        Al die smaatheid die men lijd,
        Is maar voor een korten tijd!
        ‘het Is een blickje, Maar een snickje
        Bij die eeuw’ge heerlijkheid
        Die ons God heeft toebereid.
      
    
  