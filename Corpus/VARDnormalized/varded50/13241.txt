
    
      
        DEn achtsten dag komt aan
        De liefde kan niet meer
        Binnen houden haren brand.
        Den jongen Pellicaen,
        Het Kindeken zo teer,
        Doet alree zijn offerhandt,
        Ons door zijn bloed
        Den Vader weer versoet.
        Ontvangt die blijde maar
        Voor een zalig nieuwe Jaar.
      
      
        Die Wet was ingestelt
        Van zijne Majesteit
        Om ons aldereerste schuld.
        God onder ons geteld
        Vol van ootmoedigheid
        Hier zijn eigen wet vervult.
        het Onnozel Lam
        Dat uit den hemel kwam,
        Wordt onzen Middelaar
        Voor een zalig nieuwe Jaar.
      
      
        De Zon verdrijft de nacht,
        De waarheid de figuur,
        het Eeuwig licht ons duisternis.
        God in den mens gebracht,
        Den Schepper, Creatuur
        Lijdt hier ons besnijdenis.
        Dit zoete Kind
        Ons van dit jok ontbint;
        Neemt weg al ons misbaar
        Voor een zalig nieuwe Jaar.
      
      
        Komt Manichaes stout,
        En al, die niet gelooft
        In het Woord geworden Vlees;
        Het bloedig mes aanschouwt
        Van zinnen niet berooft
        Raakt die wonde zonder vrees.
        Ziet, God is mens
        Naar onzen langen wens
        Geworden hier voorwaar
        Voor een zalig nieuwe Jaar.
      
      
        De denkt krijgt haren loon.
        Het Kind verheven wordt
        Om sijn' onderdanigheid.
        Den Vader zijnen Soon,
        Die nu zo willig stort
        Ons zijn bloed tot zaligheid,
        Geeft enen naam,
        Die boven alle naam
        Schijnt als de Zonne klaar
        Voor een zalig nieuwe jaar.
      
      
        Den Engel afgedaelt
        Den zoeten name geeft
        Aan den aldersoetsten Heer,
        Waar om de Zonne straelt,
        Waar voor de wereld beeft;
        Alle kn√Øen dalen neer.
        Niet onbekwaam
        Is Jesus zijnen naam.
        Ontvangt hem allegaar
        Voor een zalig nieuwe jaar.
      
    
  