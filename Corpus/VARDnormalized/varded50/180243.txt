
    
      
        Wijl Aurora nu spreyd haar Nektar droppen,
        Op de groene Kruiden en het Bloem-gewas,
        Vlegt ik nu een Kransje van Rouze-knoppen;
        Op dat ik mijn Philida daar mee verras:
        Want ik zal terstond aan haar Hut gaan kloppen,
        Wijl mijn Schaapjes Weiden in het groene Gras.
      
      
        Philida mijn Lief ei! wild dog ontwaken,
        Wijl dat Phebus reeds in ‘het Oost zit op zijn Troon,
        Daar hij sind een gloed van Vuur te braken;
        Staat dog op mijn Liefje en ontvangt des Kroon,
        Die ik in des Beemd heb met vreugd gaan maken,
        Want ik hoop u Liefde daar voor tot mijn loon.
      
      
        Damon, Damon zagt, staak dog al des reden
        het Bid u laat u klagen want het is om niet,
        Gij hebt mij al lang zo aangebeden,
        En het geen dat mij nog wel het meest verdriet,
        Is dat gij u tijd gaat onnut besteden:
        Want van mij is u nog nimmer eer geschied.
      
      
        Philida mijn Lief, ‘k bid u neer-gebogen,
        Dat gij dog mijn liefde niet wild versmaan:
        Want gij geeft mijn het ligt door uw tintelende ogen,
        Even als de Zon het ligt geeft aan de Maan;
        Diep bid ik u mijn ligt, word dog eens bewogen;
        Laat u Damon, Slaaf en Dienaar, zo niet gaan.
      
      
        Damon staat dog op want het zal niet lukken,
        ‘k Min de goude Vrijheid in mijn groene Jeugd:
        Gij zoekt maar mijn Roos van haar steel te plukken,
        En dan was gedaan u liefde, en u vreugd,
        En gij brak de band van de Trouw aan stukken:
        Want veel Minnaars leven zonder Trouw en deugd.
      
      
        Lief zo ’k u niet bemin uit deugd en eren,
        Wens ik dat den Hemel mij gestadig plaagt,
        En dat al mijn Schaapjes tot Wolven keren,
        En dat door mijn leden steeds een wroeging jaagt!
        Ja, dat mijn Jupijn door zijn Vuur verteren,
        Zie hier aan hoe dat u Damon liefde draagt.
      
      
        Daar, daar is mijn Hand zo ‘k u mag geloven,
        Maar denkt om de Eeden die gij hebt gedaan,
        Houd altijd in het oog den magt van boven,
        Op dat gij u zelfs niet moogt verraan,
        Niemand heeft mij nooit konnen het Hart beroven,
        Hier mee Damon laat ons zaam ter Weide gaan.
      
      
        ’k Dank het Goden-dom voor des grote zegen,
        Philida ontvangt dit Kransje nu op Trouw:
        Harders zijt verheugt van mijnent wegen,
        Zingt en springt wijl Philida word Damons Vrouw,
        Maakt u Harderins daar toe ook genegen,
        Want ik nu den Hemel op der Aarde bouw.
      
    
  