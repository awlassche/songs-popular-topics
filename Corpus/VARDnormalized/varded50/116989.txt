
    
      
        Ontwaakt mijn traage sluimer-geest!
        Ontslaat u van de ijdelheden,
        Die u gedachten allermeest,
        Van boven trekken naa beneden.
      
      
        O grote heil’ge Majesteit!
        Laat uwe Geest mij onderwijzen,
        Ach! maakt mijn hert, en tong bereidt,
        Om uwe werken steeds te prijzen.
      
      
        De Vogelkens met haar geklank,
        Gaan ons in ijver ver’ te boven;
        Zij tonen haren Schepper dank,
        En porren ons om God te loven.
      
      
        De Bomen des winters uitgeblust,
        Betonen op et nieuw te leven,
        Met Blad en Bloesem toegerust,
        Beloven weder vrucht te geven.
      
      
        Het Veld met Gras, en Kruit geciert,
        Geeft met zijn geur en zoet vermaken,
        Daar zwiert het wild, en tam gediert,
        Om aan zijn voedsel te geraken.
      
      
        Al wat men ziet schijnt op zijn wijs,
        Gods wonderheden het openbaren,
        Elk schepsel gaat Gods lof en prijs
        Met vollen mond aan ons verklaren.
      
      
        Hoe is mijn ziel zoo levend’ dood!
        Dat die zoo weinig vruchts wil dragen?
        Zij is van lust en kracht zoo bloot,
        Om het goed te doen naa Gods behagen!
      
      
        Vernieuwt mij door u Geest O Heer!
        Op dat mijn ziel in deugden groeje,
        En door u kracht al meer en meer
        Op het pad des levens verder spoeje.
      
      
        Plant mij, o Heer! in uwen Hof,
        Aan Zions zuiv’re Water-stromen,
        Dat ik daar waze tot u lof,
        Dat vele vruchten van mij komen.
      
      
        Laat dalen in mijn dorre ziel,
        Des Hemels Dauw van u genaden,
        En drijft daar uit het boos gekriel
        Van zonden, die mijn hert beschaden.
      
      
        O Jezus! die mijn zwakheid kent,
        Geeft binnen in mij kracht en leven,
        Laat mij u vast zijn in-geënt,
        Dan zal ik u veel vruchten geven.
      
      
        Als gij mij van de aerd’ verplant,
        In het Hemels Paradijs daar boven,
        Zal ik tot uwe rechter-handt,
        U eeuwig, en volmaaktlijk loven.
      
    
  