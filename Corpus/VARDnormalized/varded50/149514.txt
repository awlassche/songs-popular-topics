
    
      
        GRoot is de Heer, en eren-rijk
        In zijne Stad, verkoren wijk
        En sit-plaets zijner heiligheden.
        Wat tong kan Sions lof bereden?
        In een schoon landouw gesticht,
        Tegen ’tNoorden aan gericht,
        Vast verblijf en eigen woning
        Van den aldergrootsten Koning,
        Overal in hoger waerden,
        En een Paradijs op aarden.
      
      
        In haar Palleysen klinckt Gods eer.
        Want doe de Koningen wel eer
        Met volle heir-kracht op haar togen,
        Wat glans beschitterd’ hun de ogen!
        Hoog-verwonderd stonden zij;
        Angst en grouwel quammer bij;
        Snellijk moesten zij we’er henen,
        Schrik maekt’ haar geswinde benen;
        Schielijk neep de vrees haar herten
        Als een swang’re ’sbarens smerten.
      
      
        Al saghmen Tharsis sterk ter zee,
        Haar schepen moesten flux onttwee
        Doe gij des waters diepe vloeden,
        Door kracht van wind, op haar liet woeden.
        O! hoe wis wordt daar vertrouwt
        Daar het oog ’tgehoord’ aanschouwt.
        Juist gelijckmen’t ons verkonden
        Heeftmen’t in Gods stad bevonden:
        In de Stad Gods der Heirscharen
        Blijckt de trouw der ouder maren.
      
      
        (’tGemoedt wordt vast als het waarheid vindt.)
        Het is een stad van God bemint.
        Hij sals’ (o! zegen niet om zeggen!)
        Op eeuwig-vaste gronden leggen.
        Binnen in uwe heilig huis
        Hebben wij in tijd van kruis
        Op uwe Godheid ons gedachten,
        Daar wij heil en hulp van wachten.
        God uwe Naam en Glory zenden
        Haren klank tot ’swerelts enden.
      
      
        In recht en billijkheid bestaat
        Al ’twerck dat u van handen gaat.
        O! glans der Goddelijcker Deuchden!
        Met recht mag Sions berg vervreugden.
        Dochters Iuda komt me’e bij,
        Weest in Gods gerichten blij.
        Wandelt rontsom Sion henen;
        Telt haar toornen; let met enen
        Op de sterkte van haar wallen;
        Laat haar bouwsels u gevallen.
      
      
        Op al haar schoont neemt vlijtig acht,
        Op dat men bij het na-geslacht
        Van tijd tot tijd daar van vertellen
        En haren naam ten toon mag stellen.
        Want de God die haar dus eert
        En in glory steeds vermeert,
        Die is ons, en zal ons wezen
        Nu voortaan gelijk voor dezen,
        En ons sturen en geleiden
        Tot dat lijf en ziele scheiden.
      
    
  