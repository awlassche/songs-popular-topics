
    
      
        Van liefden komt groot lijden,
        Ende onderwijlen groot verdriet
        Het minde die Maghet Marie,
        Den Gods Soon wel gemind
        Zij minde hem zeer, zij hadde hem lief,
        Als zij hem zag in lijden,
        Zij en konde gherusten niet.
      
      
        Maria was in lijden,
        Zij ging enen droeven gang,
        Tot Ierusalem voor die poorte
        Die zij ontsloten vant,
        Daar zag zij komen haar hertsen lief
        Met enen Kruike geladen
        Als een verbannen dief.
      
      
        Met weenentlijcken ogen
        Dat zij hem aensagh,
        O mij, sprak zij doe eylacen,
        Is dit den droeven dag,
        Die van mij is geprofeteerd,
        Die mijn hert zoude doorsnijden
        Dat wreede bitter zweert.
      
      
        Jezus sprak: O moeder,
        Gegroet zo moet gij zijn,
        Dit Kruis dat moet ik dragen,
        Ende lijden voor hem de pijn
        Dat Adam mijn knecht heeft verdiend,
        Voor hem zo wil ik sterven,
        Het was mijn beste vriend.
      
      
        Nu ben ik hier alleyne,
        Een Moeder ongetroost,
        Ik zie hem in groot lijden,
        Den Gods Zone alderhooghst:
        Ik min hem zeer, ik heb hem lief,
        Mocht ik hem helpen dragen
        Zo en waar mijn lijden niet.
      
      
        Gij en zijt daar niet alleyne
        Sprak een Engel uit den troon,
        Ik ben een bode zeer wel bekant,
        wel edel Maghet schoon,
        Mijn Here heeft mij tot u gezant,
        Dat ik u zoude troosten,
        Ik en weet oft gij hem iet kant.
      
      
        En zoude ik hem niet kennen
        Ik kenne hem bad dan gij:
        Ik zag hem in mijn lijden,
        Dies lijdt mijn herte pijn,
        Zijn vlees heeft hij van mij ontfaen
        Zijn armen zag ik uitrekken,
        Ende aan den Kruike slaan.
      
      
        Ik heb hem horen roepen
        Tot zijnen Vader in den troon,
        Och willet hen vergeven
        Zij en weten niet wat zij doen,
        Ontfermt u over den mense stout
        Daar ik den dood om sterven moet,
        Al aan des Kruiken hout.
      
      
        Die Engelen zongen schone
        Al in den hogen throone
        Die alder-droefste Moeder
        Stond onder den Kruiken boom,
        Die moordenaar riep ontfermelijck,
        O Here, wilt mijner gedenken,
        Als gij komt in u rijk.
      
      
        Jezus verblijde hem seere,
        Al in des Moordenaars roep
        Hij keerde hem wederomme,
        Met enen zachtmoedigen moet
        Hij sprak, o vriend, zijt des wijs
        Gij zult heden wezen,
        Met mij in het Paradijs.
      
      
        Hij sprak tot zijner Moeder,
        Daar hij aan het Kruike hing,
        Met weenentlijcker stemmen
        Och Vrouwe, ziet hier u kind:
        Johannes lieve Discipel mijn,
        Ziet de bedroefde Moeder,
        Want die bevele ik dij.
      
      
        Zijn leden begonden te beven,
        hij was al ongedaan
        Die dood streed tegen dat leven,
        Zo begonste zijn herte tâ€™ontgaen,
        Hij riep Help, O Vader goed,
        hoe hebdy mij gelaten
        In dezen ellendigen schijn.
      
      
        Och alle creaturen
        die God geschapen heeft,
        Komt nu tot dezer uren,
        Met uwen bedroefden Geest,
        helpt ons beklagen den groten noot,
        Die Hemel ende Aarde geschapen heeft,
        Die hangt hier naakt en bloot.
      
      
        Die grote Prinse der Heren,
        Iae mede die hemelse Vorst
        Met alzo heerser stemmen
        Sprak hij, O mij dorst
        Die zoete fonteine diet al verzaad,
        Met Edik ende met Galle,
        Werd hij terstond ghelaeft.
      
      
        Die enige Soon des Vaders
        Iae mede die hoge God
        Daar die Enghelsche Scharen voor knielen,
        Is nu der Joden spot,
        Zij riepen: cruyst hem, zij maakten jolijt
        Koning van Israel
        gij zijt vermaledijt.
      
      
        Zijn ogen begonsten te wenen,
        Die minne bewees haar kracht,
        O vader, daar gij om hebt gezonden
        Dat heb ik nu volbracht
        Zijn stem was luide en hees
        Met enen gheneyghden hoofds
        Gaf hij zijnen Geest.
      
    
  