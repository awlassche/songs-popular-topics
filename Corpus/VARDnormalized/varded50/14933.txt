
    
      
        HOort wat Lysje laestmael dede
        Laestmael in de laeste week
        Die lest na Corstijt verstreeck,
        Smorgens gincks haar statig kleden
        Nam heur Huik en linker manght
        En het Mofje an heur hangt.
      
      
        S’ginck buiten Sint Teunis poortje
        Doch zo zij de Poort uit trat
        Kwam een knechje van de Stad
        Die haar zeide kynt een woortje,
        Heb ik jou te spreken kom
        Gaat een weghje metme om.
      
      
        Wel Jonghman dat doe ik garen
        Waar is het datje neemt jou wil
        Want het weer was zacht en stil,
        Laat ons sayd hij over varen
        ‘Kheb een boodschap tis niet veer
        Dichte byde Diemer Meer.
      
      
        Doe dit lieve zoete paartje
        Kwamen bij het Zwarte huis
        Sayd de Lijsje bij gants kruis,
        Ginder veer daar komt mijn Vaertje
        Metmen Moer van lieve le
        Heer wat deed ik buiten Stee.
      
      
        Ik en weet ons gheen bekwamer
        Wt komst, zei des zoete knecht
        Gawe samen regel recht
        Na de Berghervaerders Kamer,
        Bij een warm recht schapen vier
        Drinken daar een kanne bier.
      
      
        Dus raakten zij uiten ogen
        Van heur Vaar en Moertje beit
        Heer hoe blyt zo was die Meid,
        S’is de trappen oppe vlooghen
        Voort sayd zij met wezen ligt
        Nu ben ik uit haar ghesight.
      
      
        het Knechje dat een argh maetje
        Van zijn tijd en Jaren was
        Zeide kom mijn zoete tas,
        Legt ons hier een vrolijk praetje
        Want gij moet met Bier en Wijn
        Hier een uurtje vrolijk zijn.
      
      
        Deur het praten en het drinken
        Creeghen zij het sop in het hoofd
        Lysje heeft heur voort verlooft,
        Aan het knechje, en liet blinken
        Bei heur ooghjes perrel rond
        Met het kussen van haar mond.
      
      
        Hier na werdent tijd om saaien
        Want de Avond die kwam aan,
        ‘tKneghje sprak wilt zo niet gaan:
        Lysje sayd hij wilt wat baaien
        Want de Poort verstaat wel mijn
        Zal ten neegh’nen open zijn.
      
      
        Lysje streeder niet veel tegen
        Maar doet op een gelden ging
        Sayd hij Lysje hoort gij ding
        Selt mijn laten niet verlegen
        Hoort mijn kynt geeft mijn een zoen
        Dit zo selje moeten doen.
      
      
        Ik wil u te kiese geven
        Kiest nu hebdy vrij wat keurs
        Op zo moet de rok of beurs,
        Daar is niet veel aan bedreven
        Sayd zij als ik kiese zel
        T’rockje op zo wil ik wel.
      
      
        Lysje gincker het Kneghje narmen
        ‘tKnechje narmen Lysje weer,
        het Narmen quem op het lest zo veer
        Dat haar benen en haar armen
        Door het stoeien stil en saght
        Gants verloren al haar kracht.
      
      
        Doch doen zij haar wat bedaerde
        Gaven geld en gingen heen
        Zoetelijk naar de Stad waarts treen,
        Daar hij het Meisje openbaarde
        Al zijn hert en sinlijcheyt
        Voort zo heeft hij haar gezeid.
      
      
        Morgen kom ik u verzoeken
        Op de plaatse daar gij woont
        Heeft haar met een kus gheloont,
        Zocht dat Lijsje zo te doeken
        ‘K zel jou wachten morgen dan
        Zeide Lysje zoete man.
      
      
        Lysje wachten hoe zij wachten
        het Kneghje kwam des morgens niet
        Lysje claeghden haar verdriet,
        Ande couwe lange nachten
        Wat zij claeghden t’was maar wind
        Weg zo bleef dit Venus kind.
      
      
        Lysje ging naar hem vernemen
        Vraagden vriend ja man en maagd
        Wat van Lysje wiert gevraagd,
        Elk een sayd hij was naar Bremen
        Dies zei Lysje t’is onklaar
        Met mijn in dit nieuwe Jaar.
      
    
  