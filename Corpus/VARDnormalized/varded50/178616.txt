
    
      
        BEhoud, o Heer, omdat men ziet ontbreken
        De vromen: de getrouwe zijn in tal
        Zoo zeer verkleent, dat zij zijn gans bezweken
        In het mensdom, door veel smart en ongeval.
      
      
        Zij spreken vals een ieder met zyn' naasten,
        Met lippen die tot vleien zijn gewend,
        (Om het lijden des oprechten te verhaasten,)
        Terwijl hun hart de waarheit kreukt en zendt.
      
      
        De Heer snijde af de lippen die door vleien
        Bedriegen, en de tong die grootsheit spreekt:
        Die dagelijks in valsheit zich vermeien;
        In het binnenste des boezems aangequeekt.
      
      
        Die zich verwaand in deze woorden uiten:
        Wij zullen met de tonge d'overhant
        Behouden: wie kan onze lippen sluiten,
        Die ons zijn? Wie is heer van onzen stand?
      
      
        'k Zal, zegt de Heer, om het kermen van de vromen,
        het Verwoesten der elendigen, met kracht
        Nu opstaan, en hem flux ter hulpe komen
        Dien hij belaagt; tot zijne hoede en wacht.
      
      
        De redenen des Heren ziet men blinken
        Als zilver, dat door het smeltvier zevenmaal
        Gelouterd is, in enen kroes
        Zij klinken De wereld door, als het helderste metaal.
      
      
        Gij, Here, zult uwe erfenis bewaaren,
        En hoeden voor dit trouweloos geslacht,
        In eeuwigheit; en het heil haar openbaaren
        Dat ze in het geloof van uwe gunst verwacht.
      
      
        Men ziet vol moed de goddeloozen draaven
        Rondom, vol vreugde, en in het hart verblijd,
        Wanneer het gebeurt dat d'eerelooste slaven,
        In het mensdom, zijn tot hogen staat gewijd.
      
    
  