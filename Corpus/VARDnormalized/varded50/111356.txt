
    
      
        O JESUS! Waarheid, Weg, en Leven,
        Voor hun, die sig tot God begeven;
        Ach word' aan mij zo openbaar!
        Op dat ik alles heen mag geven,
        Dog U bezitte gants en gaÃªr!
      
      
        o WEG! om ons tot God te leiden,
        En voor het Eeuw'ge te bereiden,
        Trek mij, dat ik mij naar U spoed';
        Eer mij de dood van hier doet scheiden!
        Mijn hert is van het zwerven moed'.
      
      
        o Leidsman op de regte paden!
        Wilt door Uw stem' mij zo beraaden
        Dat ik niet kom' op het brede-pad;
        En nochtans denke van myn' daaden,
        Dat ik den weg getroffen had'!
      
      
        Leid GIJ mij zelf, tot Uwen Vader!
        Ook and'ren (bidd' ik U) vergader,
        Tot U, den ZIELEN-HERDER, heen;
        Breng, die op weg syn, immer nader,
        Tot dat ze met U worden een!
      
      
        Toon ons den Weg in Uwen bloede;
        Dien versen-weg, gewydt ten goede,
        Door het Voorhang van Uw eigen vlees:
        Dat meen'ge siel' (der zonden moede)
        Van haare kwaalen regt genes!
      
      
        o Schoonste WAARHEID! rik en kragtig!
        Wiens Naam Getrouw is, en Waaragtig,
        Die Waarheids-Weesen zelve zijt;
        Myn' ziele blijft doch altoos klagtig,
        Zo GIJ niet spreekt, van tijd tot tijd!
      
      
        Spreek dan in mijne Ziel, inwendig;
        En maak haar opzet regt bestendig,
        Om sig te schikken naar Uwe Raad;
        Laat geen' verleiding (hoe behendig)
        Haar ooyt verrukken uit haar staat!
      
      
        Maak GIJ mijn werk eens regt tot Waarheid,
        Op dat ik wand'len mag in klaarheid,
        Bestraalt van U, den levens-zon!
        Dan vlied de duisternis, en naarheid,
        Gelijk wanneer de dag begon.
      
      
        o LEVEN! bron van alle leven!
        Ai wilt U zelf ook aan mij geven;
        Op dat ik, door U opgewekt,
        Mij tot het Leevens-licht begeeve,
        En door den dood niet zij bedekt!
      
      
        o LEVEN! oorzaak van het Leven!
        Die U hebt in den dood begeven,
        Op dat G' ons uit des doodes-nood,
        Soud' wederbrengen, en daar neeven
        Te niete maaken zelf den dood!
      
      
        Ai komt myn' dood eens zo verslinden!
        Mij van myn' banden zo ontbinden!
        Op dat ik, als een Lazarus,
        Mij voor uwe Aanschijn moge vinden,
        En Uwe voeten dank'lyk kus!
      
      
        Leer mij, o Leidsman van het leven,
        Altoos aan Uwe zijde kleven;
        Op dat ik weder niet en val
        In valse paden, daar beneven;
        En sneuv'le met een groot getal!
      
      
        O! dat Uw Leven in mij blinke!
        En het eigen-leven in mij sinke!
        Tot dat het gants is weggedaan;
        En ik, daar boven, zalig drinke,
        Uit des LEVENS volle OCEAAN!
      
      
        Wanneer zal het syn! dat ik die kragten,
        Waarna Gij mijne ziel ziet smagten,
        Ontvangen zal uit Uwen schoot?
        GIJ weet myn' innigste gedagten;
        Gedenk aan mij, zo zwak en bloot!
      
      
        En, wijl G' uwe volk ook hebt verheven,
        Om eens met U volmaakt te leven,
        Hier boven in de heerlijkheid;
        Zo bid ik, doe mij voorwaarts streven,
        Op het pad, dat tot dit Leven leid!
      
      
        Dat Leven, waar in alle tongen,
        Die hier nog maar in zwakheid zongen,
        Voor het heil, dat GIJ hebt aangebragt,
        En hunne zaak, door U voldongen,
        U loven zullen, dag en nagt!
      
    
  