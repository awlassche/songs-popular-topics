
    
      
        O Sint Bernarde! Abt van Claraval,
        Slaat ne'er uwe ogen op dit tranen dal.
        Gedachtig zijt, Bernarde! mijne staat,
        Gij, die in droefheid zijt mijn Toeverlaat.
      
      
        Gewaerdight dat ik U mag spreken aan,
        Die ben met smart en zonden overlae'n:
        Gij zijt die geen, tot wien ik neem mijn loop,
        Door wien ik troost, door wien ik hulp verhoop.
      
      
        Gij zijt geweest een aangename vrind
        Van Godes Moeder, en haar lieve Kind.
        Met hare borst, met Jesus kindtsche kelk,
        Heeft S' u gelaeft, als Gij ontfinght haar Melk.
      
      
        Bernard'! Gij riept, Gij riept in uwen tijd,
        Maria, toont dat Gij een Moeder zijt.
        Zij heeft het getoond, ja toonden op dat pas,
        Met deze Melk, dat Zij uwe Moeder was.
      
      
        Zegt mij, Bernarde! hoe dat uwe ziel
        Al was te moe, als op uwe lippen viel
        Dit ed'le sok, dit uytgelese nat,
        Het welke vloeyden uit het eelste Vat?
      
      
        Hier door geschiet is, Bernard'! dat U mond
        Bevloeyt van honing is ten allen stond:
        Hier door wierdt ook uwe penne, en papier,
        Uwe stem, uwe spraak, niet als gesmolten vier.
      
      
        Dit wierdt gewaar, dien hart-versteenden Vorst,
        Wilhelmus Graaf, wien Gij aanspreken dorst:
        Dien groten Hartoch, wien Gij hebt geleerd,
        Die door uwe stem is we'er tot God gekeerd.
      
      
        Ei! stelt in het werk bij God ook uwe stem
        Voor mijne ziel; wilt baren die aan Hem.
        Uwe suyverheyd, u ongeschende vlees,
        Laat die bewaren mij van het geen ik vrees.
      
      
        Ik vrees te komen namaals in de Hell',
        Dan niet-te-min ik hoop het eeuwig' Wel:
        Ik hoop dat Gij van God verkrijgen zult,
        Dat Hij aan mij vergeven zal mijn schuld.
      
      
        Staat met Wilhelm (dien aldereelsten Graaf)
        Mij vromigh bij, die ben des Duivels slaaf.
        Beveelt toch mij aan Godes waerdste Maagd,
        Die Gij Bernard', ten hoogsten hebt behaagt.
      
      
        Dan zal het geschie'n, dat ik na des levens end,
        Door deze hulp, ontgaan zal het hels torment.
        Vaart wel Bernard, zijt met Wilhelm gegroet,
        En met Mari', Wien ik nu val te voet.
      
    
  