
    
      
        O Heer, gij zijt vol van genaed,
        Barmhertig ende vol van trouwe,
        Vol vriend'lijckheyt en vol weldaad,
        Den genen die de zonde schouwen.
      
      
        Gij hebt den mens, o Heer gezet
        Een mate van zijn nietig leven,
        het Getal der dagen dat staat net
        Bij u zeer klaar als opgeschreven.
      
      
        De Iaren zijn gelijk als rook,
        Die voor het oog op aerd' wat schijnen,
        Maar zijn gelijk een yd'le smook,
        Die als een bloem op het Veld verdwijnen.
      
      
        Daarom leert mij bedenken recht,
        Het einde van mijn yd'le dagen,
        En dat mijn leven is doorvlecht
        Met veel verdriet, vol smert en klagen.
      
      
        Leert mij, o Heer mijn toeverlaat,
        Laat mij die troost van u verwerven,
        Dat ik leer sterven vroeg en spaat,
        En sterven kan, als ik moet sterven.
      
      
        Bewaard mij voor een felle dood,
        Dat ik niet snel word wech-genomen,
        Voor het eeuwig lijden in de noot,
        Heer, wilt mij doch te hulpe komen.
      
      
        O God! wanneer ik scheiden zal,
        Uit dit zeer broos en nietig leven,
        Uit dit bedroefde jammer-dal,
        Wilt mij een zalig einde geven.
      
      
        Een Zalig afscheid is het best,
        Wat is aan al het arts bedreven,
        Als wij maar op het alderlest
        Verkrijgen het Zalig Eeuwig leven.
      
      
        Weg aardse vreugd, vol pracht en Staat,
        Mijn Zieltje tracht na het Eeuwig leven,
        Ach Heer! wilt mij door u genaed,
        Het Hemelrijk hier namaals geven.
      
    
  