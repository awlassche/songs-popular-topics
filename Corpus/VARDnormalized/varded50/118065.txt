
    
      
        'Tongezien
        Kan geschiÃªn,
        Schoon men het niet vermoedde.
        O! wat man
        Is 'er dan,
        Altijd op zijn hoede?
      
      
        het Werelds is
        Ongewis,
        het Kan wel ras verkeren:
        Liefde in haat,
        Ere in smaad.
        Knechten worden Heren.
      
      
        O! gij zijt
        Niet bevrijd,
        Al wie mens moogt wezen.
        Denkt dat niet:
        Dat verdriet
        Heb ik niet te vrezen.
      
      
        Denkt dat nooit:
        Kan wel ooit
        Zulk een ramp mij treffen?
        Zeker ja:
        Ja wel dra
        Valt men na het verheffen.
      
      
        Laat ik, Heer!
        Nimmermeer
        het Kwaad te verre stellen.
        Leer mij, dat
        het Wentelrad
        Trotsen haast kan vellen.
      
      
        Geef, dat ik
        Ook niet schrik
        Voor wat gij wilt zenden
        Naar uwe raad:
        het Droevigst kwaad
        Kan uwe hand ras wenden
      
    
  