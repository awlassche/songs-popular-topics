
    
      
        WAt krenkt den mens al kwade drift!
        Hoe graag wordt lekker zielvergift
        Met smaak door d'ogen ingedronken!
        O hooftjuwelen, die zo schoon
        En klaar in het aanzigt staat ten toon,
        Wat kan uw vier al brand ontvonken!
      
      
        het Aanschouwen van het verboden ooft,
        Dat schoon, ook wetenschap belooft,
        Kon grootmoêr Evaas mond bekoren.
        Het zien van Kaïns dochtren smet
        Door geilen brand het zaat van Seth,
        Straks in den wereldvloed te smoren.
      
      
        'k Zwijge Achan, en vorst Achab, licht
        Door het hartbekorende gezigt
        Vervoerd en jammerlijk bedrogen:
        'k Zwyg Dinaas ramp, och! al te zwaar,
        En Saraas eer in groot gevaar,
        Door wulps gezwier van dertele ogen.
      
      
        Held Simson, David, Salomon,
        Hoe sterk, hoe wijs, hoe heilig, kon
        Dit zorgelijk geweer, de schichten
        Niet wederstaan, te diep in het hart
        Geschoten, tot veel weelde en smart,
        Van zielverlokkende gezigten.
      
      
        De nachtgeest, die nooit rusten wil,
        Bederft vele ogen loos en stil,
        Gediend van blinde reukeloosheit;
        Schiltwachten daar van dieverij,
        Van ontucht, geldzucht, hovaardij,
        En makelaars van alle boosheit.
      
      
        Wat raad hier best? geen raad altoos,
        Houdt menschenzorg, te traag en broos,
        De wacht alleen. De grootste Heilig,
        De man naar des hemels hart betrout
        Zijn eige toezigt niet, maar bout
        Zijn hope op God, dus vrij en veilig.
      
      
        Geen mens blijft door zich zelf bewaard.
        Gij, die het gezigt, zo eêl van aard,
        Zo schoon van glans, en van vermogen
        Zo krachtig, schiept; verleen ons kracht,
        Zet hulp bij, sla in des werelds nacht
        Op ons gebedt genadige ogen.
      
      
        O ongeschapen licht, regeer
        Onze ogen met ons hart: verleer
        Gemoet en ogen veel ontzintheit,
        Die al te los, en zonder toom,
        Aan aards genot, ene damp, ene droom
        Zich blijft vergapen met veel blintheit.
      
      
        Vergun ons geen' verboden lust;
        Geen rust, die erger straks ontrust;
        Geen vreugd, te boeten met berouwen;
        Geen oog, dat al te welig wei':
        Maar schenk uwe Geest, door wiens gelei'
        Uw aansschyn zalig is te aanschouwen.
      
    
  