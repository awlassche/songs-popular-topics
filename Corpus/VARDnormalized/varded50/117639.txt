
    
      
        het Is al geen timmerhout,
        Wat ergens groeit in het woud
        Van allerlei gewassen,
        Dit des bakhout, dat een staf,
        Hier maakt men brandhout af,
        Al naar het best zal passen.
      
      
        Dit moet zijn dun, dat dik,
        Dit recht, dat krom, ten schik,
        Zo als men het wilde voegen.
        Dat weer dient nergens toe,
        Dan tot een wis, of roê.
        Elk vind dus zijn genoegen.
      
      
        Maar in dit onderscheid
        Toont wijsheid haar beleid,
        In goeden keur te maken,
        Waar het ieder best toe is;
        Of anders zal men wis
        Gants buiten spoor geraken.
      
      
        Wie planken zaagen wil
        Van sparren, als een spil,
        Zal met verderf die spillen.
        Zijn arbeid, geld, en tijd,
        Wordt hij belachlyk quyt,
        Door het ongerymd' te willen.
      
      
        Vernuften zijn dus mee.
        Al wat 'er iemand deê,
        Is hem bekwaamheid tegen,
        Vergeefs is wat hij doet.
        Hij maakt het nimmer goed,
        Hoe zeer hij was genegen.
      
      
        Geeft, Ouders! hier op agt,
        Eer gij uw kind'ren bragt
        Om een beroep te leren.
        Ziet, waar hun lust toe held,
        En zij bekwaam zijn. Geld
        Helpt niet wie dat ontberen.
      
    
  