
    
      
        O Morgen-ster
        Veel blanker als de Maan,
        Gaat op gaat op, en wilt nooit ondergaan,
        Komt bootschapt dat den Dageraat breekt aan,
        Ei laat dog Uwe klaarheit en blinkende stralen
        In uwe Spelonk, Uw Kerk, dat duister Hol,
        Eens nederdalen,
        En stuit het dwalen,
        Van zo menig Mol.
      
      
        Rist blinkent Ligt,
        Rist Jacobs Helle ster,
        De Vaderen die zagen U van ver,
        Ei ziet op mij, terwijl ik schier verwer
        In ongebaande en duistere wegen,
        Die nimmer Mensen voet voorheen betrat,
        Laat ligt en zegen
        Mij komen tegen,
        Op dit nare pat.
      
      
        Ei spoeit U wat,
        o Langverwagten dag,
        Die nimmer oog, als toegesloten zag.
        Wat blyf ik og in al dit spinne-rag
        Van Aarde, van Wereld, en Ydelheit hangen?
        Vergun, o JEZUS, maar dees' ene be
        Aan een gevange,
        Van d'oude Slange:
        Breekt zijn kop ontwe.
      
      
        Ik zie, ik zie,
        Maar ik en weet niet wat,
        Iets diergelyx, dat ik wel eer bezat,
        Doen ik de Wereld met voeten trat,
        Mijn hert dat huppelt en maakt zig vast vrolik,
        Het zingt en springt het maakt een Helden-liet,
        Is het waar of dool ik,
        Satan dien Molik
        Dunkt mij, dat al vliet.
      
      
        o Prinse van
        De dikke Duisternis,
        Ik voel dat ik niet meer de bijstand mis
        Des genen die uwe Errif-viant is:
        Hij leert mijn oog al uw diepten verspieden,
        Hij wapent mij met ongemene kragt,
        En moet nu vlieden,
        Want uwe Gebiet, en
        Geld niet als het plagt.
      
      
        De nagt verdwynt,
        Dat schone Morgen-root,
        Verdryft de slaap de zuster van de Dood,
        En stelt ons al het al zienlyke bloot;
        De Zonne die nadert, die nadert de kimmen,
        Eer lange sterkt hij het hoofd ter golven uit:
        Weg weg, o simmen,
        Daar komt hij klimmen,
        Als een frissche Bruit.
      
    
  