
    
      
        Belydt nu voor den Here, blijde,
        Dat hij die is, die ons bevrijdde,
        Roept zijnen naam bij ieder uit,
        Vertelt syn daaden overluid,
        En maakt, tot aan des werelds end,
        Syn werken, onder het volk, bekent.
      
      
        Zingt op, en spelt hem psalmgesangen,
        Meld al syn wonderlijke gangen,
        Met aandacht, en eerbiedenis.
        Roemt in syn naam, die heilig is.
        Al wie den Here zoekt, en vindt,
        Zij hartlik blij, en welgezind.
      
      
        Vraagt naa des Heren sterk vermogen,
        Zoekt steeds syn aansigt voor uw ogen,
        Denkt aan syn wondren, die hij de,
        Onthoud syn wonderteekens mee,
        En let op het oordeel dat syn mond,
        Tot veeler straffe, dikwils zond.
      
      
        Gij zaad van Abram, die syn knecht was,
        Gij kindren Jakobs, die oprecht was,
        Gij, dien hij uitkoos tot syn lot,
        Hij is de Heer, en onze God,
        Wiens oordeel, naa hij vonnis streek,
        Langs al het aardrijk, veeltijds bleek.
      
      
        Hij is aan syn verbond gedachtig,
        Syn woord blijft eeuwiglijk waarachtig,
        Wat hij beval, dat werd volbragt,
        Tot in het duizendste geslacht.
        Hij houdt syn bond, met Abraham
        Uit gunst gemaakt, van stam, tot stam.
      
      
        Syn eed, tot Izak eer gesproken,
        Dien zal syn waarheit nimmer krooken,
        Hij stelde dien, als tot een wet,
        Voor Jakob erflik ingeset,
        Aan Israël, tot een verbond,
        Voor eeuwig op syn trouw gegrond.
      
      
        Dies zeide hij, ik geef, tot panden
        Van dit verbond, u Kanans landen,
        Welk erfdeel het snoer u meten zal.
        Die mensen van een klein getal,
        Ja weinig meer dan een gezin,
        Bevonden doe zich vreemd daar in.
      
      
        Zij wandelden van wijk, tot wijken,
        Van volk, tot volk, van rik, tot rijken,
        Doch hij liet nimmer toe, noch lee,
        Dat enig mens hun onrecht de.
        Ook strafte hij, om hunnent wil,
        Wel koningen, en zei, zijt stil.
      
      
        Raakt nooit die mijn gezalfden heten,
        Noch doet ooit kwaad aan mijn profeten
        Hij riep den honger over het land,
        En brak den staf, en onderstand
        Van alles onder brood beduidt,
        Maar zond voor hen een man voor uit.
      
      
        Want Josef, tot een arme slaave,
        Voor lang verkocht, zat in een graave,
        Met stokken om syn voet gedrukt,
        Syn ziel, in d'ysers neergebukt,
        Lee, totter tijd Gods woord vervult
        Hem redden kwam, als vrij van schuld.
      
      
        Doe hem het besluit van des Heren reden
        Gelouterd had door swaarigheeden,
        Zond hem de koning een trouwant,
        Tot syn ontslag van boei, en band,
        Der volken heerser liet hem vrij,
        En zette hem in heerschappij.
      
      
        Hij liet hem al syn huis beheren,
        Syn goed, en gans bezit regeren,
        Op dat hij, naa syn ziele wou,
        Syn vorsten zelve binden zou.
        En wat voor het rik hem dienstig docht
        Syn oudsten onderwijzen mogt.
      
      
        Daar naa kwam Israël, vol hongers,
        Eerst in Egipten, met syn jongers,
        En voords verkeerde Jakobs stam,
        Als vreemden, in het land van Cham,
        En door syn toedoen wies aldaar
        Syn volk zeer aan, van jaar, tot jaar.
      
      
        Hij maakte dat ze sterker waaren,
        Dan hunne weerpartvders schaaren,
        En keerde dies haar hart, en raad,
        Doe wierdt syn volk van haar gehaat,
        Ook handelden zij, met syn knechts,
        Arglistiglijk, en aaverechts.
      
      
        Dies zond hij zijnen dienstknecht Mosen,
        En had daar Aaron bij verkoosen,
        Die stelden, door syn woord verplicht,
        Syn tekens voor hun aangesigt,
        En deden, in Chams land, te saam,
        Veel wonderwerken, in syn naam.
      
      
        Want hij benam den dag syn luister,
        Zond duisternis, en maakte het duister.
        Zij, nooit weerspannig op syn woord,
        Volbragten syn bevelen voort.
        Hun waater keerde hij in bloed,
        En al hun vis sturf in dien vloed.
      
      
        Hun land bragt vorsschen voort met hopen,
        Die des konings binnenzaal doorkroopen.
        Hij sprak slechs, en veel ongediert
        Kwam mengelings alom gestiert.
        Zo kreeg de luis ook d'ooverhand,
        Langs alle paalen van hun land.
      
      
        Hij gaf, voor regen, haagelsteenen,
        Trof het land, door vlammig vier, met enen,
        Sloeg zoo hun wijn, en vygestaf,
        Brak al hun landgeboomten af.
        Hij sprak, straks kwam de sprinkhaan, met
        Ontelbre kevers, aangeset:
      
      
        Die aaten het landkruid op, ja aaten
        Al hun landouwvrucht, waarse saaten.
        Ook sloeg hij al des lands eerstgeboort,
        Elks eerste krachtvrucht wierdt gemoordt.
        Doe voerde hij syn volk, met buit
        Van zilverwerk, en goud, daar uit.
      
      
        Als hunne stammen heene tegen,
        Daar struikelde niet een op wegen,
        Ook was Egipten doe ter tijd,
        Om hun vertrek, geheel verblydt,
        Dewijl een schrik, met groot ontzag,
        Voor hun, op haar gevallen lag.
      
      
        Hij zond, om het volk bij daag te dekken,
        Een wolk, die hij zich uit liet strekken,
        En gaf's nachts licht van vier, en vlam.
        Het bad hem, en de kwakkel kwam,
        En hij versaadde het, in hun nood,
        Veel jaaren lang, met hemels brood.
      
      
        Hij sloeg de droge steenrots open,
        En de daar uit een waater lopen,
        Dat, door het dorre, met getier.
        Zo vloeien ging, als een rivier,
        Hij dacht aan het woord, in heiligheit,
        Tot Abraham syn knecht geseit.
      
      
        Zo voerde hij, door vele wegen,
        Tot syn verkoren volk genegen,
        Het vroolik, met veel juichens, uit,
        En gaf het al het heidens land ten buit,
        Zo dat het erfelijk den schat
        Des arbeids van dat volk bezat.
      
      
        Op dat het, naa zo veel gevaaren,
        Syn heilig instel zou bewaaren,
        En dankbaar, hem alleen getrou,
        Syn wetten onderhouden zou.
        Den Here zij dan lof geseit,
        Van nu, tot in der eeuwigheit.
      
    
  