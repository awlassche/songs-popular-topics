
    
      
        Mijn ziel! wat buigt gij u dus treurig neder,
        Als waar' voor u noch hoop, noch hulp, noch raad"
        Hoe dus beklemt? hervat uw moed eens weder,
        En wacht van God verand'ring van uw staat.
        Bedaar: verkrop dit zuchten en dit wenen,
        En werp u zelf niet zo mismoedig henen.
      
      
        het Is waar, g'en kond niet ongevoelig wezen
        Als bitt're ramp bang-drukkend u benart:
        Als van rondom veel quaaden u doen vrezen:
        Als het zonden-pak beangstigt het flaauwe hart.
        Doch hoe die pers u prangt, en het hart wil sluiten;
        Uw droefheid ga de maat doch niet te buiten.
      
      
        Schep moed, schep moed in al uw kruis en lijden:
        God leeft, die u verlossen kan en wil.
        Na traanen-zaaitijd volgen blijder tijden.
        Wacht op Gods heil, o ziel, en houd u stil.
        Hoop op uw God: gij zult hem noch eens prijzen
        Als hij eerlang u zal zijn hulp bewijzen.
      
      
        Wat zoud uw druk tot zulk een top-punt steig'ren?
        Zijn Gods vertroostingen u te gering?
        Zou gij dan mee getroost te worden weig'ren?
        O neen: mijn plicht eischt dat ik u bedwing.
        Wis af, wis af uw nat-bekreten ogen,
        En heb doch met u zelven mededogen.
      
      
        'k Beken o ja uw opgehoopte zonden
        Verdienen dat God eeuwig u verstoot.
        Maar groter noch word zijn gen√¢ gevonden:
        En meerder prijs heeft Jesu bloed en dood.
        Zeg dan niet; 'k heb meer gruwelen bedreven
        Dan dat God ooit die wil of kan vergeven.
      
      
        Komt met die last na Jesus toegeloopen:
        Zo vind gij rust bij Godes Offer-Lam.
        Hij houd zijn schoot en armen altoos open.
        Nooit wierp Hij uit wie immer tot hem kwam.
        Denk dat niet dat gij d'eenigste zoud wezen.
        Hij roept, hij wenkt: o ga dan zonder vrezen.
      
      
        Al schijnt dat God u als een vijand handelt;
        Verbergt hij u zijn lief'lijk aangezicht,
        Zo dat gij gants in het naare duister wandelt;
        Hij zal u weer uitvoeren in het licht.
        Steun op uw God: die wolk zal haast verdwijnen
        En Hij u met zijn liefde-straal beschijnen.
      
      
        Wat zoud ook het kruis u zo mistroostig maaken?
        O vat het op, en draag het als u past!
        Vertrouw op God: bevel aan Hem uw zaaken:
        Hij evenaart uw krachten met de last.
        Hij zal u zelf steeds bijstaan in het kampen;
        Ja u eerlang bevrijden van uw rampen.
      
      
        Word dan, o ziel, van droefheid niet verslonden.
        De hel-leeuw, die steeds briesschend om u gaat,
        Ziet best zijn kans wanneer hij in uw wonden
        Tot dieper scheur verwoede klaauwen slaat.
        Des Heren blijdschap moet uw sterkte wezen:
        Die doet uw staan, en zal uw smert genezen.
      
      
        Meent niet als waar' godzaligheid gelegen
        Ja droevig en zwaarmoedig steeds te zijn,
        Daar strijd het heil der blijde boodschap tegen,
        het Welk overstroomt van oly en van wijn:
        Dat kan alleen een zulke  droefheid lijden
        Die het faam gaat met in God zig te verblijden
      
      
        De Vader der vertroosting wil zijn kind'ren
        Niet altoos zien in biggelend getraan.
        G'onteert Hem dus, en het zoud uw plicht verhind'ren.
        Zijn dienst moet met verheuging zijn gedaan.
        het Is of Hij zich een harde Vader toonde:
        Die trouwe dienst met enkel strafheid loonde.
      
      
        Heeft Jesus lust zijn Bruid steeds aan te schouwen
        In het treur-kleed en dat z'in haar traanen baad?
        Hij, Israels Vertrooster, heeft voor rouwe
        Haar aangedaan met vrolijk Lof-gewaad,
        En vreugden-oli op haar hoofd gegoten.
        Zou zij dan weer haar zelf daar van ontbloten?
      
      
        Is niet de Geest de Trooster van de herten?
        Waarom Hij dan onwaarde smaadheid lijd
        Als men zich niet laat troosten in zijn smerten;
        En dat men zelf als met zijn werking strijd.
        Geen droefheid mag u immer zo beklemmen,
        Dat zij geloof, of liefd', of hoop zou stremmen.
      
      
        Reikt God u toe een Beker vol van alsem;
        Ontwijk die niet: na bitter volgt het zoet.
        Zijt gij verwond; in Gilead is Balsem.
        En schoon gij in dit Bochim wenen moet
        Of droef uw harp aan Babels wilgen hangen:
        Uw Citer slaat haast blijde zege-zangen.
      
    
  