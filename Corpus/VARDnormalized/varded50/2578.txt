
    
      
        Ogen vol Majesteit
        Vol grootsche Heerlijckheden:
        Hoe komt dat gij nu scheid
        Van u Eerwaardigheid
        En zoete aardigheid:
        Laas! wat lichtvaardigheid
        Aanneemdy zonder reden?
      
      
        Van waar komt dit versmaan?
        Voorwaar ik kant niet zinnen,
        Noch generwijs verstaan
        De oorzaak van dit gaan:
        (U quelt misschien, een waan)
        Zo ik u heb misdaan
        Het is met te veel te minnen.
      
      
        Die Waan quelt u misschien
        Dat ik u zoek te vrijen
        'K heb nooit zo hoog gezien
        Of ik wist wel op wien:
        Want die machtige Lien
        Die zoeken te ghebien
        En dat kan ik niet lijen.
      
      
        Ik ben te groot van moed
        Om iemand iet te achten
        Om Rijkdom, of om goed
        Zot is hij die het ook doet:
        Ik prijs u Edel bloed;
        Dat God'lijc is gevoed
        Met Hemelse gedachten.
      
      
        Daar gij, mijn vaak met speest
        Als ik hier kwam verkeren
        Ootmoedig, en bevreesd
        Voornaamlijck aldermeest
        Om u geswinde geest!
        'K heb nooit zo stout geweest
        Dat ik u dorst begeren.
      
      
        Maar lieve oogjens blij
        En heught u niet het wenken?
        En t'gluuren van ter zij?
        En t'loncken tegens mij?
        Zo vriendelijk als vrij?
        Nochtans op vrijerij
        Heb ik nooit willen denken.
      
      
        Hoe sou eender van staat,
        Als ik, dat denken kunnen?
        Hij mocht: door feil van raat,
        Oft om syn eigen baat:
        O Vrouwelijk Cieraat!
        Ik sou u zo veel quaat
        Om mijn niet mogen gunnen.
      
      
        Gij ziet mijn Liefde in,
        Met inderlijck meedooghen,
        Ik kent, dat ik (Vriendin)
        U als mijn Ziel bemin,
        Maar eer ik meer begin,
        Gij sluit mij uit u zin,
        En band mij van u ogen.
      
      
        Ogen! is het dat ik dan,
        Mijn lantwinning moet derven?
        Zo bid ik ziet eens an,
        Mij! d'alderdroefste Man
        Die ooit Moeder gewan:
        Overmits dat ik van
        De braefste ziel moet zwerven.
      
    
  