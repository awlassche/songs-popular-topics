
    
      
        Gij gaat de waarheid altijd zoeken,
        En blijft doch altijd ongerust,
        Om dat gij zoekt in alle hoeken
        Na eigen zinnens dwazen lust.
      
      
        Gij wilt al zien, en moet maar horen
        Wat u de Christen Kerk hier leert,
        a Gij wilt zijn ogen, en zijt oren
        Het is bij u dus al verkeert.
      
      
        Gij wilt al zien waar het is beschreven
        Eer gij iet geven wilt geloof,
        Tot de oude Leeraars, wel bedreven
        In het recht verstand, zijt gij al doof.
      
      
        Gij wilt met u vernuft begrijpen
        De diepe stukken van Gods leer,
        Het moet al dansen na u pijpen
        Wat ons daar van bediet den Heer.
      
      
        En wilt dan op zijn Woord noch roemen,
        Daar gij quantsuys heel vast op gaat,
        Maar gaat voorwaar u ziel verdoemen,
        Dat gij het na uwen will' verstaat.
      
      
        Het Woord is in den zin gelegen,
        De Letter is daar het teken van,
        Den zin, daar het hoofd is toe genegen,
        Daar maakt Gods woord af alle man.
      
      
        Maar is den zin van God niet komen
        Hoe kan die het Woord zijn vanden Heer?
        Met u vernuft alleen genomen,
        Als gij de schrift draeyt na u Leer.
      
      
        Maar wat en zal men dus niet leren
        Uit des Heren Woordt', hoe vals het zij?
        Als m' in de Letter te verkeren
        Na zijnen lust is los en vrij.
      
      
        Als m' al de Leeraars mag verleggen,
        Die strijden tegen onzen zin,
        Gods Kerk verworpen, en stout zeggen
        Den Geest des Heren geeft mij het in.
      
      
        Wat wilt gij u dus lang bedriegen,
        a Hoort doch naar Paulus wijzen raad,
        Die u vermaand niet hoog te vliegen,
        Die u leert wijs zijn na u maet.
      
    
  