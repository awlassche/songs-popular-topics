
    
      
        BIdt voor ons Ioseph Davids soon!
        Bewaarder van veel beter koren,
        Bezitter van veel hoger troon
        Als d'eersten Ioseph van te voren.
      
      
        Den dezen kreeg van Pharos hand
        Een keting, end' een gulde wagen,
        Maar gij hebt in AEgypten-land,
        Heer Iesum op den hals gedragen.
      
      
        Hij wilden't Echt niet tasten aan
        Zijns meesters, doen't de vrouw hem vraagde:
        Maar gij waer't een rein Gardiaan
        Van d'alder-reynste Maagd der Maagden.
      
      
        Hem was gegeven het gesigt
        Van alderley verborge dromen,
        Maar gij had al veel klaerder licht
        Van Gods verholentheyd bekomen.
      
      
        Zijn vader gaf hem wel den naam,
        het is waar, van groeien en van wassen,
        Maar gij waart immers zo bekwaam,
        Daar op dien eer-naem zoude passen.
      
      
        Want gaande voort van deugd tot deugd,
        In een rechtveerdig zuiver leven,
        Weerd' u wel tot gemeine vreugd
        Den naam van Christus va'er gegeven.
      
      
        Een naam (hoe wel hij niet gebaard
        En was, dan van een Maget-moeder)
        Bij u verdiend om dat gij waart
        Zijns Moeders Bruygom en zijn voeder.
      
      
        Dit is een eer die u alleen
        Van God gegeven op de Aarde;
        Ons gissen doet met goede reen
        Ten Hemel van uwe grote waarde.
      
      
        Wat rijke kroon, wat gulde stoel,
        Wat keting, wat al diere gaven,
        Bezit gij nu wel voor het gewoel
        Daar mee gij Jesum leerde schaven.
      
      
        Ja voor de keting zelver mee
        Die gh'om den hals hier all' uwe dagen,
        Nu eens van troost, dan eens van wee,
        Recht als geschakelt pleegt te dragen.
      
      
        Des komen wij uit Chanaan
        Tot u, met hongers nood bevangen
        Van het Hemels-brood. rechtvaardig man
        Verkrijgt ons daar wij naar verlangen.
      
      
        Want u en was het tarwe-grein
        Bevolen niet, als gij het bewaarde
        Voor u alleen; maar om gemeyn
        Te maken aan de gansche aarde.
      
      
        Bidt dan voor ons, en deilt ons mee
        het Geen u gegunt was te bezorgen,
        Op dat ons eens de soetste vree
        Met u versade t'avond-morgen.
      
    
  