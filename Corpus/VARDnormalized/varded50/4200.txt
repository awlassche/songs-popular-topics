
    
      
        DOen Adam op het groene-gras
        Had zeer gerustelijk geslapen,
        En Eva uit zijn Ribbe, was
        Van God (den Schepper) goed geschapen:
        Heeft hij haar gesteld
        (In het jeugdig veld)
        Hem tot een Vrou, waar mé hij is verseld.
      
      
        Dit is u Helft: gij twee zijt een,
        Sprak God tot Adam, en tot Eva:
        Vlees van mijn vlees, been van mijn been,
        Zijt gij (zei Adam) tot zijn Ega.
        het Geen haar heeft vermaakt:
        Schoon zij waren naakt:
        In suyv're-liefde hebben zij geblaakt.
      
      
        Hoe wenselijk, hoe zegen-rijk,
        Hoe bondig, kuis, en rein, en heilig,
        Hoe vrolijk was dit Huwelijk:
        Hoe trou, en vredig, vrij, en veilig:
        Ja hoe angenaam,
        Leefden zij te saam:
        En roemden beyde-gaâr des Heren naam.
      
      
        De gansche-Wereld in het geheel,
        Haar rijkdom, en onschatb're schatten,
        Haar heerlijkheid, in ieder deel,
        Die door geen zin en is te vatten:
        Stond in haar gezag:
        Met een soete-lach.
        Gedienstig, buigzaam, altijd nacht, en dag.
      
      
        Maar (boven al) het lustig-hof,
        Het Paradijs, gesteld in Eden:
        (Gesteygerd uit des Lovers Lof,)
        Was haar een woning, hier beneden.
        Daar het gevogelt song,
        Daar het gedierte sprong,
        Daar het Vee ging weiden, te samen Oud, en Jong.
      
      
        De reuk, de liefelijke-geur,
        Van het bloeisel, ooft, en kruid, en bloemen:
        De veelheid van de schoonste-kleur,
        Was na haar waarde niet te noemen.
        En de matigheid
        Die de reden leyd:
        Heeft haar genoegen, tot de lust bereid.
      
      
        Hier vliet des Tygris klare-stroom,
        Ver-rijkt met Goud en El-gesteente:
        Hier groeyd des Levens Levens-Boom,
        Het Beeld des Beelds in Gods-gemeente:
        Daar des Werelds-hoofd,
        Zijnen Schepper loofd,
        Met zijn Vriendinne: die het licht verdoofd.
      
      
        De Liefde zit hier in den Troon,
        De Minne voor haar neer gebogen:
        De Kuisheid steld haar glans ten toon:
        De Vrede ziet met Arends-ogen:
        De Volmaakte-Deugd,
        Heeft (met Hoge-vreugd)
        In-wendig, haar gemoederen verheugd.
      
      
        Hier is het Gezegende-Gebod:
        En grond van Hemelse-beloften.
        De Vrucht, des lichaams komt van God:
        Daar menig op (waandunkend) stoften.
        Adams zoet-geslacht
        Neemt (in het huwen) acht
        Dat gij u Over-Vaders Echt betracht.
      
    
  