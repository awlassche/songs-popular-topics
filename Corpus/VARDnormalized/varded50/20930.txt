
    
      
        O Mijn zieltje! uwe scheydens tijd komt aan,
        Gij zult in korten tijd van hier vergaan,
        Gij zult in korten tijd van hier vergaan.
        Gh' wordt gedwongen te sterven // te derven
        All' des werelds vreugden, en haar zoetigheid,
        All' des werelds vreugden,
        All' des werelds vreugden, en haar zoetigheid.
      
      
        Adieu vrinden! adieu all' mijn geslacht,
        Die mij hebt zeer bemint, en groot geacht,
        Die mij hebt zeer bemint, en groot geacht,
        Laat uwe tranen nu lopen // met hopen,
        Geeft voor het lesten uwe hand aan mij,
        Geeft voor het lesten
        Gheet voor het lesten uwe hand aan mij.
      
      
        Adieu Landen! adieu mijn geld en goed;
        Ik wil u laten met een blij gemoed,
        Ik wil u laten met een blij gemoed:
        'k Hoop, mijn zieltje zal erven // verwerven
        Den schonen Hemel, en des Hemels vreugd,
        Den schonen Hemel,
        Den schonen Hemel, en des Hemels vreugd.
      
      
        Maar eylacy! waar of ik komen zal?
        Mijn hartjen is beklemt als in een val,
        Mijn hartjen is beklemt als in een val,
        Als ik bedenk mijn wonden // mijn zonden,
        Die God Almachtig hebben zeer vergramt,
        Die God Almachtig,
        Die God Almachtig, hebben zeer vergramt.
      
      
        Iesu Christe! mijn God! mijn Opper-Heer!
        Ik neem tot uwe wonden mijne keer,
        Ik neem tot uwe wonden mijne keer.
        Wilt mijn zieltje bedenken // en schenken
        Des Hemels gracy, daar ik na verlang,
        Des Hemels glory,
        Des Hemels glory, daar ik na verlang.
      
    
  