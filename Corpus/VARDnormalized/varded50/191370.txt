
    
      
        TWist met mijn twisters, Heer, en slaat
        Die tegen mij in het harnas staat,
        Neem schild en zwaard en help mij strijden
        Red mij van haar die mij doen lijden,
        Aenvaerd de spiets tot mijn behoed,
        En tred mijn vijand te gemoed;
        Spreeck tot mijn ziel: zijt niet vervaard,
        Ik ben de God, die u bewaard.
      
      
        Laat die in schand en schaamt vergaan
        Die na mijn ziel en leven staan,
        Drijft haar te rug en wiltse krenken
        Die tegen mij veel kwaads bedenken;
        Brengh hare benden op de vlucht
        Gelijk het kaf vliegt door de lucht;
        Uw Engel makke zich te been
        En jaegh mijn vijand voor mij heen.
      
      
        Zijn weg zij slibberig en glad,
        Bedwelm hem op het duister pad,
        Uw Engel sitt’ hem op de hielen
        En maeckse neer die niet en vielen.
        Want zonder reen heeft hij zijn net
        In een verborge groef gezet
        En buiten oorsaeck mij getracht
        Te vangen in een Holle gracht.
      
      
        Werp neer ter aard, verwoest, verderf
        Zijn huis, zijn land, zijn haef, zijn erf,
        Eer dat hy’t weet; doe hem verstikken
        En worgen in zijn eigen strikken.
        Hij stort’ en vall’, en smoor’ en smacht’
        In zijn, voor mij gedolve, gracht,
        Zo zal mijn ziele zijn vol vreughdt
        En in Gods heil en hulp verheugt.
      
      
        Mijn tong, en wat er is in mij
        Zal zeggen, Heer, wie is als gij?
        Wie is er uws gelijk in werken?
        Gij redt den zwakken van den sterken:
        Den armen, van die hem verdrukt
        En rooft en plundert, pluyst en pluckt;
        O Here, help; men tyght mij aan
        ’tGeen ik niet weet, noch heb gedaan.
      
      
        Met kwaad vergelden zij het goed,
        Voor weldoen zoeken zij mijn bloed,
        Daar ik in haar ellendigheden
        Zat met een zak om mijne leden,
        Ik heb om haren ’twil gezucht,
        Gebeen, gevast, mijn vlees getucht,
        Met haar verkeert gelijk een vrind
        En als mijn eigen broer bemind.
      
      
        Ik ging in het zwart en neer gebuckt
        Als dien de rouw zijns moeders druckt.
        In tegendeel, als het gebeurde
        Dat ik in droefheid was en treurde,
        Zijn zij verblijd, hoewel ’tgelaet
        Was heel verscheiden van de daad;
        Ik merckte’t niet in mijn verdriet:
        Zij scheurden ’tkleed, en meendent niet.
      
      
        Zij hebben over mij geknerst
        Op hare tanden, en gescherst
        Bij huychelaers en Taefel-vrinden:
        Wat toeft gij, Heer, om haar te vinden?
        Hoe lang lust u dit aan te zien?
        Wilt mij dijn hand en hulpe bien,
        En brengh mijn ziel uit het verderf
        Dat ik niet van die Leeuwen sterf.
      
      
        Dan zal ik hebben ruyme stof
        Om te verkondigen uw lof
        En onder veel’ en grote volken
        Uw roem doen rijzen tot de wolken;
        Dat niet mijn vijand, die mij haat,
        En t’onrecht na mijn leven staat,
        Wenk met zijn ogen over mij
        En zich in mijn verdriet verbly.
      
      
        Want nooit kwam vree in haar gedacht,
        Maar zij bedenken dag en nacht
        Hoe zij den goeden zullen plagen
        Die hier op aard na vrede jagen;
        Zij sparren tegen mij den mond,
        En grinniken, en zeggen rond,
        Ha, ha! wij zien ons lust aan hem,
        Hij is benart en in de klem.
      
      
        Maar gij, o Heer, gij ziet het mee:
        Wijk doch niet verr’ en houw u ree,
        Sta op: ’tis tijd, en wilt ontwaken.
        Toef langer niet en red mijn zaken,
        Verhoor mijn stemm’ en doe mij recht,
        Richt na de waarheid dynen knecht
        Dat zij niet juichen over mij:
        Gij weet wat van mijn zake zij;
      
      
        Dat zij in het hert verwoed en fel
        Niet zeggen: zo, nu gaat het wel,
        En roepen met verwaende monden
        De man is ons, hij is verslonden.
        Maak haar beschaemt in al haar raad
        Die zich verblijden in mijn kwaad,
        En doets’ in spot en schand vergaan
        Die tegen mij hoogmoedig staan.
      
      
        Maar die in mijn gerechte sak
        Betoonden lust en goede smaak
        Laat die met mij in vreugde zwemmen
        En roepen staegh met blijde stemmen:
        Lof zij den Heer die eeuwig leeft,
        Die zijnen dienaar vrede geeft:
        Zo werde staegh door mij verbreyd
        De lof van uw gerechtigheid.
      
    
  