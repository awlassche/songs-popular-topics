
    
      
        TEr plaats daar Phebus gulde schijn,
        Komt in Auroras spoor gereden,
        En doet de zwarte Nacht-Gordijn
        Op-rollen van der Aerd' beneden:
        En lev'ren aan het scherp-sightigh oog
        Van de Aardse dingen klaar vertoog.
      
      
        Daar deed de Hemels-Vorst een ligt
        En wonder-Ster in de hoogte zetten.
        Een weet-graag volk, diens snel gezicht
        Op alle wond'ren nauw gaat letten,
        Vernam die held'ren Fakkel dra,
        En liep hem ook in haasten na.
      
      
        Die Floncker-Ster ging haar al voor
        En strekt een Leydts-man voor haar gangen:
        Zij traden vlijtig in het spoor,
        Gheswangert door een groot verlangen
        Te zien wat voor een wonderdaad
        Wt zo een sak te wachten staat.
      
      
        Ten lasten stut die Ster haar loop
        Te Bethlem bij een stal der Beesten;
        En wees daar het Doel-wit van de hoop
        Van deze yverighe Geesten;
        Zij traden in, en vonden daar
        De Here Jesus, het heil van haar.
      
      
        Alsulcken flikker-ster vol glants,
        En leydt-licht op des Heren paden,
        Is ook Godts-woordt, het welck' hier thants
        Zo helder licht, door Gods ghenaden:
        En wijst het leerzaam volckschen aan
        Hoe men Gods wegen moet in gaan.
      
      
        Wat Ziele van der Aard om hoog,
        Op Arents-vleug'len weet te zweven,
        En met het geestelijke oog
        Weet aandacht op dat woord te geven,
        Wordt door dat Godlijck licht geleid
        Bij Jesum in zijn heerlijkheid.
      
      
        Daar hij niet als tot Bethlehem
        Leidt in een Beste-stal verschoven,
        Maar daar op des Hemels troon, de stem
        Der sal'ghe Eng'len hem doet loven;
        En daar elk Ziel van het sal'ghe goed
        Met eeuw'ghe-teughen wordt ghevoet.
      
    
  