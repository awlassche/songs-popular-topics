
    
      
        ‘Ay schone Nimp aanziet, een magtig   Koning
        Knielt voor u zoete beeld
        En bied u aan zijn staat, zijn Rijk en Kroning
        Uit Monarchy geteld,
        Slechts voor een lieve kus van uwe Lipjes.
        Vergund dat ik mijn brand verkoel,
        Vergunt dat ik u Borsjens voel,
        Haar rode tipjes.’
      
      
        ‘Ik ben een Maagd, een slegt Schaap harderesse,
        Mijn Rijkdom is mijn Vee.
        Mijn Ouders oud die leerde mijn een lesse,
        En het was haar laatste bee:
        'Gedenkt, ag kind, waar van gij sijt gesproten!
        Ziet dat gij wel u schaepkens hoed:
        Gij sijt voor harders opgevoed,
        Niet voor de Groten.'’
      
      
        ‘Ik zal u hoofd een goude Kroon opzetten
        En voeren doen een Staf.’
        ‘O neen, u Kroon die sou mijn eer verpletten
        En zinken doen in het graf.’
        ‘Mijn grote praal die zal uw sant bedekken.’
        ‘Och dat behoeden al de Goon
        Dat ik sou om uw Konings Kroon
        Mijn eer bevlekken.’
      
      
        ‘In mijnen Troon daar zult gij zijn verheven
        En heerlijk munten uit.’
        ‘O neen, mijn lust is in het groen Veld te leven
        En werden Herders Bruit,
        En zijn een Koningin van vele Schaepjes.
        Een digte Linde is ons Troon,
        Een Roose-krans van Bloemtjes schoon
        Pronk voor de knaepies.’
      
      
        ‘Wat geeft uw het Veld en deze Boom-gewassen?
        Wat gaat gij, Herderin,
        Des morgens vroeg, voor dag, door dan en plassen?
        Trekt liever niet uw zin
        Te zijn omringt met Goud en blank gepeerlt?
        Voor het Veld een schone Marmervloer,
        Een Koning voor een lompen Boer,
        Een pronk der Wereld?’
      
      
        ‘Natuur die heeft, O Vorst, doe zij mij telde,
        Geen Krone toe-gevoegd
        En nu het Fortuin mij geen gebied meedeelde
        Zo ben ik wel vernoegd
        En zal op het veld, of in Boßchasy wonen
        In stille rust en nedrigheit.
        Dies bid ik dat zijn Majesteit
        Mijn wil verschonen.’
      
      
        ‘Onnoos'le Maagd, hoe zijt gij zo versteken
        Van weeldens zoet aanschijn!’
        ‘Syn Hoogheit weet,   eer ik mijn trouw sou breken
        Zo straft mijn God Jupijn.
        Want in mijn hert heb ik een Lief verkoren
        En aan hem die daar door het Geboomt
        Met syn bewolde Schaepjens komt
        Mijn trouw' gezworen.
      
      
        Wel gaat! Nu blijft, gij Boerse Herderinne,
        Met uwen Boer in het Wout!
        Zaeit, Maait en Plant, en maakt u kost te winnen
        Wanneer gij zijt getrouwd!’
        ‘En gaat gij Koning! Ik blijf in Bosschagie.
        Gaat bij u Juffers van het Hof,
        Verzoekt die door uw Konings lof
        Tot uw Boelagie.’
      
    
  