
    
      
        Gelukkig die Gods liefde smaakt,
        Wanneer de dood zijn koets genaakt,
        En die zijn ziel geeft in Gods handen.
        Die op de Heilants offer steunt,
        En op des Heren goedheit leunt,
        Wanneer de dood hem aan komt randen:
        Hij tart, schoon met een flaau geluidt,
        des Doods prikkel en vermogen uit.
      
      
        Gestorven, rust hij van den last
        Der aardse zorg, die hem vermast,
        Van arbeidt, vrees, en ongenoegen;
        Van des vijands leer en slavernij:
        Dan is hij van het misdrijf vrij,
        Om zich bij de Engelen te voegen.
        Zijn deugdt en werken volgen hem
        In Godes stad, Ierusalem.
      
      
        Daar leeft hij eeuwig in Gods licht,
        Daar hij hier het scheemerend gezicht
        Slechts door het geloof van heeft verkregen.
        Gods liefde voelt hij daar volmaakt,
        Daar hij hier blaakende naar haakt,
        En het hoogste heil in is gelegen:
        Daar heeft hij het zalige genot,
        Dat hij verslonden is in God.
      
    
  