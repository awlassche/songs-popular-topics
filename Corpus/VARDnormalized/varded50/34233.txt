
    
      
        De zuster van de toverij,
        En Venus naaste bloed-vriendinne,
        Vooghdess’ van des werelds heerschappij,
        En aller herten Koninginne.
      
      
        Die onze zielen boeyt, en bindt
        Met stricxkens van gevlochten haren;
        Die met een loncxken overwint
        het Geweld van vele Oorlogs-scharen.
      
      
        Die het alles voor haar buigen doet,
        Die door een stale-borst kan boren,
        Die d’aller-herdtste van gemoed,
        Met een zoet lachsken kan bekoren;
      
      
        Die heeft mij in haar hoge macht,
        Die dwinght mij tot een vyerigh minnen.
        Is het wonder! Neen: haar schoonheydts kracht
        Kan d’aller-kloeckste wel verwinnen.
      
      
        Wanneer gij in de koelte rust,
        Zo drilt, en trilt het kruid van vreugden,
        Oft het in uwe by-zijn waar verlust,
        En in uwe komste zich verheughden.
      
      
        De Lely is jalours van dij;
        De Goud-bloem staat, vol spijt, ghedoocken;
        De Roos wijkt, scham-rood, aan de een zij,
        Zo haast s’uw’ adem heeft gheroocken.
      
      
        Wanneer gij dan uwe stemme zoet
        Menght onder het hell’ geklank der snaren,
        Ons op-ghelichte zielen, doet
        Gij (door het geluid) ten hemel varen.
      
      
        Wel aan, mijn zoete Tooverinn’,
        Gij sluit mij in zo zachte banden,
        Bindt vast, mijn lieve Vyandinn’,
        Ay! bluscht niet uit dit vrolijk branden.
      
    
  