
    
      
        Boven alle zaken
        Bid ik u Heer gebenedijt /
        Wilt in mij u woninge maken /
        Besidt mijn herteken tot alder tijd /
        Compt daarin zonder respijt /
        Van alle zonden mij bevrijd /
        Helpt mij strijden mijnen strijdt.
      
      
        Wilt mijn ziel maken reine /
        Ende zuiveren mijnen gront /
        Gij zijt die levende fonteine /
        Die geneest dat er is ghewont.
        Haast u Here compt toch terstond /
        Stelt uwen lof in mijnen mond /
        Ende maakt mijn ziele ghesont.
      
      
        Met vierigen verlangen
        Laat mij Heer u houden vast/
        Als ik u zal ontvangen /
        Want gij zijt den liefsten gast /
        Helpt mij dragen mijnen last /
        Mijn herteken is op u gepast /
        In de wereld en is geen rast.
      
      
        Ik ben een vat vol zonden /
        Mijn gebreken zijn u bekint /
        Zuyvert mij door u vijf wonden /
        Blijft mij Heer altijd omtrint /
        Mijn ziele die is tot u gezind /
        Want gij zijt den besten vrint /
        Die al weet dat mij dient.
      
      
        Mijn lieveken zal ik zoeken /
        Daar ik hem vinden mag /
        In sermoonen en goede boeken
        Spreekt hij mij allen dag /
        Heymelyck zonder ghesach
        Zal hij verhoren mijn gheclach /
        Die mijn lijden beteren mag.
      
      
        Heer Jesus lief verheven
        Verlicht mijn herte zwaar /
        Wilt mij u gracie geven
        Bij u te komen daar
        Alle dingen zal wezen klaar
        Zonder droefheid / pijn oft vaar /
        Daar haect mijn ziele naar.
      
    
  