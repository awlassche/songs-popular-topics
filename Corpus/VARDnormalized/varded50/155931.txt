
    
      
        O Eeuwig Heer, Almachtig Hemels God!
        Op u genaed en Goddelijk gebod
        Tred ik nu toe, vrijmoedig zonder schromen,
        Vermits mijn Geest tot u is op-genomen,
        En bid u aan in uwen Tempel rein,
        Daar elk u prijst en looft u in het gemeyn.
      
      
        Leit mij, o Heer, in u gerechtigheid,
        En over mij u vleugelen uytspreyt,
        Leit mij (o God!) eeuwig in u voet-paden,
        Gij zijt mijn troost, mijn Heiland vol genaden,
        Want ik heb lust tot uwe woning schoon,
        Gij, gij o Heer, gij schenckt des levens Kroon.
      
      
        U woning is zeer lieffelijck en zoet,
        Rondom versierd met volle overvloed,
        Heer Sebaoth! Mijn ziel die moet u loven,
        Want mij verlangt na u schone Voor-hoven;
        Komt laat ons al t'saem voor God met ootmoed
        Neder knielen, en vallen hem te voet.
      
      
        Hij is de Heer die ons dit alles schenckt,
        Die het moede Schaep in varsche Weiden brengt,
        Aanbidt dien God gij volkeren al te same,
        Verheft den Heer: want heilig is zijn name.
        Ik roep u aan met een oprecht gemoed,
        Door u genaed mijn trouwe hulpe doet.
      
    
  