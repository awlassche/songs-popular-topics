
    
      
        ALles vind ik vol ellenden,
        Waar ik buiten God mij wende.
        Alles is een blinkend' niet.
        Daar mijn ziel U niet en ziet.
        O Gij zijt alleen begeerlijk!
        Gij, Gij zijt oneindig heerlijk!
        Al-genoegzaam is uw goed,
        Onuitsprekelijk uw zoet.
      
      
        het Wonder van uw liefdens volheid
        Heeft mijn ziel door liefdens dolheid
        Zoo ontstoken en verzet,
        Dat mij ieder is belet,
        Die niet van de Wereld eenzaam
        Spreekt alleen van U gemeenzaam,
        En van het bemin'lijk licht,
        Dat er vloeid uit uw gezicht.
      
      
        Hoe meer dat ik U begeere,
        Hoe 'k all' meer en meer vermeere
        De on-verzaadelijke lust,
        Die alleen kan zijn geblust
        Met U eens te zien veel klaarder.
        Als tot noch toe, en U naader
        Ge beschouwen het eeuwig Een.
        Als met mij te wezen een.
      
      
        'k Ben wel zwart en zeer on-lieffelijk:
        Maar mijn zwart is echter lieflijk,
        Als het met Jezus bloed gewit,
        Witter als het witste wit.
        Wild mij in dit bloed zoo domp'len,
        Met uw licht zoo over-romp'len
        Dat Gij in mijn voor U staan
        U meugt zelver schouwen aan.
      
      
        Zet op mij uw Godheids stempel,
        Ei! Bewoon mij als een tempel.
        Laat ik gener vreemden zijn,
        Ik ben de uw, ei! Wees Gij mijn.
        Druk uw liefde in mij neder,
        En ontvang mijn liefde weder,
        Laat het haast'lijk zijn de tijd,
        Dat ik recht ken wie Gij zijt.
      
      
        Zint ik U heb leren kennen
        Wil ik graag mij laaten wennen,
        Waar uw geest mij leiden wil.
        'k Vind in U het gezochte stil.
        'k Zie in U de schoonste schoonheid.
        Och! was dat steeds mijn gewoonheid,
        'k Zoude het vinden meer en meer
        In U! noit vol-prezen Heer,
      
      
        O! alleen beminlijk voor-werp.
        Naa wiens luist'ren ik mijn oor scherp.
        Doe mij horen in de stilt,
        Ziele heb al wat Gij wild.
        Laat vrij uw genaade komen,
        Als gehele waater-stroomen,
        Deze drie, ziel, oog, en keel,
        Zeggen nimmer het is te veel.
      
      
        Maar 'k verlang te zijn ontbonden,
        U te zien verlost van zonden,
        In het hell' en klaar om hoog,
        Daar Gij noit gaat uit het oog,
        'k Zal daar vinden dat uw klaarheid
        Is baarblijkelijke waarheid,
        Iaa ook noch oneindig meer,
        Als ik nu verwacht, o Heer!
      
      
        Los mij haast'lijk uit des kerker.
        O volmaaktheids wijze werker!
        Dat uw levens-wel op-borst,
        Om te stelpen mijnen dorst.
        'k Krijg verdriet in het aards gewemel,
        'k Hijg, en zugt vast naa den Hemel.
        het Schip geballast met uw min,
        Blaast uw geest ten haaven in.
      
      
        'k Zie aan mijnen lust geen tomen,
        Voor dat ik tot U mag komen,
        Wild Gij geen verlangen meer,
        Laat het heden zijn, o Heer!
        Dat mijn ziele mee mag naad'ren,
        Daar de arenden vergaad'ren,
        Tot het leevend' dode lijf,
        Daar ik op verslingerd blijf.
      
    
  