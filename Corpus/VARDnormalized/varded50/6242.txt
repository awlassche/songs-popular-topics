
    
      
        AAn een van Idaes beken,
        Had zich Aeneas zoon
        Eens heimelijk versteken;
        Als kleene Minnegoon
        Hem hadden doen vermoejen,
        Door haar spoejen.
      
      
        Als Venus het schone knaapjen
        Ontstelt zach door het gewoel,
        Bevangen met een slaapjen
        In lommers dicht en koel,
        Leyze op Viooltjes teder
        Hem wat neder.
      
      
        En om zijn zachte zijdtjes
        Een wolk zij heene schoot
        Van zo veel bloempjes blijdtjes,
        Van roosjes wit en rood,
        En bleef aan het lieflijk slaapen
        Zich vergaapen.
      
      
        Terstond kwam ingekropen
        In haar vermand gemoed;
        En eer zij het wist, gesloopen
        Adonis eerste gloed.
        Dies het vuurig hart ontrusten
        de Oude lusten.
      
      
        Hoe dik woud zij omvangen
        Haar lieve Neefjen teer,
        En in haar armpjens prangen;
        Dus plag, zei zij, wel eer,
        Adonis, uitgelezen,
        Ook te wezen.
      
      
        Doch schreumende te steuren
        Het zoete sluymerend wicht,
        En uit zijn slaap te scheuren,
        Zo kusten zij wel dicht
        De naast gelegen roosjes,
        Al met poosjes.
      
      
        De roosjes die ontstaken,
        Beginnende terstond
        Rondom haar blanke kaken,
        Tot aan haar rode mond,
        Veel kusjens in de zamen
        Al te zaamen.
      
      
        Vrouw Venus ging vergaaren
        Des levendige blaan,
        Die niet dan kusjes waaren,
        Als zij ze raakten aan;
        En voer met dit gewemel
        Zo ten Hemel.
      
      
        Des schat had zij gekregen,
        Maar des Godin was mild,
        En heeft ze als in een regen,
        Weer mildelijk gespilt,
        En daar mee gaan bedouwen
        Schone Vrouwen.
      
      
        Dit is de zoete waassem,
        Op lipjens lief gesprengd,
        Met dauw van geurgen aassem,
        In het rode rood gemengd;
        Die Minnaars veel kan geven,
        Ia doet leven.
      
      
        Wild dan zo schaars niet vrezen,
        Mijn waarde Rozemondt,
        Met die gift uitgelezen,
        Waar mee uw lipjens rond,
        Zo mildelijk van hier boven
        Zijn bedoven.
      
    
  