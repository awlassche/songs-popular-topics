
    
      
        De grote Jupiter had op een tijd de Goden
        Door zijn gewieckte Bod doen op een Gastmaal noden,
        Want Ceris, op het verzoek van Mars, had Hemels Mout,
        Had lekker Hemels Bier, Haerlemse Vocht gebrout.
      
      
        De Goden worden zoet, de kelen raken open,
        De kraght van het Mout begint haar in het hoofd te lopen,
        Maar d'hinkende Volkaen, de God van rook en vier,
        Most hebben smook bij het werk, Tabak bij het verse Bier.
      
      
        De Goden keken toe, hij haalde uit zijn sakje,
        Zijn Doosje en zijn Pijp, en rookte een Tabakje.
        Den Hemel raakt vol rook, o wonderbare Kruid,
        De Goden onbekend: De Sterren doven uit,
      
      
        De Wolken worden dik, de Maan begint te bruinen,
        De rook benevelt al der Goden klare kruynen,
        de een kugt, de twede niest, de derde die wordt beus,
        En Venus kreeg op het lest de snof ook in de neus,
      
      
        De rook viel op haar borst: dus berst zij uit in het razen
        En sprak Vulkaan dus aan in midden van zijn blazen
        Fij rokerige Beest, wat legt gij hier en stinkt?
        En is het niet genoeg, o Kreupel, dat gij hinkt?
      
      
        En dat gij, klam van zweet, met u berookte Leden,
        Komt op het zuiver Bed aan mijne zijde treden?
        Maar wilt gij nu daar toe met een berookte Mond
        Noch kussen mijne Lip? dat maakt gij al te bont:
      
      
        Wie van de Goden of Godinnen zal het zwoegen,
        En het smoken dat gij doet, niet strekken tot misnoegen?
        Gij maakt dat Jupiter nau uit zijn ogen ziet,
        Waar henen hij den straal van zijne Blixem ziet
      
      
        En Juno is te trots dit stinken te gedogen,
        Minerva is te wijs, het sou haar brein verdrogen,
        Saturnus kucht daar of, Apollos klaar gezicht
        Bewolkt, en zo berooft gij het Aardrijk van zijn licht.
      
      
        De rook, zo Ceris zeid, verdord, verdoft haar Koren
        En Floraes Blom-Ã§ieraet verwelkt en gaat verloren.
        De damperige rook maakt het Wapentuig verroest
        Van d'edle Krijgs-god Mars, die van benauwdheid hoest
      
      
        En Bacchus traenoogt zelfs, ei ziet wat rode ogen
        Krijgt hij van deze smook: wie sou het dulden mogen
        Hoe lang is het dog gelen dat gij aan het zuigen kwaamt?
        Onlangs, zeid hij: en heeft daar mede eens geaemt
      
      
        Dat al de Goden foei, en zij half stinkend riepen,
        En Venus uit het oog de bange tranen liepen.
        Foei, zei zij, lieve Man, hoe komt gij aan dit Kruid?
        Ik zal het u zeggen: Juist als ik mijn Poort toe sluit,
      
      
        Komt een jong Duyveltje mij uytte Hel te moeten,
        Die brengt mij dit, en zegt dat Pluto mij de groeten
        Begerende met mij te drinken, overmits
        Hij mee met vuur om ging, als ik doe bij mijn Smits.
      
      
        Nu weet gij immers wel dat ik nooit pleeg te haken
        Na Wijn of drabbig Bier, ten mag mij niet vermaken
        Maar edel rook en vuur die drink ik zo gij ziet,
        En zo dat Pluto past, mistaet het mij ook niet:
      
      
        Ik ben zo wel als hij een God van vuur en smoken.
        Daar op begon hij weer den Hemel vol te roken:
        O ho, sprak Jupiter, het is wel Vulkaan, het is wel,
        Maar maakt een onderscheid van Hemel en van Hel
      
      
        Zo veer gij zijt belust Tabak en rook te drinken,
        Zo daalt na Pluto toe, gaat bij de Duivels stinken:
        Maar boven bij de Goon, dat lij ik nimmermeer;
        Dus werpt Tabak en Pijp terstond van boven neer,
      
      
        Of 'k zal ze van u Neus met mijnen Blixem drijven.
        Strakx hiel Vulcanus op, en liet zijn smoken blijven.
        De kluchtige Mercuur die zag van stonden aan
        Beneden op der Aard veel Morianen gaan,
      
      
        Daar wierp hij de Tabak en al de Pijpen onder,
        Die grabbelde terstond, en achtent voor een wonder
        Daar ging het smokken aan, elk neus gelek een schouw,
        Zij plantent om te zien of het Kruid ook wassen wou:
      
      
        Het wies in overvloed, doe wou het niemand sparen,
        Zij smookte met malkaer of het jonge Duivels waren,
        De zwarte Spangiaert zag des Indiaense rook,
        Hij boetst het daedlijk na, zijn neus ontfonckte ook:
      
      
        De Fransman komter bij, de bolle Nederlander,
        Wil kwijlen als de rest, en smoken als een ander:
        Maar d'Engelsman verdiend op het hoogst te zijn vermaard,
        Zijn Neus zal smoken met de beste Neus op Aard.
      
    
  