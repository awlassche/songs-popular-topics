
    
      
        SInt Bonifaes heeft van zijn jonge dagen
        God zijn Heer bemindt,
        Hij zocht in all's God zijn Heer te behagen,
        Als zijn opper-vrind;
        Als een Godd'lijck Kind
        De wereld Hij verliet,
        Hij dede het geen gebiedt
        God, die het all' voorsiet.
      
      
        Den vader zocht zijnen Soon te beletten
        Van des goeden zin;
        Hij wilden niet, dat zijn Soon Godes wetten
        Onderhiel met min;
        Hij wou van het begin
        Zijn mening tegen staan,
        Hij wou niet laten gaan
        Hem, tot Christi Vaan:
      
      
        Tot dat den Heer hem met slecht' heeft geslagen,
        En met pijn bezocht,
        Toen heeft hij dree, als hij voelden die plagen,
        De Wille Gods volbroght.
        Toen heeft hij gedocht
        De wille Gods te doen,
        Om quader te verhoe'n
        Ging hij het kwaad vergoe'n.
      
      
        Sint Bonifaes na een Klooster ging treden,
        Waar Hij dienden God;
        Hij heeft geÃ«erd, en met ieder beleden
        De Heer van Sabaoth;
        Hij volbrocht het gebod
        het Welk Hem wierdt voorgeleydt,
        Met grote neerstigheyd
        En met goed beleid.
      
      
        Als Bonifaes had volbrocht zijn studeren,
        En nu was vol-leert,
        Ging het Friesche Volk Godes wetten Hij leren,
        Hij heeft haar bekeert.
        Ja heeft zeer vereerd
        Met zijn deughdsaemigh werk,
        De ware Christe-Kerck,
        Als een trouwen Klerk.
      
      
        Als Hij daar had jaren drie vroom gestreden
        Met Sint Williebroord,
        En het Friesche Volk had geleerd goede zeden,
        Ende Godes woord:
        Toen vertrouck we'er voort
        Na het Hooger-Duytsche land
        Des wonderbaren Sant,
        Ziet zijn liefdens brand!
      
      
        Die van Thuringh, en de Hesschen Hij leerden
        Na den Hemelgaen:
        Tot God zijn Heer mensen veel Hij bekeerden,
        Door zijn trouw vermaan.
        het Welk als heeft verstaan
        Die in de Roomsche Stad
        Sint Pieters Stoel bezat,
        Die ontbood dit Vat.
      
      
        Tot Bisschops-ampt heeft den Paus Hem verheven,
        Want Hij zulks was waard.
        Als deze macht had den Paus Hem gegeven,
        Hij na huis we'er vaart:
        Waar Hij wierdt vermaard
        Door zijn oprechte deugd,
        Die de hemel heeft verheugt,
        En zijn God verneught.
      
      
        God zo verneught is geweest door zijn deughden,
        En zijn heiligheid,
        Dat Hij zijn Hof, en zijn Hemelse vreugden
        Hem heeft ingeleydt,
        Dien Hij Hem bereid
        Te Dockum heeft door het bloed,
        het Welk Hij voor het Opper-goed
        Uytstort wel gemoed.
      
      
        O Bonifaes! die bij God zijt gezeten
        In des Hemelszael,
        Wij bidden U, wilt doch ons niet vergeten
        In uwe grote praal.
        Helpt ons altemaal
        In onze zware nood,
        Brengt ons na onze dood
        In des Hemels schoot.
      
      
        Frieslandts Patroon, die u bloed hebt vergoten
        Voor de ware leer,
        Waar door Gij hebt grote glory genoten
        Bij den Opper-Heer;
        Ei! vergeet niet meer
        Ons op dit tranen dal,
        Brengt binnen des Hemels wal,
        Bonifaes! ons all'.
      
    
  