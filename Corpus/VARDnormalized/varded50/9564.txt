
    
      
        DEn avond komt, ik kom ook weder,
        Het Sonne-licht is ondergaan:
        Ik buygh in ootmoed voor u neder,
        O God! ziet mij genadig aan.
      
      
        Brandoffer kan u niet behagen,
        Slacht-offer dat en lust u niet,
        Een reine Ziel, en die verslagen,
        Dat is het daar gij meest op ziet.
      
      
        Ik zeg u dank, en bid' bij dezen,
        Geef dat ik u recht danken mag
        Voor u genaed', aan mij bewezen,
        Van jonghs af tot op dezen dag.
      
      
        Nadien gij hebt de nacht geschapen
        Tot rust, laat mij dan rusten, Heer,
        In stilligheyt, op dat mijn slapen
        Geschieden mag tot uwer eer.
      
      
        Op dat ik mag met lust ontwaken,
        En morgen vroeg, met deze mond,
        V (o mijn God!) voor alle zaken
        Dankoffer doen uit des herten grond.
      
      
        Gij hebt mij van mijn kintse dagen
        Tot nu, altijd zeer nau bewaard,
        Wilt deze nacht ook zorge dragen,
        Dat mij niet kwaads en weder-vaert.
      
      
        Maar, och! hoe heb ik mij vergeten,
        Daar van mijn Ziel nu is beschaemt:
        'k Heb dezen dag zo niet gesleten
        Als het u behaagt, en mij betaamt.
      
      
        Gelijk het zand zo zijn mijn zonden,
        En ik verval noch meer in schuld.
        Och! dat ik niet en werd' verslonden,
        Want ik misbruik u lang geduld.
      
      
        Wilt met u gunst mijn zonden dekken,
        Gelijk gij met de duisternis,
        Als met een kleed, gaat over-trecken,
        En dekt al wat op aarden is.
      
      
        Op dat ze mij niet weg en jagen,
        Verstoten van u zoet aanschijn.
        O Here! troost al die verslagen,
        Bedroeft en aengevochten zijn.
      
      
        Mijn Ziele wil ik u bevelen:
        En of dit waar de jongste nacht,
        Wilt mij die dag dan mededelen,
        Daar genen nacht meer wordt verwacht.
      
    
  