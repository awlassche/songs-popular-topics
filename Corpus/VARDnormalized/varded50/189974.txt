
    
      
        HOe lang is Christus Bruid geplaagd?
        Hoe lang Gods volk verstrooid, verjaagd!
        Hoe lang zo hard geslagen!
        Hoe lang ook zal men al dien druk,
        Hoe lang dat kwaad, dat ongeluk,
        Met tranen noch beklagen!
        Wanneer zal God die scherpe roe,
        De plage van zijn kind'ren moe,
        Wanneer die roe verbranden?
        Wanneer zijn lieve Kerk behoen,
        En zijnen kind'ren het goede doen,
        In alle Christen-Landen?
      
      
        Zal dan het Roomsche Satans wicht,
        Die deze moord dat bloed-bad sticht
        Zo langen tijd van jaren,
        Zal dan de Keizer, zal Maraan,
        Die onder 'thoofd van Romen staan,
        Staag voor den wind zo varen?
        Hoe lang blijft naar Gods raed-besluyt
        Des Antichrists verderf noch uit?
        Wanneer toch zal hij vallen?
        Och brak des Heren heil eens aan!
        Och wilde God dien drijver slaan!
        Dien drijver van ons allen!
      
      
        Is Spanjen niet de trouste boel
        Der grote Hoer, der Roomsche stoel,
        Door haren wijn betoverd?
        Is Spanjen niet de stijl, en stut,
        Is Spanjen niet de scherm, en schut
        Des Roomschen Reus en groverd?
        Waar Spanjen dan ter neer geveld,
        'Twaer ook met Room en Oom besteld,
        Zo kond't niet langer duren:
        Zo sou Gods Kerk zijn wrevel-moed
        Met harer kind'ren goed, en bloed,
        Ook langer niet bezuren.
      
      
        Bestaat de Spaensche trots en pracht
        Niet in het geld, niet in de magt
        Die zij met kragt van Schepen,
        Van het rijke west gewest, en kant,
        Uit Indien het goud-dragend land,
        In het Spaensche nest gaan slepen?
        Het geld heeft ons de roe geknoopt,
        Het geld heeft ons het vel gestroopt,
        De moeder der ellenden:
        Dus stort Maraan het Christen-bloed,
        Dus heeft Maraan den krijg gevoed,
        Die nimmer zo kan enden.
      
      
        Hoe wijslijk is het hoe kloek bedacht!
        Hoe wakker is het in het werk gebragt!
        Door rijpen raad van Staeten,
        Dat daar na werde meest getracht,
        Het Spaans geweld, die hoge magt,
        Die goude aar te laten,
        Ook na dat land en goud te staan:
        Want, lieve toch, hoe is Maraan
        Aan Indien gekomen?
        Hij heeft dat land met kragt en moord,
        Het land dat hem niet toe behoord,
        Met roven ingenomen.
      
      
        Wie kan den handel met de lien
        Naar rechten ons met recht verbien?
        Staat ons de See niet open,
        De toegang en de deur van het Land,
        En ons en hun de vrije hand
        Om kopen, en verkopen?
        Dit is een wet die niet en slijt,
        Die even oud is als de tijd,
        Geboren met de jaren,
        Zo Spanjen zich daar tegens zet,
        Hij doet zijn best dat hij het belet,
        Wij denken daar te varen.
      
      
        En denkt hij ons met zijn geweld,
        En met zijn goed, en met zijn geld
        Te dwingen, en te plagen:
        Wij zijn den Spanjaard wel getroost,
        En vragen na zijn zilver-oogst,
        Om hem daar af te jagen.
        Die weg die is de korste spoed,
        De beste raad om hem den voet
        (Met God) wel haast te lichten,
        Het enig middel om Maraan
        Zo tuschen hals en nek te slaan,
        Dat hij wel haast zal zwichten.
      
      
        Zo heeft Hein hem een steek gebragt,
        Zo heeft Hein hem na het hert getracht,
        Dat hij begint te zijgen:
        Krijgt hij te met noch sulken tast,
        En komt Matroos zo meer te gast,
        Hij zal zijn loon wel krijgen.
        O Hein! dij komt een lauren-kroon
        Voor deze daad, tot enen loon,
        Die nimmer en zal sterven:
        En dit is ook een eren-vonk,
        Een eren-tak voor dij, o Lonk!
        Dien gij met recht zult erven.
      
      
        Gij toogt ter See met uwe vloot,
        En swomt daar in haar blauwen schoot
        Na't Indisch Fort Havanen,
        Tot dat de silv're buit en roof
        Voor dijne magt als stof verstoof,
        Met hun geweld, en vanen.
        Jo triumph! io! Maraan
        Ontsiet zich met Matroos te slaan,
        En geeft zich aan hem over:
        Zo word gij dan ook weer geroofd,
        Als God dat in zijn woord beloofd,
        O grote Spaensche Rover.
      
      
        Denkt vrij des Heren wrak is rijp,
        Dat hij dij bij de krage grijp,
        Om dijnen stok te breken.
        Wat hebt gij daar een bloed gestort!
        Van niemand ook in het minst verkort?
        Zal God dat kwaad niet wreken?
        Wat hebt gij met dijn Aerdschen God
        Den God des Hemels ook bespot,
        En Christen-bloed vergoten?
        Zal God dan ook de Spaensche kroon,
        Zal God dan ook den Roomschen troon,
        Te samen niet verstoten?
      
      
        Nu treedt tot Godes Tempel in,
        En maakt aldaar een vreugd-begin,
        En dankt den Heer der Heren,
        En doet dan vreugds-bewijs door vier,
        En klokken, naar triumphs manier,
        En naar des tijds begeren.
        Juycht Zion, o ia overal,
        Daar dit gerucht zich spreiden zal,
        Juycht midden in uw treuren,
        Veel-licht wat u in uwen dwang
        In uwen druk hier door eer lang
        Voor troost ook kan gebeuren.
      
      
        O God wij danken dijne magt,
        Die gij hier hebt te weeg gebragt
        Voor ons gezicht, en ogen.
        Wat deeld gij hier een schat en buit
        Aan dijne Kerk en kind'ren uit,
        De Spaensche magt ontogen!
        Ziet ons zo voords genadig aan,
        En wilt den Draak te gronde slaan,
        En zijnen trots beschamen,
        Bespoedigt (Heer!) dit grote werk,
        Tot heil van dijne lieve Kerk,
        En dijns naams ere. Amen.
      
    
  