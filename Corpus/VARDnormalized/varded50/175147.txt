
    
      
        Wij Danken t'eedele goutblomken verheven
        waar door wij hebben gebancketeert
        wij danken de wet vrij zonder sneven
        Die ons zo heerlijk hebben gevestiveert
      
      
        Onswaert die moeten wij ook eer toeschrijven
        Die ons alle vriendschap hier heeft getoond
        De heer die laat hem In eren blijven
        en al dat binnen zijn huize woont
      
      
        Gij burgers blijft den heer bevolen
        wij moeten schyden tis nu den tijd
        bewaard gods woord gij en meucht niet dolen
        Mer euwich met hem werden verblijd
      
      
        Prinsen oorlof mannen en vrouwen
        minst ende meest groot ende smal
        den geest des heren moet u bedouwen
        twert u geJont door de genuecht is het al
      
    
  