
    
      
        O Wt-muntende Godin
        Als Ciprina werd verheven
        Schoon volmaakte Herderin
        Die mijn ziele troost cont geven,
        V gezicht
        Dat verlicht
        Ende sticht,
        Mijn jeugdig leven.
      
      
        Laat u Schaepkens bij de mijn
        Haar in het groene wout verlusten
        Laat mij lief tot Medecijn
        Op u ronde borstiens rusten
        Laat u Vee
        Tot mijn wee
        Van ons twee
        Doch niet verwusten.
      
      
        Iont mij uwen rode mond
        Eens te kussen uit medooghen
        Want gij hebt mijn hert doorwont
        Met u Blixem stralend' ogen
        Maghet och
        Wilt mij doch
        Gheen bedrog,
        Voor liefde togen.
      
      
        Ik en acht op geld noch goed,
        Edeldom noch hoge Staten,
        Toont mij maar een trou ghemoet,
        Ik en zal u nooit verlaten,
        Maar tot spijdt
        Diet benijdt
        Zijn altijd,
        Tot uwer baten.
      
      
        Denkt doch niet dat ik met leed
        V sou laten lief in treuren
        Als mij een van rijkdom breet
        Mocht naar mijnen wens gebeuren
        'tSchaepkens teer
        Sou veel eer
        Met verzeer,
        Het lam verscheuren.
      
      
        Princelijcke Nimphe zoet
        Vliet de clappers boos vol schanden
        Al sou Nijdicheydt verwoed
        Knerssen op haar wreede tanden,
        Laat u jeugd
        Tot ons vreugd
        Door de Deugd,
        In Liefde Branden.
      
    
  