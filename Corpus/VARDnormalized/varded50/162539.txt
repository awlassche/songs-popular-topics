
    
      
        O Vader goed! Die in den Hemel zijt,
        Geeft dat ons hert en ziel in u verblijd,
        Geheiligd zij, O grote Vorst! u naam,
        Tot uwen dienst maakt ons doch recht bekwaam.
      
      
        U rijke komt, tot in der eeuwigheid,
        Lof ende Eer zij uwe Majesteit,
        U wil geschied op aarden hier gelijk:
        Als in den troon van het eeuwig Hemels Rijk.
      
      
        Geeft huiden ons tot Lijfs-behoef in nood,
        O milde God! alleen maar daeghlijcks Brood.
        Vergeeft de schuld, ons schuld vol snood fenijn:
        Gelijk wij doen die aan ons schuldig zijn.
      
      
        Leit ons Heer niet in qua bekoring boos,
        In twist en nijt, in valsheid trouweloos.
        Van alle kwaad verlost ons Heer voortaan,
        Leit ons dat wij recht na den Hemel gaan.
      
      
        Want u allen, O Vader! is dat Rijk,
        De kracht! En ook de heerlijkheid gelijk.
        Tot een besluit, zo zeggen wij dan klaar,
        Amen, dat is, het zij en werde waar.
      
    
  