
    
      
        DOen Daphne d'overschoone Maagd
        Van Apollo hare vlucht nam ten bosschewaert in
        En van hem snel wiert na gejaecht,
        Hij liep en hij riep vast; o schone Godin,
        Toeft wat, toeft wat, weest niet verbolgen,
        Ei waarom loopje? jou zelven besint,
        Leeuwen, noch Beeren, noch Tygers die volgen,
        Maar het is Apollo die u zo besint,
        Wilt u erbarmen// ziet
        Acht gij mijn karmen// niet,
        Laat gij mijn Godheid dan in de lij?
        Hebt deernis o Daphne, hebt deernis met mij.
      
      
        De geen daar gij zo schuw van vlucht
        Is Harder, noch kinkel die 'tVee hoed of weit:
        Maar het is een God die door de lucht
        De gulde glans van zijne stralen uit spreyt,
        d'Oppersten Iupiter is mijn Heer Vader,
        Karos en Delphos en Tenedos staan
        Tot mijn gebied en bevel allegader,
        Ik ben de Zon, en mijn Zuster de Maan:
        Kruiden en bloemen// die
        Ik nau te noemen// zie,
        Lokken mijn stralen alleen uit d'Aert,
        Mag u dit niet lokken? o schone bedaard.
      
      
        Nooit wordt ik oud, staegh blijf ik jong,
        Mijn hair en vergrijst nooit, maar blijft even geel,
        En dat mijn stem, wanneer ik zong
        Bij de negen Musen, en't spel van mijn veel,
        V (o mijn Daphne) mocht komen ter oren,
        Dat gij zo lang u lopen eens liet,
        het Sou buiten twijfel u hartje bekoren
        Om mij te helpen uit mijn verdriet;
        Och! hoe gerusjes// wou
        Ik dan met kusjes// jou
        Liefjen onthalen, als een Godin:
        Nu Daphnee staat, Daphne hoort doch na mijn min.
      
      
        Maar het was om niet wat Phebus riep,
        Want Daphne vloot van hem zo snel als zij kon,
        Waarom hij ook soe schichtig liep,
        Dat hij haar in het lopen ten laatsten verwon:
        Penaus, Peneus, Phebus bestormt mij,
        Helpt mij o Vader, riep Daphne vertsaagd,
        Kuysse Diana komt (bid ik) vervormt gij
        Straks deze schoonheid, verhoord doch u Maagd:
        Want ik wil sterven// eer
        Hij sou verwerven// meer,
        Dood gij zijt mij zeer wellekoom,
        En daar mee werd Daphne vervormt in een boom.
      
      
        Den droeven Phebus bleek van rou,
        Omhelsde met tranen den lieven Laurier,
        En zeid: O boom, beeld van mijn vrou,
        Blijft altijd jong, en een vijand van het vier,
        Spartelt en klatert wanneer men u blaed'ren
        Werpt in het vier, doet als Daphnee deed,
        Doen haar het vier van mijn minne wou naed'ren,
        Strijd dan als Daphnee mij weder streed:
        Leert hier de Maagden door,
        Als men haar jaagt, het oor
        Nimmer te buigen na geyle lust,
        En daar mee heeft Phebus den boom eens gekust.
      
    
  