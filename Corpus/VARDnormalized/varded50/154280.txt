
    
      
        ALs men met het geestelijke oog
        Aandachtelijk ziet na om hoog:
        Wat schatten daar zijn toebereid;
        En voor de Vrome weg geleid.
      
      
        Zo denck ik, weg met Drek en Aerd',
        U schijn-goed is geen lievens waard,
        het Is alles bros gelijk een riedt,
        En valt zeer haast, ja wordt tot niet.
      
      
        Geen troost, geen seun noch toeverlaat
        En heeft dit Aardse, in der daad.
        Wie heeft veel schats bij een gezocht,
        Dien het genoegen heeft gebrocht?
      
      
        het Begeren wast vaak met het goed;
        En het geeft geen vrede in het gemoed.
        Zo dat wie vast is aan de Aard,
        Komt swarelijck ten Hemelwaerdt.
      
      
        Heeft ons geweten dit gezicht?
        Wij zijn bysonderlijck verplicht,
        Om na een beter goed te staan,
        Dat eeuwiglijk niet zal vergaan.
      
      
        het is haast geschreven of gezeid,
        Tot doen, vereyst veel arrebeydt:
        Daar moet versaeckt, gekruisd, gestreen
        Voel ik, zal men des weg betreen.
      
      
        Wel vang dan aan met grote vlijdt
        Mijn Ziel! te wijl gij in het leven zijt:
        Waak, bidt, maak nu u Lamp gereed;
        Cier u, met het ware Bruylofts-kleedt.
      
      
        Bedenk dit heden mijn gemoet!
        En ziet dat gij met vlijdt nu doet:
        Dat God zo goedig u wijst aan,
        Gij weet waar na gij hebt te staan.
      
      
        het Is lang genoeg, zo tragelijk
        Te arrebeyden om Gods Rijk.
        Daar moet veel meer noch zijn verricht,
        Gij voelt u dagelijks verplicht:
      
      
        Dat gij des kostelijke tijd,
        Behoorden met veel meerder vlijdt
        In het goede dag'lijcks te besteen:
        Met vier'ge tranen en gebeen.
      
      
        Wel wat of ons noch zo belet?
        En steeds verhinderd in ons tret?
        Sou het Aardse schat, of wellust zijn,
        Die hind'ren door haar valse schijn?
      
      
        Ik zorge ja, mijn goede Heer!
        Maar traagheid vrees ik noch veel meer;
        In het goed ons ophoudt, en vertraagt.
        Doch dit u beide zeer mishaeght.
      
      
        Heer het is u op het naeuwst' bekent:
        Hoe dikwijls ik voel mijn ellendt,
        Als ik mijn grondig onderzoek,
        En proef aan het evangelie-boek.
      
      
        Heer wilt gij in het gerichte gaan!
        Wie mag 'er dan voor u bestaan?
        Doch gij zijt boven mate goed:
        Aan hem, die voor u buigt het gemoed.
      
      
        Heer! leer en stier ons na uw Woord.
        Dat wij doch leven zo het behoort.
        het Gekroockte Rietje niet en breekt;
        het Rokende Vlasje meer ontsteekt.
      
      
        Op dat het voortaan, meer en meer
        Mocht brande, tot uw prijs en eer.
        In het hert uw heilig vuur ontsteekt:
        Hierom Heer onze Ziel u smeekt!
      
      
        Ach Here neem ons smeecke aan!
        Wilt door uw geest ons doch bijstaan,
        Dat wij namaals voor uw aanschijn,
        Eeuwelijk mochten blijde zijn.
      
      
        En met der Eng'len zoet geluid,
        Uwe lof aldaar te breiden uit:
        En zeggen Heilig, Heilig, Heer!
        Uwe Naam zij Lof, Prijs, ende Eer.
      
    
  