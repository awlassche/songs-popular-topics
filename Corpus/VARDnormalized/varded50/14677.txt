
    
      
        Ik groet u rein,
        Maria klaar fontein,
        Beke daar Gods genaed' door vloeyt.
        Gij zijt alleyn
        Gelijk den Roosemareyn,
        Die altijd stadig staat en bloeyt,
        Wij bidden, dat ons gebedt u niet vermoeid,
        Gij zijt ons voorwaar,
        Als een Zee-sterre klaar,
        Als dit aardse gevaar
        Ons benaut allegaar,
        Dus o Maagd u tot ons spoeyt,
        En met ons tot Gods haven roeyt.
      
      
        Nooit Vrouwe tongh'
        Zo zoet en lieffelijck songh'
        Als u wel deed, doen Gabriel
        Tot u in gongh',
        En door de Hemelen krongh',
        Dat gij ontfinght Emanuel,
        Waar door dat gij Satan die ons viel rebel,
        Het hoofd hebt verplet,
        Ia gebracht in het net,
        Daar hij ons in gezet
        had door Evas belet,
        Dus zo lang wij u bevel,
        In alles doen verbaasd de Hel.
      
      
        Ontbindt den band
        Van ons misdadighe hand,
        Brengt voort het licht den blinden hier,
        Verdrijft met schandt
        De boosheden uit het land,
        Van onze zinnens qua manier,
        En geeft ons den breidel van u Zoons bestier,
        Toont dat gij hier zijt
        Onze Moeder altijd,
        Als de wereltse strijdt
        Ons bestormt met nijd,
        Op dat elk als een Angier
        Bloeyt voor hem die ons kocht zo dier.
      
      
        Want waarde Maagd
        Gij hebt sonderlingh' behaagt
        Door u zachtmoedigheid den Heer,
        Als wij geplaagd,
        En deerelijck uytgejaecht
        Lagen, in doods verachting neer,
        Doen baarden gij het hemelse leven ons weer,
        Zo dat gij wel meucht,
        Eeuwelijk zijn verheugt,
        Dat u snee-witte denkt,
        Ons hier bracht sulcken vreugd,
        Maakt ons grove zinnen teer,
        Om wel te doen u Zoons begeer.
      
      
        Verleend ons dan
        Voort een goed leven van
        Alle gerustigheid tot God,
        Dat den Tyran
        Der Hellen, ons niet kan
        In eeuwigheid maken bespot,
        Maar dat wij het Lam Gods aanziende, voort tot
        Zijn troon mogen gaan,
        Daar hem eer wordt gedaan,
        Met een Engels vermaan,
        Van die rondom hem staan,
        Och hoe zalig is dat lot
        Daar men zingt Heilig tot beslot.
      
    
  