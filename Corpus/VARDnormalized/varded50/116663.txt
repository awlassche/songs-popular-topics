
    
      
        Des Heren Dag is weer verschenen,
        Begeeft u o mijn ziel! tot rust,
        Dat het aards-gewoel nu zij verdwenen,
        Maar God te dienen zij u lust.
        O Here! geeft de kracht van boven,
        Maakt ons door uwen Geest bekwaam,
        Dan zullen wij van herten loven,
        En eren uwen groten Naam.
      
      
        Gij zijt de oorspronk, en het wezen,
        Die ‘het al uit niet, tot wezen bracht,
        De Aard en Hemel zijn gerezen,
        Uit uwe oneindelijke macht;
        O Schepper! die tot aller uuren
        Al wat er is, of leeft, en zweeft,
        Door uwe hand zoo gaat bestuuren
        Als uwen Raad besloten heeft.
      
      
        De mens van u zou hoog verheven
        Met reden, boven al het gediert,
        Geschapen om met u te leven,
        En met u evenbeeld versierd,
        Is jammerlijk van u geweken,
        Door des duivels list geheel misleidt,
        Van uwe gunst geheel versteken,
        Beladen met elendigheyt.
      
      
        Maar gij o God! zoo vol genaden,
        Liet onze ziel niet vergaan,
        Doe wij der hellen-pad betraden,
        Zaagt gij ons met ontferming aan,
        Dood en vervloekt, in onze zonden,
        Hebt gij van uw genaden-troon
        Tot onz’ verlossinge gezonden,
        U eenig’ alderliefste Zoon.
      
      
        O Jezus! die om ons te vrijden,
        Verliet des Hemels heerlikheyt,
        Hoe willig droegt gij al het lijden,
        U onze Borge opgeleidt,
        Wat kond gij meerder voor ons geven?
        U Ziele stelt gij tot Rantsoen.
        Zou de arme zondaar eeuwig leven,
        Moest gij voor hem, Gods recht voldoen.
      
      
        De Dood had uwe ziel ontbonden,
        Als het lichaam wierd geleid in het graf:
        Maar gij hebt zijn geweld verslonden,
        En braakt der hellen poorten af.
        Dus zijt gij Heer! met macht verrezen,
        En zege-pralend op gestaan.
        Mijn ziel om schuld ter dood verwezen,
        Zal nimmer sterven noch vergaan.
      
      
        Ten Hemel zijt gij opgevaren,
        Daar heerscht gij in u Koningrijk,
        Als ‘het hoofd van alle heylge Scharen,
        Die God aanschouwen eeuwiglijk,
        Van daar hebt gij doen neder dalen!
        De gaven van den Heilgen Geest,
        Wiens over-rijke Hemels-stralen,
        Zoo blonken in het Pingster-feest.
      
    
  