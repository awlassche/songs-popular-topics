
    
      
        Gij die in het School bij mij u hebt besteedt,
        Hoort toe, ik zal een Deuntjen vrolijk zingen
        Van des hemels-loop, en haar veranderingen,
        Die West-waerts daags, en Oost-waerts Iaerlijcks treedt.
      
      
        Op Mannen op, hier is een open Veld
        Om door te gaan, kom stap kort in mijn treden.
        Het Hemels-dak, dat wij zien van beneden,
        Is als een Klok die ons de Uren stelt.
      
      
        Begint met mij het Ram-huis in te slaan,
        Daar is de Zon in Maart met twintig dagen,
        Die Oost aan gaat; De Sterren haar vertragen
        En laat de Zon in het Iaer eens omme-gaan.
      
      
        Dit Lied met ach-en-veertigh Regels ent,
        En ieders deel van dertig uyrs Minuyten
        Telt van de Sons-graed', gij zult licht besluiten,
        Wat tijd een Ster aan het Zuiden komt ontrent.
      
      
        Brengh in de Maart de Zon en Ram te gaar,
        Daar dit Gesternt' dan des middags werd gevonden,
        Telt zes-en-twintig regels dertien stonden,
        Dan vindt gij wis in het Zuyd' de Coorenaer.
      
      
        De Zon ziet men ter Maand eens over-gaen
        In het naaste Huis. Ook staat de Dag beschreven.
        Des regelen u klaar te kennen geven
        Hoe men dit Sterre-Liedtjen moet verstaan.
      
      
        De Ram tot Casseopees-borst ghesint,
        Om't Gordel van Andromeda te strooyen,
        Daar mee hij zoekt de Ooster-Vis te knopen;
        Maar des Walvis Buik slaat het alles in de wind.
      
      
        De felle Stier het Rams-hooft bij hem heeft,
        Om t'saem de Kop Medusa te vernielen,
        Dat Persus draagt met zijn gewieckte hielen
        De Seven-ster haar beide ruimte geeft.
      
      
        In het Tweelinghs Huis Perseus een Knie heeft;
        Stiers Rechter-oog is vol van kwaad vermoeden,
        Om dat de Geite-bok moet Jongen voeden:
        Reus Rechter-schouder zware slagen geeft.
      
      
        In het Kreeften-Huys is de Noord-tweelinghs voet,
        De Groten-hond en het Roer van het Schip gevonden;
        het Kleyn-hondtjen heeft Noord het Tweelinghs Hoofd gezonden,
        Die zeid de Haan dat hij haast kraaien moet.
      
      
        De wreede Leeuw is door de Kreeft verwert,
        Daar bij de Waterslang zijn Hoofd komt stekken,
        En ook zijn Hert gewis niet om te smeken,
        Zo dat de Leeuw beteutert is in het Hert.
      
      
        Die fiere Maagd geen Drake-steert begeert,
        Of veel gerits op des Wagens Achter-wielen,
        Noch volle Kroes, om Drancken te vernielen,
        Want anders slaat de Leeuw haar met zijn steert.
      
      
        De Weegh-schael voert het Noorder voorste Wiel:
        Het achter Paard heeft het lopen niet vergeten,
        het Wil met het Tweed' de Korenaar op eten,
        Zo dat het Voorste nul ten dele viel.
      
      
        Het Scorpioen de Boer al dikmaal quelt;
        De Zuyder-Schael een weinig schijnt te dalen;
        De Middel-Wachter ziet met snelle stralen,
        Diens Wit is op de Noorder-Kroon gesteld.
      
      
        Boogh-schutter mickt niet na Slangh-dragers Hand,
        Of het Hert van het Scorpioen dat zal u kwellen;
        het Hoofd Hercules zal ook de pijpen stellen;
        Slangh-dragers Hoofd dat vandt u uit het Land.
      
      
        De Steenbok is ook op de Schutter gram;
        Orpheus Lier hoort men een Deuntjen spelen,
        Om de Swaens-beck en Antinus te strelen.
        De Pijl den Adelaar niet wel bequam.
      
      
        Hoort Waterman, laat vrij de Delphijn gaan,
        En grijp de Zwaan, daar is wat aan te kluiven,
        Die het Paerdts-hooft eet voor Suycker-soete Druiven,
        Is op de Maaltijd van een dorre Kraan.
      
      
        In het Visse-huis staat Sephus Hoofd, en ziet
        De Fomahant een Water-stroom uit drinken:
        In het Vliegend'-Ros twee Sterren staan te blinken,
        Waar van de Wester-visch na het Noorden ziet.
      
      
        Op, Mannen, op, kom op, het is u Wacht,
        Ik heb wat nieuws, om de tijd te vergeten;
        Dit Liedtjen zingt, zo sulje altijd weten,
        Hier op de Zee, hoe laat het is bij nacht.
      
      
        Gij alle die de Grote Zee bevaert,
        Leert deze Kunst, om het Roer van het Schip te houwen,
        Goe wetenschap kan menig p'rijckel schouwen;
        Maar God de Heer u boven al bewaard.
      
    
  