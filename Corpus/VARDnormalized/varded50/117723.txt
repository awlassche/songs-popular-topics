
    
      
        Wanneer de Zon in het Morgen-rood,
        In het Oosten kwam ontmoeten,
        Lag Phoebus in Auroraas-schoot,
        Om Zee en Duin te groeten,
        Om Roos, en Blom, om Phiölet,
        Met Elst en Linde digt bezet,
        Door zuiver koelt te buigen,...
        Om druppels die als Kristalyn,
        Op Roos en Blom gedropen zijn,
        Vol Nectar in te sui...... gen.
      
      
        De vers ontloken Dageraad,
        Begroet van zuyer-winden,
        Haar Morgen-zugjes vallen laat,
        Op de digt beladen Linden,
        De Zon in het Oosten opgestaan,
        Speld met zijn Glants op Groene Blaân
        Van hoog getopte Bomen,
        Van waar mijn Philis dreef haar Vee,
        Tot op den Oever van de Zee,
        En brakke Water-stro...... men.
      
      
        Haar Schaapjes aan de Waterkand,
        Verkwikten door het verkoelen,
        Mijn Philis gaat terwijl op Strand,
        Haar blanke Voetjes spoelen,
        En slobbert in het ruyzend nat,
        Dat haar tot aan de Middel spat,
        Door drifjes op-gevlogen....
        Nooit zoeter Vreugd, nooit blyder dag,
        Als doen ik weer mijn Philis zag,
        Haar natte Leden dro...... gen,
      
      
        Haar open Boezem heel ontbloot,
        het Albastert wit verdoofde,
        Haar blanke Kaakjes blozend rood,
        Auroor haar glans verdoofde,
        Hoe graagde mijn verliefde Zin,
        Na dit genot door zoete Min,
        Dog dorst het niet betragten,...
        Dies was de Vreugde mij een smert,
        En Vreugd voor het Oog, en pijn voor het Hert,
        En strijd voor mijn gedag... ten.
      
    
  