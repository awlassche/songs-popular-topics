
    
      
        AI broederschap! Keer des herten oog naa binnen,
        Beschouw u zelfs eer dat men zal beginnen
        Ten dis te tre'en aan het Avondmaal des Heren:
        Zal het dank-bewijs der Christenen vereren,
        Zoo toets uw doen, uw hertz gepeins en pogen
        Als in het gezigt van de al-door-straalend ogen:
        Weeg alles nauw in zuiv're reedens schaalen
        Ten proef, of het wicht eens waarden gasts mag haalen.
      
      
        Leefd uw geloof; het geloof dat Christus sterven
        God heeft verzoend, het herleven, en beerven
        Van Godes troon, u verder moet bevrijden
        Van zond en straf, jaa eeuwig doen verblijden:
        Is ook uw ziel om haar misdrijf verslaagen
        En wilze God, door lout're deugd, behaagen,
        Zoo tree vrij aan, als des Heren waarde gasten,
        Om het heilig brood ook heilig aan te tasten.
      
      
        Maar ene ziel met zonden over-laaden
        En noch geneigd tot Goddelooze daaden,
        Dat die toch schrik voor Godes dreigend oordeel
        En hou zich af: want genig heil of voor-deel
        Kan het schoon vertoon van het veinzend herte geven;
        Wijl God verfoeid het geveinsd deugd-schijnend leven;
        Iaa het grootste leed dreigd aan geveinsde zielen,
        Wanneer zijn wraak al het boze zal vernielen.
      
      
        Doch  de broederschap of recht Gods-gezinden,
        Die het herte rein den Geest geheiligd vinden;
        Maar echter noch om hunne zwakheid treuren;
        Dat die hun hert ootmoedig op waards beuren,
        En naad'ren God om zijn gena'e te erlangen,
        Om ook zijn Geest in hunnen Geest te ontvangen?
        Want met genaad en des Geestes vriendlijkheeden
        Begunstigd God de rechte Christen leden.
      
      
        Gunst-rijke God! Gij Heer van alle Heren!
        Doe toch uw oog' en oren tot ons keren:
        Aan-zie uw volks verslaagen need'rig herte,
        Gewond door schuld, vervuld met rouw en smerte.
        Verhoor het gesmeek, wij bidden om genaaden,
        Wild onzen Geest toch reinigen en baaden
        In het bloed uws Zoons gestort om onze zonden.
        Genes, o God! genes der zielen wonden.
      
      
        Zen ook uw Geest uit des Hemels troon van boven
        In onze ziel, laat die in ons verdoven
        De onstooken drift tot achtings yd'le ere:
        Dat Hij toch twist en all' on-aandacht weere,
        En het hert vervul met ernst in heil'ge zaaken,
        Iaa laat Hij ons door liefd een lichaam maaken,
        En enen Geest door onderling verdraagen:
        Zoo zal U, Heer! des liefds teiken ook behaagen.
      
      
        En ons gemoed in heilige gedachten
        Zal opgeschort naa uw gemeinschap trachten:
        En ogen sta'ig, wijl het avond-maal zal duuren
        Op het deerlijk lot, dat Jezus moest bezuuren,
        En op al het heil dat Christus dood doet komen,
        Door uwe gunst op het lichaam van de vromen.
        Iaa uwen lof zal het dankbaar hart uit-rijzen
        Om uwe liefd in Christus dood te prijzen.
      
      
        Wild dan, o God! uw gunstighe'en betuigen,
        Een Vaaders hert tot die haar voor U buigen:
        Want het wijl uw liefd in het hoogste top-punt steigerd,
        Wordt noit uw gunst de ootmoedigen geweigerd.
        Verhoor dan Heer! verhoor het gesmeek en bidden,
        Begunstig ons, wees onder ons in het midden,
        Wild uwen Geest in onzen ziel verlenen,
        Op dat w' in liefd al te zaam het U verenen.
      
    
  