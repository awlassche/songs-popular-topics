
    
      
        Cord Rozijn wel lieve Neve
        Gij zijt zeer stout en onvertsaecht
        Gij zult rijden van stede tot stede
        Van Vlaanderen make ik u Ruwaard.
      
      
        Grave van Vlaanderen des doe ik node
        Ik zie zo node mijn ongevoeg,
        Ik leve zo node bij kwaden ase
        Want zelve hebbe ik goeds genoeg
      
      
        Cord Rozijn u spijtighe woorden
        En zullen u niet te goede vergaan,
        Al voor dat huis van Repelmonde
        Zal ik u doen hebt hoofd af slaan.
      
      
        Grave van Vlaend'ren, gij hebt een dochter
        Si toont mij zo fier gelaat,
        Daar zal ik noch enen nacht bij slapen
        Al zout mij namaals wezen kwaad.
      
      
        De Heer van Vlaender keerde hem omme
        Hi was toornig ende ongemoed,
        Cord Rozijn ik salt u lonen
        Dezen toorne die gij mij doet.
      
      
        Here van Vlaanderen ik bid genade,
        Den dood hebbe ik niet verdiend,
        Het is geleden een korte wijle
        Dat ik was u beste vriend.
      
      
        Cord Rozijn staat achterwaard
        Als de Maaltijd is gedaan,
        Al voor dat huis van Repelmonde
        Daar zal men u hoofd af slaan.
      
      
        Grave van Vlaanderen ik bidde genade
        Voor mijn kind en voor mijn Wijf,
        Voor mijn vrienden ende voor mijn magen,
        Ende voor mijn jonge schone Lijf.
      
      
        Doen de Maaltijd was gedaan
        Cord Rozijn was daar bereid,
        Men ginck hem alder zijn hoofd afslaan,
        Het koste hem al zijn suyverheyt.
      
      
        Fier gelaat van schone Vrouwen
        Heeft menigen Man in dolen ghebrocht,
        Dat machmen aan cord Rozijn aanschouwen
        Het heeft hem zijnen hals ghekost.
      
      
        Grave van Vlaanderen gij zijt een Here,
        Gij gaat Cord Rozijn nu doden,
        Het zal noch haastelijk weder keren
        Dat gij dat zoudt doen zeer noden.
      
      
        Het geschiede op sinte Laurens dag
        Des morgens vroeg bij tijden,
        Dat de Coninck van Enghelant
        Op Vlaanderen wilde strijden.
      
      
        Als er den dag ten avond kwam
        Haar en was niet bat te moede,
        Dan of Vlaenderlandt waar mijn,
        Ende Brughe lage in rode kolen.
      
      
        Wij willen gaan bidden God den Heer
        Ende Maria die Gods Moeder was
        Voor cord Rozijn den schonen Man
        Want hij den dood ontschuldich was.
      
    
  