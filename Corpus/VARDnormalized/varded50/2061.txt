
    
      
        HEer mijn Ziel is zeer bedroeft
        Om de boosheid van mijn zonden
        Geeft haar troost die zij behoeft,
        Dat zijn u vijf rode Wonden,
        het Kruid dat mij genezen moet
        Is alleen u dierbaar Bloed.
      
      
        Schoon dat ik op de aarde staan
        Met weemoedigheid bevangen,
        Oft mijn oog ten Hemel slaan,
        Ende zucht met groot verlangen
        Buiten u en vind' ik niet
        Dat kan troosten mijn verdriet.
      
      
        Jesu en verstoot mij niet,
        Al ziet gij mij in veel zonden,
        Maar ik bidd' u dat gij ziet
        Naar u vijf bebloede Wonden,
        En geneest mijn ziek ghemoet
        Door u rein, en dierbaar Bloed.
      
      
        Ik die eens vond groten smaak
        In ghenucht te mogen plegen,
        Vind' in tranen nu vermaak,
        'k Vind' in tranen troost en zegen
        Tranen zijn mijns hertáº½ wens
        Van mij arme zondig mens.
      
      
        Wenen is een zoete vreugd
        het Alder-soetste van mijn leven,
        Soeter als de zoete jeugd
        Aan een jeugdig hert kan geven:
        Weent dan, schreyt dan mijn gezicht
        Tot dat God u hert verlicht.
      
      
        Als ik Jesum heden bad,
        En daar zag mijn tranen vlieten,
        En daar zag het ziltig nat
        Langs mijn wangen nederschieten,
        Sprong mijn hert van vreugd om-hoogh
        Met de tranen in myn' oog.
      
      
        'k Zeide o God mijn hoogste goed
        Ziet daar is mijn Offerande,
        Een ootmoedig droef ghemoet
        Dat geef ik aan u te pande,
        'k Weet dat nooit een treurig hert
        Van u Heer verstoten werd.
      
      
        Mijn droef hert dat is de Kerk
        Daar ik u bidd' met verlangen,
        Tranen zijn mijn offer-werk,
        Here wiltse toch ontvangen,
        Want zij komen uit de borst
        Die naar uwen Zegen dorst.
      
      
        Met de tranen van mijn oogh'
        Ging ik Jesus Naam daar schrijven,
        En ik bad met het hert om-hoog
        Dat hij in mijn hert soud' blijven,
        En daar schrijven met syn Bloed
        Zijnen Naam in mijn ghemoet.
      
    
  