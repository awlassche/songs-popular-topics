
    
      
        Mijn leven sloopt en ylt zich na het einde,
        Mijn tijd eilaas! verstuyft gelijk de wind:
        Mijn tijd is kort, en het leven vol ellende,
        En ik blijf steeds! door het uytterlijck verblindt.
      
      
        Mijn zond is groot, en weinig zijn mijn dagen,
        Die ik in waan en ijdelheid verslijt:
        In het goede slof, in het kwade laas behagen,
        Om dat ik mij niet na u Wetten quijtt'.
      
      
        Leer mij verstaan, dat alles heeft zijn mate,
        En dat mijn tijd vervlieght gelijk een spoel:
        En dat ik ben een Pelgrim op der strate,
        Een Vreemdeling, in al dit woest gewoel.
      
      
        het Is hier geen stad om eeuwiglijk te wonen,
        Ik zoek alleen een beter heerlijkheid,
        Die overtreft de Koninghlijcke kronen,
        Daar God gevyert wordt in zijn Majesteit.
      
      
        Wat raad o Heer! hoe zal ik daar verschijnen,
        Waar vlees en geest voert een zo harde strijd?
        Het vlees bij na den geest doet angstig kwijnen,
        Dat door geweld, het goede zaad verbijt.
      
      
        Ontzet gij mij, zo kan ik overwinnen,
        Of anders struyckt en slibbert mijne voet:
        Schoon reden wil, zo striblen doch de zinnen,
        En door des kamp, zo wanckelt mijn gemoed.
      
      
        Drijf uit mijn hert, de ijdelheid en lusten,
        En vestigh mij in u gerechtigheid:
        Laat mijn ziel, zich in u woord verlusten,
        In hoop en liefd en ware heiligheid.
      
      
        Ei laat mijn ziel zich baden in u wonden,
        Dat ik verschijn in het Heilig Paradijs:
        Delgh uit ons kwaad, den hand-schrift onzer zonden,
        Op dat ik singh in eeuwigheid u prijs.
      
      
        Gij zijt alleen d'opstandingh en het leven:
        Wie u gelooft, die leeft schoon of hij sterft.
        Gij kond alleen de ware ruste geven.
        Wel zalig die dit ware goed be-erft.
      
      
        Om dat het gaat ter werreld langs zo droever,
        Zo janken wij na het rechte Vaderland:
        Wij staan alree en wachten op den oever,
        Van het woeste Meer, dat gij ons reikt de hand.
      
      
        Reikt ons de hand, en trekt ons op na boven,
        Waar het sterflijck lijf trekt aan d'onsterflijckheyt,
        Laat niet het graf mij eeuwiglijk verdoven,
        Maar dat ik schouw der Englen heerlijkheid.
      
      
        Gij zijt de poort, waar door ik ga ter feeste,
        O Christe! cier mij met u Bruylofts kleed:
        Op dat ik rein en blijdelijk van Geeste,
        Door dit vermaak, wat Werrelts is, vergeet.
      
      
        Laat mij op het laatst, dit vrolijk woord aanhoren:
        Kom zalig Mens! be-erf uws Vaders Rijk,
        Van aanvang aan, bereid en uitverkoren:
        Gaat in de vreugd uws Heren eeuwiglijk.
      
    
  