
    
      
        CUpid'o God der Minn'
        Wilt van den Hemel komen
        En werkt in dees' haar zinn'
        Dat Liefd' nooit mag verkleumen
        Wilt het geen gij hebt geplant
        Gestadelyk vermeren
        Zo zal m' aan alle Kant
        U prijzen ende eren.
      
      
        Apol der wijzen God,
        Wilt dog des twee Gelieven
        Door uwes wysheids lot
        Zeer mildelijk gerieven,
        Wilt door uw wijsheid groot
        Haar zinnen zo versterken,
        Dat zij geluk en nood,
        Verstaan als Goden werken.
      
      
        Pallas, o kuis Godin!
        Wilt door uw grote kragten
        Instorten, kuissche Min
        In deze haar gedagten,
        Keert dog van haar het geen
        Hen hier in mogt beletten,
        Zo zal m' uw Lof alleen
        Voor d'andere Goden zetten.
      
      
        Godinnen des gelank,
        Wilt u dog herwaarts voegen,
        En wilt des twee ten dank
        Ons met uw stem vernoegen,
        Wilt met uw zoet geluid
        Nu en tot allen tijden,
        Ons Bruygom en Bruid,
        Dog minnelijk verblijden.
      
      
        Gij goden al te zaam,
        Wilt u tot deze keren!
        En wilt om uwen Naam,
        Al het quaat dog van haar weren:
        Verlengd haar jonge tijd,
        Tot Nestors oude Jaaren,
        En gunt dat zij verblijd,
        Haar Kind'ren weer zien Paren.
      
      
        o Hijmen HymeneÃª,
        Wilt nu met vreugd ontsluiten,
        Het geen daar na met wee
        Voortbrengt zo schone Spruiten.
        Wilt dog den Bruylofts Troon,
        Zeer zoetelijk versieren,
        Zo zal m'u tot uw loon,
        Altoos en eeuwig vieren.
      
    
  