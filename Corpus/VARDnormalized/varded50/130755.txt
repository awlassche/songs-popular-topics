
    
      
        Neen Kloris, neen, mijn hart,
        Hoe zeer van min gedreven,
        Wil in verliefde smart
        Niet hopeloos meer leven!
        Heb ik u mijn min gegeven,
        Waarom die zoo lang gesart?
        Als ik u vol vuur kom kussen,
        Moest je weer mijn vlammen blussen,
        Of ik houw,
        Of ik houw ook mijn gemak
        En geef uw min de zak.
      
      
        Gij weet waar ik op doel:
        Als ik van liefde dronken
        Door het heete mingewoel
        Mijn leden voel ontvonken
        En het vuur van uwe lonken
        Door mijn hert en adren voel,
        Wil je voor mij dus te ontsteken
        U niet buigen na mijn smeken.
        Stort dan ook,
        Stort dan ook voor mijn plaisier
        Geen oli in mijn vier.
      
      
        Een kusje, Engel lief,
        het Is waar, kan mij vermaken;
        Maar het spelt ook voor een dief
        Om dus   mijn hart te schaken
        En mijn ingewand te blaken
        Met een heete minnegrief.
        Dus altijd gewond te wezen,
        Zonder ooit te zijn genezen:
        Denk niet dat,
        Denk niet dat ik in uw min
        Wil kwijnen, droef van zin.
      
    
  