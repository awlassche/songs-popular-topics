
    
      
        Goedendag mijn schoon goddinne
        Die ik als mijn ziel' beminne,
        Ik bidd' u blijft een weinig staan,
        En hoort mijn minne-klachten aan,
        Ach mijn liefste lief geprezen,
        Mocht ik uwen dienaar wezen,
        Al mijn droefheid die waar gedaan,
        'K zoude dan wezen, wezen, wezen, wezen uit het getraan/
        Al mijn droefheid waar gedaan,
        Ach schoon lief! wilt mijn trouw' ontfaen.
      
      
        Ach minnaar! wilt zo niet klagen,
        'K ben noch al te jonk van dagen,
        Want ik en ben maar zestien jaar,
        Gaat zoekt een ander voor uwe paar,
        Het klagen en zal u niet baten,
        Weg van hier en blijft op straten,
        'K en ben daar med' noch niet gediend,
        Zoekt tot gij een ander, ander, ander, ander vint
        'K en ben daar med' noch niet gediend,
        Daarom vertrekt van hier mijn vriend.
      
      
        Komt gij om mij te flatteren,
        Gij moogt vrij wel wederkeren,
        Gij spreekt wel zoet met uwen mond,
        Maar ik en kenn' niet uwen grond,
        'K hore wel de jonghmans spreken,
        Maar zij zijn vol valse treken;
        Om ene dochter in het verdriet
        Eilaas te brengen, brengen, brengen, brengen ziet
        Om ene dochter in het verdriet,
        Daarom en geloof ik hun niet.
      
      
        Schoon lief wilt mij excuseren,
        'K verzoek u in deugd en eren,
        Om u te brengen tot de trouw,
        Van u te maken een huisvrouw,
        Dat is het gon daar ik naar trachten,
        Schoon lief naar u zal ik wachten,
        Al beide gij noch zeven jaar,
        'K zal naar u wachten, wachten, wachten, wachten zoete kaar,
        Al beide gij noch zeven jaar,
        'K zal naar u wachten soetste Klaar.
      
      
        Geen verloren moeyt' gedaene,
        Want ik in een klooster gaene,
        Daarom mijn vriend het is tijd gij gaat,
        Want ik dat weireldts is versmaed',
        'K wil een nonneken wezen,
        En mijn Pater noster lezen,
        'K zoeke voortaan maar de enigheid,
        Is tot mijn ziele, ziele, ziele, ziele zaligheid,
        'K zoeke voortaan mijn enigheid,
        'K ben tot Heer JESUS dienst bereid.
      
      
        Liefste sus zo ik u moet derven,
        'K zal terstond van droefheid sterven,
        Daarom schoon lief helpt mij uit rouw,
        Wilt mij doch schenken uwe trouw,
        Wilt het klooster doch versmaden,
        En ontvangt mij in genaeden,
        Gij moet in strengigheydt daar zijn,
        Dat sul u wezen, wezen, wezen, wezen grote pijn
        Gij moet in strengigheydt daar zijn,
        Ach! consenteert het verzoek van mijn.
      
      
        Jonghman ik hebbe op-gedragen,
        Mijn ziel' aan God met vol behagen,
        'K treck' nu in het penitente-slot
        Om te dienen mijn Heer en God,
        'K gaan de weireldt g'heel verlaten,
        Gods wonden zijn de advocaeten,
        Die in mijn gedachten staan,
        God moet ik bidden, bidden, bidden, bidden aan
        Die in mijne gedachten staan,
        God wil hier naar mijn ziel' ontfaen.
      
      
        Adieu liefken in het klooster
        Die God mint voor uwen trooster,
        Adieu mijn liefste veldt-goddin,
        Die ik op-droeg mijn trouwe min,
        In plaats van te domineren,
        Gaat in Capucijne kleeren,
        'K neme met droefheid mijn afscheid,
        'K hebbe voor het lest' adieu, adieu, adieu, adieu gezeid,
        'K neme met droefheid mijn afscheid,
        'K wenst' u God gaev' de zaligheid.
      
    
  