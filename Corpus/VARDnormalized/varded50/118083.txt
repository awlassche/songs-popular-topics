
    
      
        O Vechtstroom! met uw blanke Zwanen,
        Uw Vogels, Vissen en Geboomt',
        Uw Hofsteen en uw schone Lanen,
        Alom met welig Gras Bezoomd.
      
      
        Als ik de Lustige Landsdouwe,
        Door uw Kristal van een gedeeld,
        En al uw trotse Veldgebouwen,
        Bezie, hoe werd mijn Oog gestreeld.
      
      
        Als gij mij onder het Spelevaren,
        Vertoond uw Akkers op een rei,
        Bezaayd met Goude Korenaren,
        Wat zet gij mij vernoegen bij!
      
      
        Gezeten aan uw Oever neder,
        Verkwikt gij mij door het Helder Nat,
        En dus vervat ik het Leven weder,
        Bijna verloren in de Stad.
      
      
        Ik voel de Geesten door de Gorgel,
        Van uwen Nachtegaal gewekt,
        Een Klank veel zoeter als een Orgel,
        Die mijne Ziel na boven trekt.
      
      
        Ik hoor een Lieffelijk Geschater,
        Van duizend Vogels onder een,
        De Galmen rollen over het Water,
        En langs uw Groene Paden heen.
      
      
        Zij vliegen over Bloem en Kruiden,
        Van Nieuwerode na den Dom:
        Van Goudesteyn na het Slot van Muyden,
        Gekaats al heen en wederom.
      
      
        Ik zie de Spartelvissen springen,
        En danssen op uw Kristalijn,
        Wie kan zijn Vreugde noch bedwingen,
        Daar zelfs de Vissen vrolijk zijn?
      
      
        Het Vee, met opgestekene Oren,
        Schept ook behagen in het Gefluit,
        Als of Arion was herboren,
        En Orfeus met zijn blijde Luid.
      
      
        Ik hoor uw vloeiend Zilver bruyssen,
        Gelijk een zagte Waterfal,
        Uw Eik Populier aan het Ruyssen,
        Voltooien het aangenaam Geschal.
      
      
        Het Weste Windje blaesd Violen,
        En strooyd mij Rozen in de Mond:
        O Vecht, gij hebt mijn Hart gestolen,
        Ik reis niet weder van uw Grond.
      
      
        Uw Grond die steeds van milde Honing,
        Van Melk en Malsse Boter vloeyd,
        Dus lef ik ryker als een Koning,
        Vernoegd en vast geen Zorg gemoed.
      
    
  