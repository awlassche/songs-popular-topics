
    
      
        DOen al de Wereld sprak
        Met eenderleye Taal,
        Oostwaart ten velde vlak
        Kwamen zij al te maal,
        En deden een verhaal,
        Van bouwen enen Toren:
        Maar al haar werk was faal,
        En den arbeid verloren.
      
      
        In het Land van Synear,
        Woonden zij groot en kleen,
        En zij namen aldaar,
        Kareelen tot haar steen:
        En lijm tot kalk bij een,
        Om het werk te beginnen:
        Wij en lezen van geen
        Dag-gelden daar te winnen.
      
      
        Laat ons maken een Stad
        En Toren, spraken zij,
        Wiens opperst'-eynde dat
        Reikt tot den Hemel hij:
        Op dat wij ons daar bij
        Ook enen name maken:
        Want misschien zullen wij
        In alle Landen raken.
      
      
        Doen kwam de Here groot,
        Nederwaarts om te zien
        Haar stad, of Toren bloot,
        Die zij bonden bij dien
        Sprak, het zijn al een lien,
        En eenderleye tale,
        Daar en mochte misschien
        Aan al haar doen niet falen,
      
      
        God sprak door die oorsaeck,
        Laat ons nu neder gaan,
        Verwerren haren spraak,
        Gelijk hij heeft gedaan:
        De een riep den ander aan,
        En bracht verkeerde dingen:
        het Bouwen lieten zij staan,
        Van malkand'ren zij gingen.
      
      
        Doen werden zij verstroyt,
        Van God den Here wijd;
        Haar werk dat bleef beroyt
        Liggen als doen ter tijd:
        Niemand dede meer vlijt
        Om den Toren te bouwen,
        Het schijnt weinig respijt,
        Om daar langer te houwen.
      
      
        Daar af heet haren naam
        Babel, om dat de Heer
        Verwarret heeft te zam
        Al hare sprake zeer:
        Ja daar boven noch meer
        Verstroyt in alle Landen,
        Waar men nu neemt zijn keer,
        Men vindtse veelderhande.
      
    
  