
    
      
        DE diere tijd baard veel ellende,
        Als God ons met sijn' roe verschijnt:
        het Zij waar wij het keren of ook wenden,
        De mens van rouw en droefheid kwint,
        Als Godes hand, geen onderstand,
        Doet aan het Land, of stort zijn zegen uit,
        Maar in zijn toorn de Aard en Hemel sluit.
      
      
        Elias wierd van God geheten,
        Om zo t'ontgaen des harde nood:
        Dat hij aan het beeckjen Krit gezeten,
        Zich bergen zoude voor den dood.
        Dit Kristallijn, sou zijn de Wijn,
        De Raven mee, die zouden hem de spijs,
        Verzorgen door een wonderbare wijs.
      
      
        Des Beesjes kwamen vroeg en spade,
        En offerden haar lieve vrucht,
        Daar zich Elias mee versade,
        Tot hij weerom most op der vlucht:
        Doch God wees hem, door zijne stem,
        Dat hij van daar, na Zarphath, zoude gaan,
        En spreken daar een treurig Weeuwtjen aan.
      
      
        Hij zag haar hout van d'aerd op lezen,
        Hij riep haar toe, ei laeft mijn dorst!
        En brengt wat broods: maar zij uit vrezen,
        Sprak rond, ik heb noch brood noch korst.
        Alleen wat meel, dat is mijn deel,
        Tot onderhoudt, en Oly in mijn kruik,
        Dat ik op het laatst voor mij en het kind gebruik.
      
      
        Werpt zorg ter zij, vertrouwt den Here,
        Bakt eerst voor mij een klein gebak,
        Het meel in het Kad, zal God vermeren,
        En stillen zo u lastig pak.
        V Oly zal, in maet of tal,
        Niet minderen, tot God de Heer, die leeft,
        Van alle deze ramp een uitkomst geeft.
      
      
        De ene zorg was niet genezen,
        Of de ander rouw, volghd' op de straf:
        Man Gods! most gij de oorsaeck wezen,
        Waar door mijn Soon geraakt in het graf?
        Moet dan mijn zond, en deze wond,
        Mij prangen het hert dat ik mijn Soon verlies,
        Wat zal het dan zijn? den dood ik liever kies.
      
      
        Hij nam haar Soon en heeft gebogen,
        Zijn lichaam over het kindelijn:
        En bad tot driemaal voor Gods ogen,
        Dat des knaepjes ziel doch weer verschijn:
        God heeft verhoord, zijn klachtig woord,
        Het zieltjen look, gelijk een rode Roos,
        Die fris van dauw ontluyckt haar schoon gebloos.
      
      
        Zo kan God vreugd, voor droefheid zenden,
        Wanneer men schoon geen hulpe ziet.
        De rampen kan hij elders wenden,
        En schenken heil ons voor verdriet.
        Hij kan de sijn', uit nood en pijn,
        Ja uit de dood, verlossen door zijn kracht,
        Gelijk hij hier aan het Weeuwtjen heeft volbracht.
      
    
  