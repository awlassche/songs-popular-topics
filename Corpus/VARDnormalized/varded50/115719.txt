
    
      
        O Heer hoe kunt gij dit aanschouwen,
        Mijn droefheid die mij is gebeurt,
        O Aarde kleed u in de rouwe,
        O Bleecke Maan en Starren treurt,
        O heldre Zon bedekt u stralen,
        Beweent vol uit,
        Gij Elementen al te male,
        Een droeve Bruyt.
      
      
        O God, ik moet den Hemel klagen,
        Aan u, o Hemels Vader zoet,
        Staat mij doch bij in deze plagen,
        Gij zijt die mij doch straffen doet,
        En u felle wreede gezichten,
        Heeft dit gedaan,
        Dat ik moet voor een ieder zwichten
        En treuren gaan.
      
      
        Ik voeld’ ik was niet als voor dezen,
        Doen zijn wij samen heen gegaan,
        Wij lieten ons Geboden lezen,
        Op dat wij zouden, Trouwen gaan;
        Maar och! hoe zal ik konnen spreken,
        O God! mijn Hert
        Dat zal aan duizend stukken breken,
        Door deze smert.
      
      
        Als wij des morgens zouden trouwen,
        Mijn lief die kreeg een flaeute groot,
        Hij riep, och helpt mijn lieve Vrouwe,
        Ik ben benaeuwt tot in der dood,
        O Dood betoond toch medelijden,
        Laat ons met een
        Eerst trouwen voor ons overlijden,
        Voor dat wij scheen.
      
      
        Het scheen de Dood en had geen oren
        Wat dat men doet, het en helpt niet,
        Ik zeide, hoor mijn uitverkoren,
        het Is Godes wil dat hier geschiet,
        Ik voel mijn tijd begint te naken,
        Ik hoop de Heer
        Zal u een blijde Moeder maken,
        Met zeegh hij neer.
      
      
        Waarom mag ik niet met u sterven
        Mijn waarde lieve Bruidegom?
        Dood komt wilt mij mijn hert doorkerven,
        Op dat ik met mijn klein kind kom
        Daar het zijn Vader mag aanschouwen,
        Mijn Lief ydoon,
        En zijn verzoek mag mij wel rouwen,
        In des Hemels troon.
      
      
        Daar leit mijn Lief ende mijn waarde,
        Daar leit mijn troost en toeverlaat,
        Daar leit mijn vreugd van dezer aarden
        Een bruidegom des Hemels staat,
        Daar leit de Vader van mijn Vruchte,
        het Zij God geklaegt,
        Dat ik nu ben in ongenuchte,
        Geen Vrou noch Maagd.
      
      
        Ik smelt en barst van duizend klagen
        Ik viel op mijne bruyd’gom neer,
        Zijn oge noch (zo het scheen iets sagen
        Ik riep, o Lief denkt op den Heer:
        Ik drukte zijn bestorven wangen,
        Zijn mond hij sloot,
        Zijn vege geest heb ik ontvangen,
        Doen bleef hij dood.
      
      
        Vaart wel, vaart wel dan mijn beminde
        het Is Godes hand die het heeft gedaan,
        Rust eeuwig bij Gods heilige vriende,
        En looft aldaar zijn grote Naam:
        Ik zal gestadig eenzaam treuren,
        Tot dat de Dood,
        Door Gods gebod mij mee zal voeren
        In Abrams schoot.
      
      
        Gij jonge Dochters jonk van jaren,
        Gij spigelt u aan mijn verdriet,
        God laat met vreugd u beter paren,
        Denkt op het geen mij is geschiet.
        Want zulks u ook kan overkomen,
        Dus weest benout,
        Om nimmermeer zo verr’ te komen,
        Voor datje trouwt.
      
    
  