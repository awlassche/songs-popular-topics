
    
      
        BEn ik op de zelve plaats,
        Daar ik nu een week geleden,
        Neffens iemand van mijn Maets,
        Wierdt tot deze Feest gebeden?
        Zeid men ja? wel hoe is het heden
        Dus verandert? was het Gewas
        Doe niet dor, en doof en treurig?
        Nu weer fris, en groen, en geurig?
        Of het een nieuwe Lente was!
      
      
        Zien ik niet aan Bloem' en Vrucht'
        Dat ons hier niet past te treuren?
        Ruyck ik niet een frisse Lucht
        Van de aengenaemste geuren,
        Die men weten sou te keuren?
        Voel ik nu mijn geesten niet
        Gants verheugt en uitgelaten?
        Smaak ik niet met volle maten
        Tegen giften van verdriet?
      
      
        Hoor ik niet een zoet Muziek
        Van de vlug gewieckte Dieren
        Die eendrachtig en gelijk
        In de groente tierelieren,
        Om uw Jaer-gety te vieren
        Op een aangename wijs?
        Hoor hoe zoetjes dat ze zingen!
        Ieder schijnt om het verst te dingen
        Na de allerhoogste prijs.
      
      
        Kon het nieuw ontloken lof
        Ook haar vreugd zo openbaren,
        Buiten twijfel sprong uw Hof
        Op van blijdschap, en de bla'ren
        Zongen vrolijk op het verjaren
        Van haar Jaer'ge Hovenier;
        Die zijn lof met zo veel tongen
        Noch niet horen sou volsongen.
        O hoe lustig is het hier!
      
      
        Wie van ons zal deze Feest
        Niet met zang en spel vereren,
        (Tekens van een blijde geest)
        Nu wij van de Vogels leren,
        Die door het lieff'lijck kwinkeleren,
        Tonen dat ze zijn verblijd,
        Hoe wij ons nu best vermakken,
        Om de rechte vrucht te smakken
        Van zo wel gewenste tijd?
      
      
        Hoe! wat zegje? eerst het hert
        Met wat koele Vocht begoten,
        Dat de keel bekwamer werd
        Dit geluid te laten vloten,
        Nu wel aan, ik stel de noten.
        Lieve deugd hoe smaakt mij dat!
        Zijn het Hippocreense drupp'len,
        Die de ziel in het lijf doen hupp'len?
        Of is het noch een ander nat?
      
      
        Vrienden, ei, volvoer uwe plicht
        Met een Deuntje uit te kwelen.
        Of verveeld u dit te licht?
        Zo wilt het een of het ander spelen
        Dat zo licht niet zal vervelen:
        Lustig eer de tijd verreyst,
        Toon u als verheugde mensen,
        Ik zal tussen dien met wensen
        Doen al wat mijn plicht vereyscht.
      
    
  