
    
      
        INdien ik eenmaal overweg
        Hoe het met de wereld staat,
        En of 'er iemand wel ter deeg
        In het pad eens Christen gaat;
        Zo zoud' ik schier wel vragen,
        Waar dat een Christen is:
        Want laas in deze dagen
        Treedt ieder het spoor zeer mis.
      
      
        De ned'righeyt van Christi beeld
        Die wordt niet meer gezien;
        De hoogmoed iders herte streelt;
        Elk werkt om te gebien:
        De pronk en pracht in kleden,
        Toont opgeblazentheyt:
        En onder het kleed der zeden,
        Schuylt dikwils snood beleid.
      
      
        Zachtmoedigheid houdt nergens stê;
        Die deugd wordt nu veracht:
        Men mint den oorlog voor de vrê.
        Elk raapt en schraapt met kracht.
        Het snoeven en het krakelen,
        Neemt heden de overhand:
        Elk wil de meester spelen,
        Wijl elk door glory brand.
      
      
        In de armoed' en de lijdzaamheid,
        Haat ider tot der dood:
        En waar men ziet, den een benijdt
        Des anders daagliks brood.
        Om Christi jok te dragen,
        Dat lieflijk is en licht,
        Schijnt ider te vertragen,
        Als was het te zwaar van wicht.
      
      
        Zo iemands naam gelasterd wordt,
        Stark brand zijn toorne-vyer:
        Maar wordt Gods eer gedaan te kort,
        Elk acht dat niet een zier.
        De liefde, groot van waarde,
        Die des naastens goed vereyscht,
        Woont nauliks meer op aarde,
        Maar schijnt lang weg gereisd.
      
      
        De Waarheid en Oprechtigheid
        Houdt nergens vaste woon;
        De Leugen nu zo konstig pleit,
        Dat zij behaalt de kroon.
        De Trou die leit verschoven;
        Geen man en houdt zijn woord:
        Als oft van God, hier boven,
        Gezien wiert noch gehoord.
      
      
        En laas die het alles zeggen wou,
        Hoe het in de wereld gaat;
        Waar of hij eenmaal einden zou?
        Want niets houdt staat noch maat.
        De schoonste Bruyt van allen,
        Is eerloos om en om:
        Want niets is meer vervallen,
        Als het rechte Christendom.
      
      
        Gun Jesu dat uw heyl'gen Geest
        Eens daalt in iders hert;
        Op dat doch elk uw beeld op het meest
        Recht gelijkformig werd.
        Dat niemand hoeft te vrezen,
        Voor uw gelieft aanschijn:
        Maar hier, en ook na dezen,
        Bij u in vreugde zijn.
      
    
  