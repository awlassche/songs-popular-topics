
    
      
        WAt is de goedheid overgroot,
        Die gij uit uwen vollen schoot
        Laat van den Hemel nederdaalen
        Op hun, die u bewijzen eer;
        O rijke God! o milde Heer!
        Op hun, die steeds hun luister haalen
        Uit u? o overschoone zon!
        Uit u? o aldersoetste bron?
      
      
        Gij maakt hen zuiver aan het gemoed
        Door het heilig en gezegend bloed,
        Dat voor de Wereld is vergoten:
        Door het bloed van u hoogwaarde Soon,
        Dien gij liet dalen uit uw Troon.
        Wie zal na waarde toch begroten
        Zo overgrooten Hemel-min,
        Waar in men vind het hoogst gewin;
      
      
        Gij kleed hem met het schoon sieraad
        En het eeuwig blinkende gewaad,
        Waar mee des Hemels schaaren pronken:
        het Sieraad van deugd en heiligheid
        O overschoone heerlijkheid!
        Uit des Hemels milde schoot geschonken.
        Wat is 'er op de gantse Aard
        Zo overschoon, zoo hoog van waard?
      
      
        Zij worden door uw geest verheugd
        Met lieffelijken troost en vreugd,
        Wanneer hun hier in het aardse leven,
        Der lang beloofde zaligheid,
        Die in den Hemel staat bereid
        Het vaste zegel word gegeven:
        Zo krijgd een voorsmaak aan het gemoed
        Van het alderzoetste Hemel zoet.
      
      
        Gij voerd hun uit dit tranen-dal
        Des Werelds bij het zoet geschal
        Der Eng'len in des Hemels hoven:
        Daar zij uw glori schouwen aan,
        En altoos voor uw aanschijn staan,
        Daar zij uw naam met blijdschap loven,
        En zingen met een zoet geluid
        Uws goedheids lof eeuw in eeuw uit.
      
      
        Wel zalig dubbel zalig dan,
        Is hij, die word gezegend van
        Den Bron-a'er der volmaakte gaaven.
        Uit wien des levens water stroomd,
        Uit wien volmaakte vreugde komt,
        Die het al vertroosten kan en laaven.
        Ai God! geef dat uw goedheids straal
        Diep in ons herte nederdaal'.
      
    
  