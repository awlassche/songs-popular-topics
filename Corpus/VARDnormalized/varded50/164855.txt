
    
      
        Ziet hoe gelukkig zijn ze dan,
        Die een Schoon lief kan spreken,
        En mee gaan wandelen kan,
        En hij geeft ze dan een kus,
        Dan is zijn hart gerust,
        Dat komt al van de lust.
      
      
        'k Heb twee bruyn-oogjes in mijn  zin,
        Die mijn jonk Hart beminnen,
        Och kreeg ik weder-min,
        Och mocht ik bij haar zijn,
        Zo was ik uit de pijn,
        Hart alder-liefste mijn.
      
      
        Jck heb zo dik en menigmaal
        Over u schoon Lief gevallen,
        En weder op-gestaen:
        Jck heb u zo lang gevrijt,
        Maar gij zo spijtig zijt
        En maakt mij niet verblijd:
      
      
        des Nachts als ik legge in mijn rust;
        Komt zij in mijn gedachten:
        Jn het midde van de lust,
        Keer ik mijn hoofd eens om,
        En zeg schoon Liefje kom,
        Het is maar enen droom.
      
      
        Savonts staan ik voor haar deur:
        Roep ik met Luider stemme
        Schoon Lief ik bender veur,
        Moet ik hier noch langer staan,
        En genen troost ontfaen,
        Waar sa lijk henen gaan.
      
      
        Jck blijf daar dan heel treurig staan,
        Zij wil mijn droeve klachten,
        Niet eens horen aan;
        Of ik wat zingh en quel
        En voor haar deurtjen speel,
        Zij acht dat niet heel veel.
      
      
        Jonkman al loopt gij voor mijn deur,
        Jck mag u doch niet luchten,
        Jck heb een Serviteur:
        Veel beter na mijn zin,
        Hij staat geschreven in
        Mijn hartje, door de min.
      
      
        Die blijft daar vast geworteld staan:
        Jck zal hem niet verlaten,
        Gij moogt wel henen gaan,
        En zoekt een ander Maagd,
        Want gij mij niet behaagt,
        Hoe dikwijls gij mij het vraagt.
      
      
        Als eens de liefde is vast gezet,
        En dat zij is gezegeld
        Voorts op het echte Bedt,
        Voorwaar een Bruydtje teer
        Js dan geen Vrijster meer,
        Zij doet haar Liefs begeer.
      
      
        Zij mag dan niet meer spelen gaan,
        En na die tijd geen Minnaers
        Uit liefde spreken aan,
        Dus Jongman hout u rust,
        Jck heb al wat mijn lust:
        Mijn hart is al gerust.
      
      
        O dood! wat komt mijn hier aan boord?
        Mijn hart is zeer verslagen,
        Nu ik dit heb gehoord:
        Nu wens ik dat de dood,
        Jn dezen groten nood,
        Met zijne Pijlen schoodt.
      
      
        Adieu o alderliefste mijn,
        Kan ik geen troost verwerven,
        Zo sterf ik vol van pijn:
        Adieu dan lieve Vrouw,
        U Minnaar is getrouw,
        En sterf om u van rouw.
      
      
        het Js droevig voor een Jong Minnaar,
        Wanneer een wreede Vrijster,
        Niet wil horen naar
        De klachten van haar Lief,
        Noch doet ze hem gerief,
        Al schrijft hij haar een Brief.
      
    
  