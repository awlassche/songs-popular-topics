
    
      
        Komt laat ons tezamen, bij namen vrolijk zijn,
        Laat varen ongeneught,
        Treurigheydts vlagen, doet jagen uit elks aanschijn,
        Weest vrolijk in der deugd,
        Zingt blij van geeste, des Bruylofts feeste,
        Des Bruylofts feeste.
      
      
        Wenst geluk ons Bruidegom en Vrou Bruid,
        Geluk in dezen staat,
        Geluk en vrede, hier mede welkes besluit,
        In zaligheid bestaat:
        Laat u licht lichten, tot Godes stichten,
        Tot Godes stichten.
      
      
        Als onbeschromen zal komen u levens endt
        Door den gelove gesterkt,
        Dragende vruchten, met duchten alomme bekent,
        God die dit in u werkt,
        Zal u dan geven, ‘het eeuwige leven
        ‘het Eeuwige leven.
      
    
  