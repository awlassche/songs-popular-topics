
    
      
        Here God! uw zwaare plagen
        Die wij dragen,
        Treffen ons zoo diep in het hert.
        Zal dan noch die felle roede
        Langer woeden,
        En ons brengen smert op smert?
      
      
        Met u scherpe toorne-schichten:
        Komt gij richten
        Onze zond: wie kan bestaan!
        Voor u doodelijke pijlen
        Die daar ijlen
        Om zoo vele te verslaan.
      
      
        Huis! aan Huis! weet vast geslagen,
        Alle dagen
        Gaat dien slaanden Engel voort,
        Met te kwetsen worgen doden,
        Ach wat noden!
        Waarmen ziet en waarmen hoort.
      
      
        Waar wij keren waar wij wenden,
        het Zijn elenden,
        Over smert benautheit pijn,
        Hoortmen kermen klagen stenen,
        Bitter wenen.
        Wie kan ongevoelig zijn?
      
      
        Bange koortzen, bloeden, braken,
        het Stadig waken,
        Breken alle moed en kracht.
        Etterbuilen, boze zweren,
        Vuile zeeren,
        Zijn de stoffe van de klacht.
      
      
        de ene zal onrustig woelen,
        Door het gevoelen
        Van benauwtheit om het hert.
        het Ingewand wordt hem doorsneden,
        En de leden,
        Zijn verbrijsselt door de smert.
      
      
        Mocht ik eens de brand verkoelen!
        Dien ik voele
        (Roept de kranke) in mijn borst,
        Kander niets mijn hert verkwikken!
        ’k Moet verstikken,
        ‘k Moet versmachten van den Dorst!
      
      
        de ander leit geduurig Raazen
        Als de dwaazen,
        Nu ‘het verstand en reden dwaalt.
        Of ook zoo in slaap gezonken,
        Als verdronken.
        Wordt de kranke weg gehaalt.
      
      
        De Bekenden Vrienden Magen,
        Zien de plagen,
        Die van verre blijven staan.
        Als zich mensen van ons keren;
        Blijft dan Here!
        Bij ons, neemt u onzer aan.
      
      
        Ach! hoe vele gaander sterven,
        Die verderven
        In haar zonden, zonder Boet:
        Haastig doet de Dood haar het leven
        Overgeven,
        Zonder een bereid gemoet.
      
      
        Veel bedroefde Wezen klagen,
        Die deez’ dagen
        Van haar Ouders zijn ontbloot.
        De verlaatne droeve Weeuwen
        Klagen schreeuwen,
        Om het verlies haars echtgenoodt.
      
      
        Mannen! die als Hemels lichten!
        Andere zuchten,
        Worden schielijk weg gerukt.
        Neffens bozen, worden vromen
        Ons ontnomen,
        Welker dood ons het herte drukt.
      
      
        God ziet mer vergifte pijlen,
        Ach de Bijle!
        Is tot kappen toegestelt,
        Bomen die geen vruchten dragen,
        Door de plagen
        Worden neer ten vuur geveld.
      
      
        Here! dus in toorn ontsteken,
        Om te wreken
        Al het quaat van ons begaan;
        Ach! wij roepen om genade,
        Werd die quaaden
        Helpt ons eer wij gants vergaan.
      
      
        Wij bekennen het zijn de zonden
        Die ons wonden
        Die verdienen deze straf,
        Vader! wilt ons doch vergeven,
        Laat ons leven,
        Keert doch uwen Toren af.
      
      
        Van uw pad, zijn wij geweken
        Tot gebreken;
        Zorgeloos is ons gemoed,
        Tot verkeerde zonden wegen
        Gants genegen,
        Traag en laauw tot ‘het waare goed.
      
      
        de aarde steelt ons hert en zinnen,
        Wij beminnen
        des Werelds lust: Iaa ydelheit
        Kan ons herte beter smaken,
        Meer vermaken,
        Dan het geen ons naa boven leidt.
      
      
        Uwen Naam, en rust-dag Here!
        Wij onteren,
        het Heilig Woord wordt klein geacht.
        Onze trotze stijve herten,
        Die u terten,
        Worden door geen slagen zacht.
      
      
        Hoog van moed en hart van nekke
        Niet te trekken,
        Door uw goedheid, noch door straf.
        Boos, ondankbaar voor uw zegen,
        Steeds genegen
        Zij wij, om te wijken af.
      
      
        Geldzucht ongerechtigheden,
        Kwade Zeden,
        Overdaad en dertelheyt.
        Haat en nijd in bittre twisten,
        Boze listen,
        Daarmen met verleid en vleyt.
      
      
        Waare deugd en het heilig leven
        Zijn verdreven,
        Daar is niet dan woord en schijn,
        Christnen zijn der veel in Name,
        Maar zij schamen
        Haar de kracht, en waare zijn.
      
      
        Heer! wij vallen voor u neder,
        Keert doch weder
        Met u gunst, en werd het wee.
        Dat uw wraak-zwaard uitgetogen
        Niet meer moge
        Slaan: maar steektet in de schee.
      
      
        Jezus! maakt voor ons verzoening,
        Uw voldoening
        Maak’ ons van Gods Toren vrij;
        Komt nu voor den Vader treden
        Met gebeden,
        Dat hij ons genadig zij.
      
      
        Op datwy ons tot uw keren;
        Stort o Here!
        Uwen Geest (in ons gemoed)
        Van genaade en Gebeden,
        Doet ons treden
        In den weg van waare Boet.
      
      
        Dan verlaaten wij de kwade
        Zonden paden,
        En wij zullen t’uwer eer
        Ons geheelijk overgeven
        Om te leven,
        Tot u wil en dienst o Heer!
      
      
        Uwe Leeraars en Dienaaren,
        Wilt bewaaren,
        Die nu in de scheure staan:
        Die met troost de kranken stichten
        En berichten
        Door het Kruis tot Gods te gaan.
      
      
        Wilt ons in genaa behoeden
        Voor die Roede,
        Werd die plage van ons Huis.
        Of zoo gij die Heer! doet naken
        Ons te raken,
        Troost en helpt ons in dit kruis.
      
      
        Laat ons al in tijds bereiden,
        Eer wij scheiden
        Uit die brosse aarde tent:
        Neemt de Ziele uit de banden,
        In uw handen.
        Here! geeft een zalig endt.
      
    
  