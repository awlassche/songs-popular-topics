
    
      
        DOor hun Instelders zijn d'Orders groot geworden,
        De Jesuiten Orden roempt op Ignatius,
        Op Augustinus roemt d'Augustynen Orden,
        De Predick-heeren Orden roemt op Dominicus;
        Maar het Houwelyck roempt op den Heer der Heren,
        Vinder van de Trouw’ Binder van den Man en Vrouw,
        God ded' in Wijn zes Kruiken Water keren,
        Op dat Man en Vrouw’ Hun in God verheughen souw.
      
      
        Hoe zouden wy-liê de Stoelen konnen vullen
        Van d'af-ghevallen Engels in het Hemels Koningh-ryck,
        Die nu zijn zalig, oft zalig worden zullen,
        Die komen al op twee naar van uit het Houwelyck,
        Apostelen, Profeten, Patriarchen,
        En de grote schaer’ Van zo menig Martelaar,
        De Koningen, de Prinsen, en Monarchen
        Spruiten al ghelyck’ Uit den Boom van het Houwelyck.
      
      
        Onze Ouders zijn hier als Perle moeders Schelpen
        Waer-in de Perels groeien die blinken in Gods Rik,
        God wilt door d'Ouders ons in den Hemel helpen,
        Hierom moet zijn geprezen den band van het Houwelyck,
        Den goeden God wilt zijnen Zegen geven
        Aan het heilig Saet’ Van den Houwelycken-staet,
        God geeft aan ons hier-naermaels het eeuwig Leven,
        Zijnen peys en vred'’ En ons lieve Ouders med'.
      
    
  