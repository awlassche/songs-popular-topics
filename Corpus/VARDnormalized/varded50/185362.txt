
    
      
        Gij nieuwe Leeraars roept nu al,
        Het Pausdom is een groot afval,
        Van Christus Kerk en zijn Woord,
        Zeg mij eens wanneer aan wat oord,
        Is dezen afval eerst gezien?
        Wie heeft die voor u zien gezien?
      
      
        Wij tellen van Sint Pieters macht,
        Twee honderd dertig Pausen acht,
        Waar dat van drie-en-dertig wis,
        Om het Oud Geloof gemartelt is:
        Noemt, wie het was van dit getal,
        Die ons vervoerd tot zulken val?
      
      
        Waar was het Evangelium,
        Daar van dat viel het oud Pausdom?
        Of heeft den Paus daar in verkeert,
        Dat niet te voren was geleerd?
        Of brocht hij nieuwe Lering voort,
        Die nooit te voren was gehoord?
      
      
        Van waar kreeg hij die magt zo kloek,
        Dat hij Gods Woord smeet in een hoek,
        En door de gantse Wereld breed,
        Niet enen Mens daar tegen streed?
        Of is het zo met den Paus gegaan,
        Dat hem Niemand kon tegenstaan?
      
      
        Nogtans Gods Kerk heeft trouwe wacht,
        Die altoos roepen dag en nacht:
        Of zwegen doen de Wachters stil,
        En deden zij der Pausen wil?
        Wierd al de wereld stom en doof,
        En zag niemand des Paus ongeloof?
      
      
        Waar was het Huis op steen gezet,
        Dat wind nog koude regen let?
        Waar was Gods Kerk, zijn lieve Bruid?
        Of waren de beloften uit,
        Dat God haar altijd bij sou staan,
        Tot dat de Wereld sou vergaan?
      
      
        Ziet na wat het Pausdom heeft gelen,
        Door alle aanval door gestreen:
        Christus die haar staag geeft de hand,
        het Had nooit gebleven zo constant;
        Wie tegen Petri scheepjen streen,
        Zij hebben al Schip-breuk gelen.
      
      
        De Paus, is noch, zij zijn al voort,
        Zo dat men van haar ziet noch hoort;
        Zij zijn verdord als Loof en Gras,
        En zijn versmolten als het Was:
        Was God met u en haar ter vaan,
        Hoe kon het Pausdom boven staan?
      
    
  