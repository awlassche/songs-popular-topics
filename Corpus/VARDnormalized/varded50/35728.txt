
    
      
        Heiligen Geest geprezen,
        Als Vader ende Zoon,
        Gij zijt zo wijs als dezen,
        Niet leger is u troon:
        Gij zijt God, en Almachtig:
        Maakt mij hierom deelachtig
        Uwe gaven zes en een:
        Verstoot niet mijn gebe'en.
      
      
        Wilt mij u Wijsheid leren,
        Dat ik met lijf en ziel
        Alleen zoek Godes eren,
        Gelijk Sinte Michiel.
        Geeft dat ik van de'es tijde
        Als des werelds schouw, en mijde;
        En dat mijn hart en oog
        Met d'Arent vlieght om hoog.
      
      
        Geeft mij uit des Hemels hoven;
        Verstand verlicht, en goed,
        Tot dienst van het waar geloven.
        En dat mij het open doet,
        Al het geen dat ik moet weten;
        Laat mij dat nooit vergeten.
        Geeft dat het verstand mij leit
        Tot deugd, en nedrighheyt.
      
      
        O! gever milt wilt geven,
        Aan mij u gaaf van Raad;
        Laat mij die al mijn leven
        Volbrengen metter daad.
        Geeft dat ik des werelds paden,
        Nocht het vlees, noch Satans raden
        Nooit wandel, noch bemin
        Met het hart, met voet, noch zin.
      
      
        Gunt mij van deze tijde:
        U gave van Sterckheydt,
        Om voor het geloof te strijde,
        Te lijde met vroomheid;
        En dat ik vroom verwinnen
        Mijn natuur, en qua zinnen,
        En zonden mag versmaen,
        En traagheid weder-staen.
      
      
        Geeft Wetenschap mij heden
        Na mijnen roep en staat:
        Maakt dat ik mag hier meden
        Mijn evenmens doen baat.
        Geeft dat ik d'hoogheyt schouwe,
        En op mijn nooit betrouwe.
        En dat ik u God ken,
        Daar bij, wie dat ik ben.
      
      
        Fontein der gaven! schenken
        Wilt mij Godvruchtigheid.
        Dat niet mijn ziel mag krenken,
        Dat niet van God mijn leit;
        Dat ik al doe de mensen,
        Of laat, dat ik zou wensen,
        Dat God mijn hart alleen
        Heeft, ende ander geen.
      
      
        Ten laatste wilt vereren
        Aan mij, de vreze Gods:
        Dat ik vrees de Heer der Heren;
        Geen pijn, noch mensen boos.
        Wilt altijd in mijn blijven,
        Mijn troosten en verstijven.
        Mijn ziel maakt rijk en schoon,
        En geeft mij des hemels troon.
      
    
  