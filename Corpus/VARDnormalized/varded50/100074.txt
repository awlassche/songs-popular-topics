
    
      
        DE zuchjes, die mijn Min
        Zent aan u Herderin,
        Zijn tuigen van mijn innerlijke smart,
        En pijnen in het overwonnen Hart.
        Ai zie, mijn wezen melt,
        Mijn zwakke tong u wreedigheit vertelt;
        Mijn Oog betuigt, zeer nat van tranen,
        Hoe u Liefde mij
        Verbint in slavernij.
      
      
        Ach handen, die mijn lust,
        En aangenaame rust,
        Met smerten boeit en koppelt aan de Ziel,
        Voor wiens verheven Troon ik neder kniel;
        Trek toe, verschoon mij niet,
        Ik lij met vreugde treurig Min-verdriet:
        Bind mij zo vast, dat nimmer einde
        Van mijn Vrijerij
        Op aard gevonden zij.
      
      
        Dan zal ik, voor en naar,
        Gaan brengen op het Altaar
        Van mijn Godin, het reuk werk van de vlam,
        Die plaats door d'Oogen in het Harde nam:
        En zo haar stuure zin
        De banden slaakt van mijn getrouwe Min,
        Zal ik aan het vuur mijn Lighaam geven,
        En haar koel gemoet
        Verwarmen met mijn Bloed!
      
    
  