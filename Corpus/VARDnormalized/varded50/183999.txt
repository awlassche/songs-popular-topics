
    
      
        wel, zoete maagd, zal ik geen troost genieten?
        Ik heb u schier alreeds een jaar gevrijt,
        En wieder jaagt, of wilt bestaat te schieten,
        Is zonder vang geprickelt van de spijt.
        Ik ga bij-naast geduyrigh op de jacht,
        Maar als geen wilt mij tehuis en werd gebracht,
        Mij dunkt dat ik versmacht.
      
      
        Zijt gij zo staegh genegen om te jagen,
        Zo isset goed dat gij geduldig zijt.
        Vriend, gij en hebt geen reden om te klagen,
        Want een die jaagt en vanght niet alle tijd:
        Al maakt de jacht een weiman dikwijls heet,
        Noch heeft hij veel van zijn gedurig zweet
        Maar enkel herten-leet.
      
      
        Maar die u lieft als met gehele zinnen,
        En na u jaagt metal zijn gansche kracht,
        Doet dien behulp en laat hem troost gewinnen,
        En toont dat gij een trouwen jager acht.
        O zo gij wist al wat een weiman doet,
        Hoe vroeg hij rijst en zijn beminde groet,
        Gij naemt een ander voet.
      
      
        Heft niet zo hoog den lof van uwe jagers,
        Want na mij dunkt en ister niet zo breet:
        Men hout dat volk voor rechte vrouwe-plagers,
        En voor een huis maar enkel herten-leet;
        Ook voor den dag zo loopt men naar het veld,
        En al het huis dat wordt in roer gesteld,
        Dat meest de vrouwen quelt.
      
      
        O Nymph, en laat u dat geen hinder schijnen,
        Maar slaat het oog op menig edel beest,
        Patrijs, faisant, met hasen en konijnen,
        Die maken ons gelijk een stage feest.
        Wat iemand ooit in veld of bossen ziet,
        Wat voor een brak of voor de winden vliet
        Dat is dat ik geniet.
      
      
        Wat mooghje doch in bos of velden lopen,
        Tot u de ziel en al het lijf bezwijkt?
        T'wilt datje vanght dat mochtje nutter kopen.
        Waar heeft de jacht een weiman ooit verrijckt?
        T'wijl Esau gaat of in de bossen rijt,
        En op de jacht verquist zijn nutten tijd,
        Is hij den zegen kwijt.
      
      
        Maar loop en jacht die oefent ons de leden,
        En doet meer nuts als enig heylsaem kruid;
        Het roert het bloed van boven tot beneden,
        En drijft met kracht de kwade dampen uit.
        Nu weetje dat een fris en wakker lijf
        Is wonder nut voor het bon en huis-bedrijf,
        En maakt een vruchtbaar wijf.
      
      
        Al wieder jaagt en kan hem niet bedwingen.
        Als hij het wilt ziet draven op het veld:
        Hij breekt syn jeugd met lopen, rennen, springen,
        Dat hem van zweet het gansche lichaam smelt;
        Dan komt hij tehuis vermoeid en ongezind;
        Het is hem dwars al wat een ander mint,
        Iae wijf, en echte kind.
      
      
        Ei touft doch wat en laat den weiman rusten;
        Het is door den slaap dat alle leed verdwijnt:
        Fluks met den dag zo krijgt hij nieuwe lusten,
        Juist als de zon die na den regen schijnt.
        Daar is geen lust in al te stagen zoet;
        Weet dat het al syn beurten hebben moet
        Al wat de mense doet.
      
      
        Noch doeje wat daar van de vrouwen klagen;
        Gij neemt een hond des avonds in het bedt,
        Die leit en woelt en schijnt ook dan te jagen,
        En brengt zijn stank en ongedierte met.
        Dit vind' ik vreemd en dient te zijn geschout;
        Want honds te zijn wanneer men is getrout
        Heeft menig man berout.
      
      
        Eer dat mijn hert tot minnen was genegen.
        Doen was mijn hond mijn alderliefste pand,
        Doen heeft het beest in mijnen schoot gelegen,
        Mits ik in het bed geen lieven lief en vant:
        Maar zo mij God eens gunt een echte wijf,
        Dan zal mijn bed, huis, ziel, en gansche lijf
        Haar zijn tot tijdverdrijf.
      
      
        Wout gij alleen maar na de reden jagen,
        En geenszins doen gelijk de domme jeugd,
        Ik sou misschien u liefde konnen dragen,
        'Ken wil geen man ontnemen zijne vreugd.
        Wel tot besluit, ik weet u goeden raad,
        Indien gij jaagt zo doetet in de maet,
        En acht op uwen staat.
      
    
  