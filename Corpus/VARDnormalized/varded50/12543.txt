
    
      
        DIe Gods Gebod zoeken te volgen hier,
        Krijgen zijn hulp, om in zijn Rijk te komen,
        Elias wierdt levendig opgenomen
        Met Ros en Wagen, blinkende als vier,
        Door Godes hulp, deilt Moysis het Rode Meer,
        Dat Israel daar is droogh door getreden,
        Door Godes hulp sloeg Moysis het water neer,
        Faro verdronck, Israel stort Gebeden.
      
      
        Gods hulpe blijckt, door het Metalen Serpent
        Aan alle die van Slangen waar gebeten,
        Genas terstond, zijn quael was haast vergeten
        Als hij zijn ogen derwaarts heeft gewend,
        Door Godes hulp, Balaams Ezel sprak
        Tot Balaam, die Gods Woord volgt volheerdigh,
        Naar dat hij driemaal zeven offers strak
        Met Kalf, en Ram, den Heer gedaan had weerdig.
      
      
        Drie Jongelingen (door Godes hulpe goed)
        In den gloeyende Oven niet en branden,
        Daar zij op off'ren gebeds offeranden.
        Daniel in den kuil der Leeuwen, moet
        Door Godes hulp de Leeuwen hem niet schaen,
        Den honger heeft haar, noch hem, overwonnen,
        Van Habecuck heeft hij spijze ontfaen,
        Door Godes hulp, die des twee ondervonnen.
      
      
        Gidions heir was maar drie honderd man,
        Die de Madiamiten deden vluchten
        Met Vlesschen breken, en Blasoens geruchten,
        Door Godes hulp hij het weerbaar volk verwan,
        Den Engel Gods versloeg op enen nacht
        Wel honderd en tachtentig duizend Knechten,
        Daarom op brak Senachrib met zijn macht,
        Door Davids God, die zij kwamen bevechten.
      
      
        Door Godes hulp, Petrus op het water trad
        Den Heer te moet, maar vreesde voor verzinken,
        Die hem aenwees zijn swackheydt te gedincken,
        (Met groot begeert) de Heer hij daar aanbad
        Door Godes hulp, Paulus Schip braak uit stond,
        En kwam te land', daar hij van eender slangen
        Bezocht werd, maar niet dodelijk gewont,
        Gods hulp, en Trou, Blijckt, die na hem verlangen.
      
    
  