
    
      
        Mijn zoete Jesus! lieve waarde Heer,
        Ei hoor na het zuchten van u Schaepje teer,
        o Bruidegom! u liefd' mijn herte raakt,
        Dies mijne ziel eerbiedig tot u naakt.
      
      
        Heer! mag ik wezen u beminde Bruid?
        Zo wil 'k mijn herte voor u storte uit:
        Ik zucht en ween en swerf in dees' Woestijn
        Om dat ik graag ook woud' behoude zijn.
      
      
        Ik denck wel Heer! als ik u hulp verloor,
        Ik quammer immers niet behoude door,
        Zo gij mij niet versterkte met u geest,
        Zo was het lang al met mij uit geweest.
      
      
        Want mijn vijanden zijn te machtig veel,
        Die mij verhind'ren om dat beste deel
        Te zoeken, Heer! gelijk Maria de,
        Ei sta mij bij! dit is mijn ziele bee.
      
      
        Ik woud' wel graag wat veel bij vrome zijn,
        Maar het schijnt dat dit niet wezen mag met mijn,
        Als somtijds wat maar niet zo lang ik woud,
        Heer dat ik u maar steeds bij mij behoud'!
      
      
        Och Heer! gij weet ik wordt somtijds belet,
        Als ik onweerdigh, voor u mijn Gebedt
        Uitstorten wil, als 'k voor u nederkniel,
        Om u de nood te zeggen van mijn ziel.
      
      
        Och het schijnt ik ben alhier in het worstel-perck!
        Doch 'k wil niet klagen over het zware werk,
        Het valt mij licht, als gij maar in het gemoet
        Mij ondersteund en steeds genade doet.
      
      
        Het mag alhier wat op en neder gaan,
        Als maar mijn ziel mag in u gunste staan,
        Zo is het geen noot, hoe meer en herder strijdt,
        Hoe meerder winst en vreugde na des tijd.
      
      
        Ik weet hier is de plaats van ruste niet,
        Dan zulke die alleen in God geschied.
        De Wereld is een Doolhof voor het gemoed,
        Die menig Mens verstikt en hinder doet.
      
      
        En evenwel ik bender bij en in.
        de een zoekt vermaak, een ander zoekt gewin.
        Maar het geen ik zoek, en daar ik meest na haak,
        Is, hoe ik best daar zalig uit gerak.
      
      
        Doch is het u wil, dat ik hier noch wat swerf?
        Dit des al mijn bee dat ik uwe gunst verwerf,
        In zoet, in zuur, in leven, en in dood,
        Och lieve Heer! mij nooit van u verstoot.
      
      
        Hoe wel dat gij hier toe wel reden had,
        Want ik zo dikwijls week van het rechte pad,
        Dit is mij leed, o Heer mij hulpe doet!
        Dat ik voortaan recht leve uit het gemoed.
      
      
        Versterkt, en ook vertroost mij met uw geest,
        Op dat ik lef als eender die u vreest,
        Laat Vaar, noch Moer, noch Broer, noch Zuster mijn,
        Nooit liever doch dan u mijn Here zijn.
      
      
        Want, zo wie iemand meer als u bemindt,
        Die is onwaardig om te zijn u Kind,
        Dies gij, o Heer! zult zijn de liefste mijn.
        Och laat ik ook u lieve liefste zijn!
      
      
        Geeft mij uwe Liefd' en Trouw, tot onderpand,
        En brengh mij haast bij u in het Vaderland,
        Niet uit verdienst, maar door uwe dierbaar Bloed,
        Daar men alleen door zalig worden moet.
      
    
  