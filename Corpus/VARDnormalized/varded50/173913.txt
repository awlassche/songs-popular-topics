
    
      
        DIe God vreest kan zich voegen
        Al heeft hij tegenspoed,
        En veel verlies aan goed,
        Geduld geeft hem genoegen,
        het Geloof dat doet dit werken
        En steunen op zijn God,
        In hope dat dit lot
        Hem zal in het goede sterken.
      
      
        Al heeft hem God gegeven
        Veel voorspoed in dit dal,
        Hij weet hem in dien al
        Te schikken in zijn leven.
        Het dient hem om t'erkennen
        God voor zijn milde hand,
        En bidt hem om verstand
        Dat hij dit wel mag mennen.
      
      
        Hij is zijn evenaasten
        Genegen in zijn hert,
        Dien hij verlost uit smert,
        En dat in aller haasten,
        Naar dat hij heeft vermogen,
        Zoo stelt hij zich wel in,
        En heeft een goede zin
        Tot weldaat zich te pogen.
      
      
        Naar God hem komt te geven
        Stelt hij zich zelven in,
        Al is het in klein gewin,
        Hij kan in alles leven.
        De hope doet hem bouwen
        In voor of tegenspoed,
        In vrees of wat ontmoet,
        En op zijn God vertrouwen.
      
      
        Zoo dat hij zich kan schikken,
        En in God alles vint,
        Dien hij alzo bemint,
        Dat hem niet kan afschrikken.
        Gelukkig die zoo hopen,
        Zij tonen wieze zijn,
        In doen van ware schijn,
        En dat ze op God hopen.
      
    
  