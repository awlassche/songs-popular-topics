
    
      
        Zal dan de schoonheid of het goud
        Van mijne liefden   zegepralen;
        Zal dat metaal daar elk op bouwt,
        Op mijne drift   de prijs behalen,
        Of zal mijn hert, verrukt door het bekoorlijk schoon,
        Sig buigen voor haar troon.
      
      
        Of zal de deugd, die het gemoed
        Van haar bezitters kan vermaken,
        Mij strelen met haar glans en zoet
        En doen in hete liefden blaken
        Als zij in slegt   gewaad, vermaard en trots veragt,
        Werd van elk een belagt.
      
      
        De lust bemind het Jeugdig schoon,
        Het hert in hovaardij verdronken
        Begeerd het goud, de deugd wiens loon
        Behoord de zielen te ontvonken
        Werd   als onwaardig, of om schat of hoge staat,
        Door blinde drift versmaad.
      
      
        Hoe zal ik dan in deze staat
        Voor mijne min het best   verkiesen:
        Zal ik, Elise, uw gelaat,
        Of Philis, uwe schat verliezen,
        Of Kloris, uwe deugd verlaten, die mij streeld,
        Door rijkdom misgedeeld.
      
    
  