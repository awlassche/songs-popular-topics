
    
      
        HEt trouwen is een prijss'lijck werk
        Als het zuiver wordt gedaan;
        Alst ziet in Godes vrees en kerk
        Zo mag het wel bestaan;
        Zo mag men het deughd' lijk noemen,
        Mits het ziet op trouw en eer:
        Dan machmen het heilig roemen,
        Want het behaagt den Heer.
      
      
        Die dezen heiligen staat aenveert
        Na Gods bevel en woord,
        En de Opper-Heer in alles eert,
        De wordt van hem verhoord:
        Die wil hij al hun leven,
        Zo lange elck-aer bemindt,
        Altijd het beste geven
        Gelijk een Vaar zijn Kind.
      
      
        Des Nieu-getrouwde bei te gaar,
        Die doen het op die manier:
        Daarom zal God van jaar tot jaar
        (Zo lang zij leven hier)
        Haar met genade zeeg'nen
        Gelijk hij Jacob de:
        Haar moet geen kwaad bejeeg' nen,
        Noch ook geen droevig wee.
      
      
        De liefde heeft des twee verknocht,
        En vast aan een gehecht;
        God heeft haar tot des staat gebrocht,
        Verbonden door de echt,
        Verbonden door de wetten
        Die hij ons mensen stelt,
        En het eerste Paar ging zetten
        In het lieff' lijk Edens veld.
      
      
        Ik wens des liefjes nieu-getrouwt,
        Het soetst ik wensen mag:
        Dat deze nieuwheid nooit berouwt,
        Tot op den laatsten dag.
        Ik wens haar Godes zegen
        Daar het al van komen moet,
        En die die heeft verkregen
        Die heeft een heerlijk goed.
      
    
  