
    
      
        Jn het begin van Adams tijden,
        Was 'er de wijngaard onbekend,
        Niemand kon de Ranken snijden,
        Want wijn werk waar onbekend,
        Doen ging men daar konsters vinden,
        Om te snijden en om te binden,
        En om te perssen de koele wijn,
        En de wijn die doet ons vrolijk zijn.
      
      
        Doen sogtmen aan alle kanten,
        Naar de rijpste Druiven zoet,
        Een ieder ging daar wijngaards planten,
        Langes de klare water-vloet,
        het Was om de Mensen te verheugen,
        En om te drinken grote Teugen,
        En om te perssen de koele wijn,
        En de wijn die doet ons vrolijk zijn.
      
      
        De wijn is goed voor veel gebreken,
        De wijn versterkt den Ouderdom,
        De wijn die doet veel swijgers spreken,
        Grote klappers maakt hij stom,
        De wijn die doet veel vreemde dingen,
        De wijn doet danssen de wijn doet springen,
        Wijn, wijn, wijn, Is Mecedijn,
        En de wijn die doet ons vrolijk zijn.
      
      
        De wijn is goed al voor de Zieken,
        En ook voor die zijn gezond,
        De Wijn is goed voor viese Grieken,
        Die in haar voorhoofd zijn gewont,
        De wijn die doet veel deunen Zingen,
        De wijn doet danssen de wijn doet springen,
        Wijn, wijn, wijn, is Medecijn,
        En de wijn die doet ons vrolijk zijn.
      
      
        De wijn is goed voor de Soldaten,
        Om te maken een heftig Bloed,
        De wijn is goed voor d'Advocaten,
        Want zij de herssens open doet,
        De wijn doet al den Duivel danssen,
        Zotten, Walen, Duytsen en Fransen,
        Papen, Nonnen en Bagijn,
        En de wijn die doet ons vrolijk zijn.
      
      
        De wijn die doet veel Jnstrumenten,
        De wijn die doet Pijp en Snare slaan,
        Speelman Speel-lien en Studenten,
        Pastoor, Paap en Kappelaen,
        De wijn die vriendschap heeft gebroken,
        De wijn kan weder vriendschap stoken,
        Wijn, wijn, wijn, is Medecijn,
        En de wijn die doet ons vrolijk zijn.
      
      
        Oorlof Monzieurtjes van het drinken,
        Schenk 'er u glaesje niet te vol,
        Het nat sou in u Schoenen zinken,
        En u herssens maken dol,
        Dan wortje op het alder lesten,
        Erger dan de stomme Beesten,
        Wijn, wijn, wijn, is Medecijn,
        Maar al te veel dat is fenijn.
      
    
  