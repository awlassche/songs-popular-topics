
    
      
        Gelijk een Nachtegaal,
        Kan door haar zoete taal
        Des menschens hert door dringen:
        Zo kan een brave Maagd,
        Ook door haar geestig zingen,
        Haar maken mee behaagt.
      
      
        Viel Kloris zijnen zin
        Niet op een Herderin,
        Zo haast hij maar eens hoorde,
        Haar aangenaam gezang,
        Dat hem doen strackx bekoorde,
        En in het herte drang?
      
      
        Hij zijnd’ een Hoveling,
        Die zijnen loon ontving
        Al van een machtig Koning:
        Verliet nochtans het Hof,
        En koos de Herders woning,
        Met haar geringe lof.
      
      
        Alleen om Filida,
        Die hij bad om het Ia,
        En dat hij mocht verwerven,
        Met haar in d’ Echt te treen,
        Ofte hij zoude sterven,
        Door pijne ongemeen.
      
      
        Zij siend zijn lijden aan:
        Was met hem voort belaen,
        Alzo hij haar ginck zweren,
        Dat hij souw blijven trouw:
        Tot dat de dood ‘het sou keren,
        En wenden vreugd in rouw.
      
    
  