
    
      
        SChoon Edel Koningin der Britse Rijken,
        Wiens wapen voerd den distel, Harp en roos,
        Ik zal in u liefde nog bezwijken,
        Zo gij mijn min verbannen gaat altoos;
        Wild niet veragten,
        Mijn zugt' en klagten,
        Ik ben Louis Bourbon,
        De Franse lely zon.
      
      
        Wel Koning Lodewyk was des uw begeren?
        Dat gij uw liefd' en min mij openbaerd;
        Door al uw zugten en lammenteren,
        Ik ken uw loze schijn en valse aard,
        Zo ik u mijn oren,
        Verleen tot horen,
        Na het geen dat gij mij bied,
        Zo waar ik in het verdriet.
      
      
        Zou dan een Konings mond geen waarheid spreken
        Schoon hij wel eer zijn woord verbroken heeft,
        Ik wil aan u betonen met een teken,
        Dat gij geen twijfel aan de waarheid geeft;
        Tallart egale,
        Mijn Generale,
        Die heeft u Majesteit,
        Al lang voor mijn gebreyd.
      
      
        Groot magtig Koning zo gij mijn laat blijken,
        Een teken dat gij mij opregt bemind,
        Zo zal ik met mijn Britse Koningrijken,
        U ook erkennen als een trouwe vrind,
        En gaan verstoten,
        Mijn bondgenoten,
        En treden zo terstond,
        Met u in Vreeverbond.
      
      
        Ik geef aan u de schone stad Duynkerken,
        De beste parel van de franse Kroon,
        Met zijn Fortressen ende Buytenwerken,
        Tot onderpand, o Koninginne schoon!
        Het puik der steden,
        Geef ik u heden,
        De schoonste bloem publyk
        Van het gantse Lely Rik.
      
      
        Wel Christen Koning 'k wil met u aanspannen,
        En steken het oorlogs zwaard voort in de schee,
        Al die ons tegen staat zal men verbannen,
        En dwingen haar met ons te maken vree,
        Keizer en Staten,
        En Potentaten
        Van klein of grote magt,
        Moet buigen voor ons kragt.
      
      
        Prinses en Koninginne groot van magten,
        Uw roem en glorie word van mijn verbreyd,
        Mogt ik nog voor mijn dood bij u vernagten,
        Dat was een vreugde voor ons Majesteit;
        Mijn onderzaten,
        En uw zoldaten,
        Die drinken nu ter tijd
        Op ons gezondigheid.
      
      
        Mijn Koningrijken zullen triomferen,
        Geen magt ter waereld kan ons tegenstaan,
        Mijn koopluy zullen nu wel haast floreren,
        Tot welvaerd van alle mijn onderdaan;
        Uw Koninginne,
        Heeft gaan beminne,
        Le Rooi Bourbon Faljant,
        Tot vreugd van Engeland.
      
    
  