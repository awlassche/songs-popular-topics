
    
      
        Wanneer ik myn' gedachten wende
        Tot overpeinzing der ellende,
        En grootheid van het verloffingwerk:
        Dat kan mijn ziel geheel verrukken.
        Ik ben niet magtig uit te drukken,
        Wat wond'ren ik daar in bemerk.
      
      
        Geen menschvernuft, noch Engelschaaren,
        Kon zulk een middel openbaaren.
        God zelve vond, en voerde het uit.
        Het was de lust der Hemelingen,
        Eens in te zien in deze dingen,
        Waar uit hun glorilied nu spruit.
      
      
        Wat zou men voor het zieleleven,
        Tot een rantzoenprys konnen geven?
        Geen wereld zelf, met al haar schat:
        Geen eigen bloed geld tot voldoening.
        God eischt wat grooters tot verzoening,
        Dan wat de hemel zelf bevat.
      
      
        Zijn eigen Zoon moest nederdalen,
        Met dekking van zijn gloristraalen,
        En worden mens, en des Vaders knecht,
        Om door gehoorzaamheid, en lijden,
        Van des Rechters wraak ons te bevrijden:
        En dit voldeed de wet haar recht.
      
      
        Zijn kruisbloed was van zulk een waarde,
        Dat ze aller straffen evenaarde.
        Zijn Godheid maakte die zo groot.
        Dus kon hij zijn Gemeente kopen,
        En maakte het hemelpad haar open,
        Door heilig leven, en zijn dood.
      
      
        Hier ziet men des Vaders liefde blijken,
        En die des Zoons ook van gelijken:
        Wijl d'eene riep, en d'andre kwam.
        De Vader heeft dien Zoon geschonken.
        De Zoon zijn wraakkroes uitgedronken,
        En wierd een lijdzaam Offerlam.
      
      
        Zij, die nu voor den troon verkeren,
        En God, en het Lam, gestadig eren,
        Die zingen hunner beiden lof,
        Daar ook de Geest is ingesloten:
        Wijl zij hun heil daar van genoten,
        En vinden eeuwig roemens stof.
      
    
  