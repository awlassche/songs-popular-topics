
    
      
        O Aardeworm! verhef uw oog
        Van het nietig stof, en zie om hoog,
        Den Hemel kom beschouwen.
        Zie na uw huis en vaderland,
        het Welk God door zijn sterke hand
        Dus cierelijk ging bouwen;
        Daar boven in Gods heerlijkheid,
        Daar is de rust en vreugd bereid,
        Daar is een zalig leven,
        Een leven zonder nood of dood.
        Waar is een goed of zoet zo groot,
        Dat God daar niet zal geven?
      
      
        Daar is de stad zo schoon gebond,
        Wiens straaten zijn van zuiver goud,
        De poorten en haar muuren
        Van paar'l en eed'le stenen zijn;
        Daar hoeft geen zon of maane-schijn,
        Haar licht zal eeuwig duuren.
        Daar is geen zond noch ellend meer.
        Alles in allen is de Heer
        Voor zijne Hemelingen;
        Die eeuw'lijk zijn voor zijnen troon,
        Met een volmaakt Hemel-toon
        Halleluja staan zingen.
      
      
        Waarom, o Mens! dan dus gewroet?
        Waarom zo laage van gemoed?
        Is uwen schat op aarden?
        O neen! het alderhoogste goed,
        Daar eens uw ziel op rusten moet,
        Oneindig groot van waarden,
        Is in den Hemel weggeleid
        Door Jezus zelfs voor ons bereid.
        Wel aan de ziel om hoge!
        Vergeet dat hier beneden is,
        Daar boven is uw erfenis,
        Heer daar uw hert en oge.
      
    
  