
    
      
        Weest zeer gegroet Marye,
        Vervult met gratien,
        Met u den Here,
        God u gebenedye
        Boven al de Vrouwen,
        Vreest niet zo seere:
        Want Gods genaed'
        Is metter daad
        Tot uwe persoon genegen,
        Gij zult een Zone
        Ontvangen wonder schone,
        Door Gods zegen.
      
      
        Hoe kan dit togh geschieden,
        Zeid: d'onbevlekte Maagd,
        Met groter vrezen,
        Wat mag dit woord bedieden,
        Want mijn geen Man behaagt,
        'k Wil zuiver wezen?
        Den Engel zeid,
        Hier op bescheid:
        Gods Geest uit des Hemels zalen,
        Zal beter stonden,
        Om leegh sijnde bevonden,
        Op u dalen.
      
      
        En uwe vrucht zal regneren
        In Koning Davids troon,
        In eeuwigheeden,
        Hij is den Heer den Heren,
        Den enigen Gods Soon,
        Den God der Vreden,
        EmanuÃ«l,
        Hij wezen zel.
        Jesus des Werelds Behoeder,
        Zal het betame,
        Dat g'hem geeft zijnen name,
        O Maagd Moeder.
      
      
        Hier op antwoordt Maria,
        Ziet des Heren Dienstmeid,
        Laat mijn geschieden
        Na uwe woorden vrije,
        En zo den Engel scheid
        Met groot eerbieden.
        Van stonden aan,
        Heeft zij ontfaen,
        Door des Heylighs Geestes kraghten,
        Haar en Gods Kinde,
        Daar al die God beminde
        Na verwaghten.
      
      
        Den Ark bedekt met goude,
        In het Oude Testament,
        Die God deed' maken,
        Waar in men het Manna houde,
        Dat Hemelse present
        Van alle smaken,
        Sijt gij, o Maagd,
        Die God behaagt,
        Op dat op zulke wijze,
        Gij zoudt bewaren,
        Voor alle Christen Scharen,
        des Hemels spijze.
      
    
  