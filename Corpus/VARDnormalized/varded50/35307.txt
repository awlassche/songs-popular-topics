
    
      
        Mijn liefste herderinne zoet,
        Die ik zo zeer bemin,
        En u zo dikmaals val te voet,
        En op u niet en win,
        Helpt uwen dienaar uit het getreur,
        Uit ancxt en groten nood,
        Geneest lief uwen serviteur,
        Eer ik sterve de dood.
      
      
        'K hebbe u bemint zo langen tijd,
        Gewillig zonder dwanck,
        Maar weinig voordeel oft profijt,
        Vereerd met dicht en sanck,
        Verandert uwen sturen zin,
        Ik geef u g' heel mijn hert,
        Jont mij uwe trouwe weder-min,
        Geneest mij van de smert.
      
      
        'K hebbe tot uwer eer geplant,
        Enen schonen Notelaar,
        Geeft mij schoon lief tot onderpand
        Een jeugdig rooselaer,
        Uwe roosken is mij aangenaam,
        En uwen roden mond,
        Uwe lichaam is voor mij bekwaam,
        Gij hebt mijn hert' door-wondt.
      
      
        Ach zoeten Engel! maakt gedaan,
        Geeft mij op trouw uwe hand,
        Laat mij uwe hand op trouw ontfaen,
        Ik stel mijn lijf te pand,
        Ik zal u wezen g'heel getrouw,
        Met liefd' en minsaemheydt,
        Gij zult wezen mijn echte vrouw,
        Tot dat de dood ons scheid.
      
      
        Ik hop' uwe bitter stuur gelaat,
        Te verwinnen een keer,
        En tot den houwelijcken staat
        Te komen, zo het den Heer
        Belieft, en even-wel ten lest
        Te krijgen vroeg oft spa
        Gewenschten fiat op rekwest,
        Den aengenaemen ja.
      
    
  