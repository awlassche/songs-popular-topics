
    
      
        Blaast de voorspoeds wind in het zeil,
        O! gij moet u vlijtig wachten.
        Wispelturig is dat heil.
        Wilt geen goeden raad verachten,
        Maar voorzichtigheid betrachten.
        Viert de schoot niet al te ruim.
        Menig schip is omgeslagen
        Door de gijp, of dondervlaagen.
        Tegenspoed legt op zijn luim.
      
      
        Houd in het zeil een wakker oog.
        Kent de diepten, en de stromen.
        Myd de klippen, en het droog.
        Als 'er zwaare wolken komen,
        Dan de zeilen ingenomen.
        Kiest een goeden ankergrond.
        Tegen snelle wervelwinden
        Baat een reefjen in te binden:
        het Geen gij altijd los doen kont.
      
      
        Hyst gij het zeil te hoog in top,
        Aangelokt door het schone weder:
        Haastig komt wel onweer op.
        het Komt dan al van boven neder,
        Mast en spriet. Dus word de reder,
        Al zijn schone winst wel quyt,
        Wijl hij het weer te veel vertrouwde:
        het Geen hem dan te laat berouwde,
        Als zijn schip verzinkt, of splyt.
      
      
        Beste stierders zijn aan land;
        Immers zo zij zich vermeten.
        And're hebben geen verstand,
        Daar zij raad tot alles weten.
        Beter hadden zij het gequeten,
        Dunkt hen, stonden zij aan het roer:
        Daar zij het erger zouden maken,
        Als hen zulk verstel van zaaken
        Buiten gissing wedervoer.
      
    
  