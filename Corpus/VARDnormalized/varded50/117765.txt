
    
      
        Lief, ontwaakt schoon Harderin,
        Ziet Aurora is aan het Dagen;
        Drift uw Vee ten Velden in,
        Met mijn langs de groene Hagen,
        Want de Dageraat komt aan,
        Lief wilt u ras Kleden aan,
        En met mijn na het Veld toe gaan.
      
      
        Harder houd een weinig stee,
        Of wilt mijne Stal ontsluiten,
        Ik gaa daadelyk met u mee;
        Met mijn Vee drijven na buiten,
        Mijn getrouwen Harder hoor,
        Drift gij met uw Vee vast voor,
        Ik zal volgen op het Spoor.
      
      
        Lief mijn waarde Harderin,
        'k Zal u hier zo lang verbeiden,
        'k Zal mijn Vee uit zuiver Min,
        Mee drijven na de Heiden,
        Engel in het groene Dal,
        Daar zingt 'er de Nagtegaal,
        Vrolijk met een blij Geschal.
      
      
        Zo dreven zij met haar twee,
        Zamen langs de groene Bomen,
        Met haar zagt gewolde Vee,
        Tot dat zij daar zijn gekomen,
        Aan een Beek of klare Bron,
        Daar speld der Harder Koridon,
        Een Lied voor zijn Celadon.
      
      
        Als zij waren op het veld-tapijt,
        Haar Vee Graasde met Plysiere,
        Met een versse Appetijt,
        En de Vogels Tiereliere,
        En de Lammertjes in de Wei,
        Mensen en Vee het is al blei,
        Met den aangename Mei.
      
      
        Als zij waren in de Wei,
        Aan een Bron of klare Beke:
        Den Harder sprak van Vrijerij,
        Tot zijn Harderin ging spreke,
        En hij gaf haar enen Zoen,
        Aan zijn Harderinne koen,
        Met de Mei is alles Groen.
      
      
        Spreekt gij alreeds van de Min;
        Harder wilt u wat bedaren,
        Want daar steekt veel Droefheid in,
        En daar toe veel groot bezwaren;
        En ik ben nog maar een Kind,
        Ik ben in de Liefde blind,
        Daarom verder u verzint.
      
      
        Met de aangename Mei,
        Ziet men het Pluymgediert vergaren,
        Lief voegt u ook aan mijn zij,
        Laat ons ook uit liefde Paren,
        het Pluymgediert dat is vol Vreugd,
        Harderin zijt dog verheugt,
        Laat ons Paren in eer en deugd.
      
      
        Heeft het God zo gevoegd dan,
        Harder laat ons zamen Trouwen,
        'k Zal u houden voor mijn Man,
        En ik blyf u Waarde Vrouwe.
        Ag! nu is mijn Hart gerust,
        Lief daar op nu eens Gekust,
        En daar na ons Vlam geblust.
      
    
  