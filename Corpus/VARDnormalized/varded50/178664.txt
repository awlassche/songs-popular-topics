
    
      
        O God, gij had ons naar uw recht
        Verstoten, en uw gunst ontzegt,
        En ons gescheurd. uw toornigheit
        Hadge over onzen staat verspreidt,
        Keer weer tot ons. gij hebt het land
        Geschudt, en door den oorlogsbrand
        Gespleeten: kom zijn breuken helen,
        Dewijl het wankelt, door krakkeelen.
      
      
        Gij hebt uw volk een harde zaak
        Doen zien, de blijken uwer wraak,
        En ons gedrenkt met zwymelwyn.
        Maar nu wij weer in vryheit zijn,
        Geeft gij aan hun, die in het bestier
        U vrezen, ene krygsbanier,
        Om voor de waarheit op te steken,
        En des vijands euvelmoed te breken.
      
      
        Opdat uw erfdeel word' bevrydt,
        Dat gij bemint en gunstig zijt.
        Geef heil door uwe rechte hand,
        Verhoor ons, spaar uw volk en land.
        God heeft bij zijne heiligheit
        Gesproken, en mij vreugd bereidt;
        Dewijl ik Sichems land zal erven,
        En Sukkods dal ten lot verwerven.
      
      
        Het gansche land van Gileadt
        Is mijn, met dat Manasse vat
        In zijnen kreits. mijn hoogste kracht
        Is Ephra√Øm, ter hoede en wacht,
        En schuttend wapen van mijn hoofdt,
        Nooit in zyn' fieren moed gedooft.
        Door Juda wordt de wet gegeven,
        Ten richtsnoer van mijn doen en leven.
      
      
        Maar Moab zal mijn waschpot zijn;
        Op Edom, schoon vol praal en schyn,
        Werpe ik mijn schoe. juich over mij
        Gij Palestina. (kiest mijn zij,
        O volken ! want ik ben de Heer
        Die het al verwint en smijt ter neer
        Dat tegen mij zich aan durft kanten,
        Of smaad mijn trouwe heilgezanten.)
      
      
        Wie zal mij voeren in een stad
        Der vastigheit ? wie wijst mij het pad,
        En leidt mij heen naar Edoms vest
        En sterkte, des vijands plondernest ?
        Zult gij het niet zijn, o grote God,
        Die ons verstoten had ? en, tot
        Een blijk van toorn, met onze magten
        Niet uittoogt, als wij wel verwachtten.
      
      
        Verleen ons dan, o God, uw hulp,
        Dat des vijands magt ons niet bestulp,
        Dewijl wij in benaautheit zijn.
        Want des mensen heil is louter schyn
        En ydelheit. wij zullen stout
        In God, op wien ons hart betrouwt,
        Veel kloekheit doen, hoe fel bestreden:
        Hij zal des vijands magt vertreden.
      
    
  