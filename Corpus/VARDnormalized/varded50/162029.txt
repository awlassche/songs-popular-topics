
    
      
        TErwijl ik, afgemat
        Door het steken van de zon,
        Geheel vermoeit van jagen,
        In Elze-schaduw zat,
        Dicht bij een klare bron,
        Zo hoord ik treurig klagen,
        Met zulk een droef geluit,
        Gelijk wel eer Orph√©,
        Om zijn beminde Bruidt,
        De spoken wenen de.
      
      
        Ik op, en volgde voort
        Den echo van het geluit
        In het midden door de bomen:
        Want het geen ik had gehoord
        Dacht mij een vreemd besluit.
        Terstond ben ik gekomen
        Daar ik een schepsel zag,
        Gelijk als Polexeen,
        Toen haar geblusten dag
        Met dootsche stralen scheen.
      
      
        Haar hoofd in d'eene hand,
        En de ander in 'er schoot.
        En tranen op 'er wangen,
        Die door een binnenbrand,
        Gestremt op het blozend' root,
        Als paer'len bleven hangen.
        De ogen, half gedekt,
        Met luiken van albast,
        Herschiep een zon, die trekt
        Na Thetis hofte gast.
      
      
        De ziel, alree zo veer
        Gekomen dat ze stond
        Op haar besturven lippen,
        Die gaf zich weder neer;
        Dies opend' zij 'er mond,
        En liet deez' woorden slippen:
        Ha! gij ontrouwe Vorst,
        Verlaat gij zo die geen,
        Die het al verlaten dorst
        Om uwent wil alleen?
      
      
        Verslingerd op een hoer.
        Ha! Koning zonder eer,
        Waar is uw trouw gebleven,
        Daar bij gij dikmaals zwoer,
        Dat gij mij nimmermeer
        Zoud laten noch begeven?
        Vermag de geile min,
        Van een licht vaerde vrouw,
        Meer als uw Koningin,
        Zeg, schender van uw Trouw?
      
      
        Terwijl zij adem schiep
        En weer 'er stem verhief,
        Om op een nieuw te klagen,
        Hoord' ik een stem, die riep:
        Ik zal dien eren-dief
        Met wee en gruwel plagen.
        Spaar dan uw tranen vrij,
        Hij was uw min niet waart,
        De Goden hebben dij
        Voor zwaarder ramp bewaard.
      
      
        Hij die niet is gewend,
        Als, met een geile hand,
        Een dart'le boel te strelen,
        Zal, met de wraak, in het endt,
        Op het toneel van schandt,
        Een droevig treur-spel spelen.
        En gij, o Amazoon!
        Zult noch, tot zijner spijt,
        Door liefd van een Adoon,
        Voor eeuwig zijn verblijd.
      
    
  