
    
      
        HOe dwaalt gij in mijn zinnen
        Cupido dartel Goodjen?
        Ik brand en blaak van binnen,
        Door u min keurig schootjen
        het Is liefdens pijn
        Dat mij doet zijn,
        Een vijand van mijn zelven:
        het Is min, het is min,
        Dat hart en zin
        Gaat in de as bedelven.
      
      
        Juliana is mijn liefjen
        Ik noemden haar mijn bruytjen,
        Veleria is het diefien,
        Die lockt haar met zijn fluytien,
        Zo dat Cardeen
        Eilaas moet heen,
        Cardeen die blijft verschoven,
        Och arme bloed,
        Om niet jij vroed,
        Valeria is er boven.
      
      
        O wreede Noots besturen
        Wel mag ik mij beklagen
        Dat de vervloekte uren
        Juliana mijn behagen
        Mij dezen zien
        Daar ik misschien
        Nu zonder kommer leefden,
        O Venus ziet
        Wat mij geschiet
        Dat mij de de Parces weefden
      
      
        Juliana zoete troosjen
        Juliana mijn Goddinne
        Juliana schone roosjen
        Juliana mijn vriendinne,
        Ay slaat doch neer
        U ooghjens teer
        Op mijn ontruste dagen,
        Dat medely
        Doch eenmaal zij
        De pleister van mijn plagen.
      
      
        Hoe kan Juliana lijden
        Dat ik zo vaak moet treuren
        En met de dood staag strijden
        Om het geen ik zie gebeuren:
        Schone Juliaen
        Hoe kan dat gaan?
        Dat gij mij laat vesmachten?
        Valeria is het
        Daar gij op mist
        Valeria moetmen achten.
      
      
        Juliana ik bezwere
        U, bij het licht uws ogen
        Dat gij noch eens wilt keren
        Na hem die u vermogen
        Aanbidt en eert,
        Met hert verneert
        U Lieffelijcke lonckjes,
        Op dat zijn ziel,
        Die voor u viel
        Haar voed in uwe vonckjens.
      
      
        Zo mij dat wordt onthouwen
        Denkt dat ik hooploos sterve,
        En u hier na zal rouwen
        Wanneer gij mij moet derven
        Juliana ziet
        Wie dat gij vliet
        Cardenio moet henen
        Verhoord o Goon
        Uit uwen troon
        Zijn droef en treurig wenen.
      
    
  