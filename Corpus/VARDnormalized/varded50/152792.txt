
    
      
        O Jonge lieden
        Leer doch te vlieden
        Onkuis gedicht en Minne-zangen,
        Wijl het strikken zijn om zielen in te vangen;
        Verblijd u in den Heer,
        En laat uw ziels-begeer.
        Doch zijn om Christi eer
        Alhier te erlangen.
      
      
        En gij Bedaagde,
        Dien zang behaagde,
        Zoek stichtelijk elks oor te strelen,
        Zo zult gij God en mens het herte stelen:
        Maar wat de wereld zinkt
        Is schandig en verminkt,
        En weet vrij dat het stinkt
        In al zijn delen.
      
      
        Wie zich verheugde
        In eer en deugde,
        Heeft van de goede lof gekregen:
        Maar altijd is 'er schand' in het quaat gelegen.
        Dies al wat eerlik luid,
        En uit de deugde spruit,
        Al laakt het hoer of guit,
        Dien zang heeft zegen.
      
      
        Wie zal der zingen
        Onnutte dingen,
        Of heeft dit oordeel te verwachten,
        Dat men die voor verrot en vuil zal achten?
        Want wat in het herte leit,
        Wordt van de mond gezeid;
        Wijl haar de vuiligheid
        Sweeft in gedachten.
      
      
        Och dat onze tongen,
        En onze longen,
        Ons zenuwen en pezen waren
        Te saam gestrengt tot Godtgewyde snaren!
        Hoe menig zoeten toon
        Zou, na Gods eren-troon,
        Uit onze zielen-woon,
        Ten hemel varen!
      
      
        Kom span te same,
        In Jesu name,
        En help het onnut gezang bestrijden;
        Op dat gij u met de Eng'len moogt verblijden,
        En zingen wel bereid,
        O God vol majesteit,
        Uw zij de heerlikheyt,
        Tot allen tijden.
      
    
  