
    
      
        ALs Jezus zich verstack,
        En voer te zijner stede,
        Daalt daar van 'thooghe dak
        Een gichtich man benede;
        Een die in grote pijn
        In krenckt lang hadd' gelegen,
        Een Mens, die ('twou zo zijn/)
        Niet een lid kon bewegen:
        Van wien als Jezus goed
        Zijn groot geloof met spoed
        Hadde bevonden, sprak terstond;
        O soon, hebt goed betrouwen,
        Het zal nu, noch nimmer rouwen,
        Ik vergeef' u all' u zond.
      
      
        Maar het Phariseesch gebroed
        Van Abrams zaad verbasterd,
        Sprak niet, als gall' en roet,
        Hoort, deze man, die lastert:
        Twelck Jesus door zijn kracht
        Ziende, sprak tot de troepen:
        Wel hoe! dus dwers gedacht?
        Wel hoe, dus boos geroepen?
        Wat is doch eer gezeid,
        Met goed en zoet bescheid,
        Ik schell' u kwijt all' u misdaad;
        Of weest terstond genezen,
        Kloek, en fris opgheresen,
        Gaat, gebruikt des Heren straat.
      
      
        Maar om te zien de grond:
        Weet dat den Soon des mensen,
        Vergeven kan de zond,
        Van woorden, werken, wensen:
        Dat niet alleen, als God,
        Maar ook als mens geboren,
        Dits' mijn, dits' zijn gebod,
        Wilt doch niet gaan verloren
        Nu gij dan onvertsaecht,
        Gaat, en u bedd' mee-draecht,
        Dits mijn wil, dat moet zo gaan,
        Loop gichtich man, wilt u spoeyen
        Loop, wilt de sond' verfoeien,
        Die u de sieckt heeft aangedaan.
      
      
        O Jesu, kompt doch strak
        Hier in dit kranke leven,
        Tot u alleen ik snack,
        Ach! wilt doch gratie geven:
        Op dat ik kennen mag
        Wt mijn ziekte, mijn zonden,
        Dat ik met meer ontzag
        U vrees' tot aller stonden:
        Foei, hoe vuil moeten zijn
        Alle de boosheden mijn,
        Onze zonden voor God den Heer?
        Daarom hij zo veelderhande
        Hier, ende in alle lande
        Plagen zendt, hoe langer, hoe meer.
      
      
        Maakt dan u eve mens
        Tot God door liefde te trekken,
        Want de zonden naar wens
        Moetmen door liefde dekken,
        Leert doch met goed beleid
        Van Christus, u behoeder,
        Altijd meedoghentheydt
        Aan uwen naasten broeder:
        Bewaard u hert doch wel,
        En dracht u bedd' doch snel
        Op welbehagen van den Heer,
        Dat gij wel eer met smerten,
        Naar s'vleeschs, en 'swerelts wetten
        Hebt gedragen buiten leer.
      
    
  