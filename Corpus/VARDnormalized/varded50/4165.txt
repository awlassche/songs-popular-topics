
    
      
        IK ben de Deugd, en word gehaat,
        (By-na) van alle mensen:
        En in mijn plaats zit Eigenbaat,
        (Met Hoog-moed) na haar wensen:
        Den Nijd, de Wraak, en Wrevel
        Versieren nu de gevel
        Van des hartens-huys,
        En zinnen-kluis:
        Vervuld met snood-gespuis.
      
      
        Waar zal ik, ach! arme-Maagd
        Voor mijn vervolgers vlieden?
        Ik word' gehoond, ver-acht, verjaagd:
        Wie zal zijn hand, mij bieden?
        Tot wien ach! zal ik lopen?
        Wiens hulpe zal ik hopen?
        Waar zal ik heen,
        Die (hier beneên)
        Van ieder ben vertreên?
      
      
        Voeg ik mij in een Konings-Hof,
        En bij de Hovelingen,
        Diens wulpsheid is te groot, en grof,
        Vol van on-nutte-dingen:
        Als dobbelen, en spelen,
        Twist, tweedracht, en krakelen,
        Pracht, hovaardij,
        En hoerrerij:
        Daar is geen stee voor mij.
      
      
        Kom ik bij Heren in het recht
        Van Landen, en van Steden:
        Bij Voor-spraak, Dinger, (wat men zegt)
        Ik speur wel an de reden
        Dat zij mij bitsig haten:
        Haar Ding-taal leyd in het praten:
        Zij weten vaak
        Der kleinen zaak
        Te keren, na hun smaak.
      
      
        Bij Kooplien, en bij Handelaars,
        Bezitters van rijkdommen,
        Daar is mijn woning ook te schaars:
        Benaud door grote-sommen,
        Gebaard uit list, en woeker:
        Een voedsel voor den vloeker.
        Der armen goed,
        Ia vleysch, en bloed
        Verzaad den Bankaroet.
      
      
        Gemene-Burgers, Ambachtsvolk
        (In nedrigheyt gezeten)
        Zijn zeer om-schaduwd met een wolk
        Van wanen, boven weten:
        Van zinnen vreemd, en strijdig,
        Op-roerig, vals, en nijdig:
        het Gekijf, het gesnap
        (In dronkenschap)
        Verseld haar achter-klap.
      
      
        De Zee-luy zijn zeer rouw, enruyg,
        Verstrikt in dwaasheyts-koorden:
        Haar tonge is een vaardig-tuig
        Tot vuyle sotte-woorden:
        Zij noemen de ondeugd Deugde,
        En dart'le-wellust, vreugde.
        Ik vind geen plaats
        Bij deze maats:
        Vol twist, vol drank, en vaats.
      
      
        De Vissers hebben enen schijn,
        Maar zijn te ongebonden:
        Versonken als in bier, of wijn:
        Daar word ik niet gevonden.
        de On-seggelijke-Boeren
        (Die staag de vlagge voeren)
        Zijn in het gemeen,
        Gans zonder reen:
        En vol moed-willig-heên.
      
      
        Waar dat ik snuffel, zie, en zoek,
        Ik weet geen rust te vinden:
        het Zij in wat Stad, gehucht, of hoek:
        Elk zoekt mij te verslinden.
        Dies wil ik op-waarts klimmen,
        Ont-vliên de aardse-simmen:
        Tot in Gods-troon:
        Waar dat ik woon,
        Bevrijd voor smaad, en hoon.
      
      
        o Snode-Wereld! die ik laat
        In de uiterste-ellenden,
        Gij blijft een woon-plaats van het kwaad:
        Komt, ziet mij van u wenden.
        Ik zal u niet meer smeken,
        Maar mij recht-vaardig wreken:
        Ik wijk u oog,
        En rijs om-hoog,
        Van daar ik neder-vloog.
      
    
  