
    
      
        LEst als de Nacht-Goddin Diaen,
        Haar glinster pruik had aangedaan,
        En dat een ieder vreugde schepte,
        En elk in Minne-lust,
        Op het seerst’ zijn handen repte,
        Hiel ik mij gerust.
      
      
        Ik sach hoe elk zijn lust volde
        Ik haeckte na de zoetheid mee,
        Elk nam zijn Juffer in de armen,
        De een kust en de ander vleyt,
        En ik, eilaas! och armen,
        Blijf vol treurigheid.
      
      
        Daar song ‘er een, een vrolijk Lied,
        Gins trecke-beckt-men in het verschiet,
        Wat verder in een donker hoeckje
        Slaat Cupido de maet,
        Terwijl de Broek het Doeckje
        Na haar wens verzaad.
      
      
        Doen sach ik noch een mooije Trijn,
        Bij het glinst’ren van de Mane-schijn,
        Die kreeg haar buik vol op een banckje,
        Zij trok haar kleine mond,
        Recht of zij seyd’, ik danckje,
        Gij geneest mijn wond.
      
      
        Maar moye Marry ginck het doen,
        Dicht bij haar Vaar op het nieuw fatsoen,
        De Vader kwam het spel te horen,
        Doen moest de arme knecht,
        Zijn neus in het pisgat boren,
        Ach! hij sach zo slecht.
      
      
        En naeuwlijckx was dit spel gedaan,
        Of daar ginck weer een ander aan,
        Ik dacht, o nacht, wat brengt gij kuren,
        Die zulke zoetheid ziet,
        Wie kan op het Bed dan duren,
        Ik dacht om het slapen  niet.
      
      
        Maar als ik denck hoe menig kwant
        Moet varen na het warme Land,
        Die zo bij nacht de straat bezoeken,
        En hangen geld en lijf,
        Aan de ghesteeven doeken,
        Om wat tijdverdrijf.
      
      
        Dan haat ik liever het gespuis
        En ga veel liever vrolijk t’ huis,
        ‘k Wil om een Meid gheen peper halen,
        Of tot mijn groot verdriet,
        Op d’ Heilige weg gaan dwalen,
        ‘k Hou van het zoenen niet.
      
    
  