
    
      
        WIlt acht op mijne stemme geven,
        O Here, in dit zwaar gekwel:
        En mij op vrije voeten stel,
        Voor mijnen vijand hoedt mijn leven,
        Die mij doet beven.
      
      
        Verberget mij doch voor de lagen
        Der boze-wichten slim en vals,
        Die tegen mij met veel geschals
        Tezamen rotten, en raad slagen
        Mijn ziel te plagen.
      
      
        Zij hebben tongen, die ze wetten
        Gelijk een zweert tot wreede moord.
        Gelijk een pijl doorsnijt haar woord,
        Twelck om de vrome te verpletten
        Zij veerdig zetten.
      
      
        Op dat ze mogen in het verborgen
        Doorschieten den oprechten man:
        Die heefter angst en vreze van,
        Als zij, hem pogende te worgen
        Voor niemand zorgen.
      
      
        Haar zelven zij moedwillig sterken
        In hare ranken schalk en boos,
        Zij bergen hare strikken loos,
        En zeggen:wie zal onze werken
        Doch konnen merken.
      
      
        Zij onderzoeken diepe vonden,
        Arbeydende te zijn gewis
        Van al wat na te speuren is.
        Ia zouden 'smenschen hert doorgronden
        Indien ze konden.
      
      
        Maar God, na wiense weinig vragen,
        Eer zij het denken, zal in ijl
        Op haar afschieten zijnen pijl,
        En haar de welverdiende plagen
        Te huis doen dragen.
      
      
        Haar eigen tong' zal haestelijcken
        Haar brengen tot een harden val.
        Een ieder die ze ziet, die zal
        Verbaasd en bevende gaan strijken
        En van haar wijken.
      
      
        Dan zullen alle mensen achten
        Op het wonderwerk van onzen Heer,
        Ook luytbaer maken zijne eer.
        En merckende op zijne krachten
        Na wijsheid trachten.
      
      
        d'Oprechte zullen troost bekomen
        In God haar helper uit den noot,
        En hem betrouwen totter dood.
        Syn name zal men horen romen
        Van alle vromen.
      
    
  