
    
      
        Daar is een tijd tot alle zaaken,
        En goed is, wat daar in geschied:
        Maar het zal tot kwaad het goede maken,
        Volbrengt men op zijn tijd dat niet.
        O! slaat doch gade
        Den bequaamen tijd.
        Gij komt te spade,
        Zo u die ontglyd,
        En het laat niet na dan spijt.
      
      
        Laat u een kraan, en zwaluw leren,
        En merkt dat aan den ooievaar,
        Die op hun tijden gaan, en keren,
        En nemen die nauwkeurig waar.
        het Zal u beschaamen,
        Dat zij stond en tijd
        In achting namen;
        Daar gij reed'lyk zijt.
        Gij raakt den tijd haast quyt.
      
      
        Gij zult het eens te laat beklagen,
        Zo gij den tijd niet wel besteed.
        Nooit keren weer vervlogen' dagen.
        Wat was het verzuim aan menig leed?
        Is toegesloten
        De genadepoort:
        Gij blijft verstoten,
        En geen klop, noch woord,
        Word na dien tijd gehoord.
      
      
        Het is uwe tijd, om nu te werken.
        Haast komt 'er na den dag een nacht.
        Och mogt gij op uwe einde merken!
        Gedenkt, dat God nu vruchten wacht.
        Wat loon is waardig,
        Die geen arbeid deÃª?
        O! spoed u vaardig.
        Zalig! vind u mee,
        De Heer in het komen ree.
      
    
  