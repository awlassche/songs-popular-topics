
    
      
        Mens, zal ik altijd minnen
        U, zonder wedermin?
        Tot mij wilt eens beginnen
        Te keren uwen zin.
        Ziet mijn hert tot u ontloken
        In liefde dat zo brand.
        Heeft u iet in mij ontbroken,
        Dat gh'uyt u hert mij band?
      
      
        'k Heb mij aan u gegeven,
        Niet eens, maar menichfout,
        Op dat gij eeuwig leven
        Gheluckich in mij zoudt,
        Ziet mij u zo zeer beminnen,
        Wat is het dat u weerhoudt?
        Ziet de vriendschap mij beginnen,
        Wat blijft gh' in liefde kout?
      
      
        Wat mag mijn liefd' ontbreken
        Meer als die van den mens?
        Die machtig is het onsteken
        De liefde na gewens,
        Is het om dat het is de mijne?
        Dat het God is die bemint?
        Tot verlossing dat mijn pijne,
        Mijn dierbaar bloed u dient.
      
      
        Ik mag mij wel beklagen,
        Die u zoek te alle tij,
        Dat gh' u altijd blijft dragen
        Zo onbeleeft tot mij,
        Die zo lang naar u blijf jagen
        In hoochster minnen-brand,
        Daar gij niet en wild naar vragen,
        het Hert elders is verpandt.
      
      
        het Hert dat ik tracht te vangen
        In mijn rein liefdes net,
        Aan nieten dat verhangen
        Mijn zoete jacht belet.
        Mijn gesmeek dat blijft verachten,
        En nergens op en past.
        het Is met alle zijne krachten
        Zo aan mijn schepsels vast.
      
      
        Maar kander schepsel wezen
        Zo werd te zijn bemint,
        Dat ik zo uyt-ghelesen
        Daarom niet zij besint?
        Ik, den afgrond aller goeden,
        Van all' dat hier u trekt.
        Ik versad' alleen ghemoeden:
        Tot mij u hert verwekt.
      
      
        Mijn schepsels u bedriegen,
        Hoort doch naar mijn vermaan,
        Als wind die haast vervliegen,
        En noot en blijven staan,
        Die in slaap u soetjens wiegen
        Met hunnen valsen schijn,
        Die in hun beloften liegen,
        Ontrouwig altijd zijn.
      
      
        Wilt gij mij dan weerleggen,
        Waar in alleen m' en vint
        Al dat zij toe u zeggen,
        All' daar gh' hen om bemint?
        Zij beloven u ghenuchten,
        Ghesaeitheydt van u hert,
        Maar hen volgen niet dan zuchten,
        Hier en hier nar-mals smert.
      
      
        Ziet, Heer, ik ben gevangen,
        'k Ken nu u schepsels aard,
        Ik wil u aan nu hangen,
        Mij nu zo gh' openbaart,
        Vlied van mij, vlied aardse lusten,
        Gemengd met bitter gal,
        In den Heer gaan ik nu rusten,
        'k Gaan vinden mijnen Al.
      
    
  