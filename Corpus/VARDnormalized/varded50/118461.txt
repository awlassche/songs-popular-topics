
    
      
        Oneindig God, daar het al voor beeft
        Wat op der aarden leeft en sweeft,
        Bij wien de vlamm'ge Seraphim
        Geacht zijn als een duist're schim,
        Voor wiens' haar aangesigt en voeten
        Zelfs met haar vleug'len dekken moeten!
      
      
        Zal ik, die maar ben aard' en stof,
        Uitroepen uw verheven lof?
        Die boven mijn bereik, ja veer
        Gaat boven d'hem'len zelfs, O heer,
        Daar gij uw opper-zalen soldert,
        Uan waar gij met uw donder boldert!
      
      
        Doch alhoewel gij woont zeer hoog,
        Noch ziet gij met een gunstig oog
        Zeer leeg op uwe schepsels neer,
        Ia op den leegsten dies te meer;
        Zo dat gij uit der soogelingen
        En kind'ren mond u lof laat zingen.
      
      
        Heer, ik ben ook gelijk een kind,
        Dat zich niet geern iet onderwind,
        Dat hem te groot en wonder zij.
        Mijn ziel is vers gespeend in mij,
        En hangt geheel aan uw genade.
        Ei, kom uw zwakke kind te stade.
      
      
        Gij zoekt in ons geen weerdigheit,
        Maar onze gemoets volveerdigheit.
        Als d'arme het kleintje, dat hij heeft,
        Slechts vrolik en gewillig geeft,
        Is zelfs all' overvloed der rijken
        Uoor u daar bij niet te gelijken.
      
      
        Of schoon een schamp're Michal lacht,
        En dit bespottens waardig acht,
        Zo zal ik in mijn ogen doch
        Geringer wezen, dan tot noch:
        'k Zal voor uw aansigt spelen, zingen,
        Verblijd zijn en van vreugd opspringen.
      
      
        Gij wilt, dat rijklik in ons woon'
        Uw woord met d'aangename toon
        Van Psalmen, Lof-gezangen, Heer,
        En Lied'ren, daar men u med' eer.
        Gij zelfs, om altijd die te ontvangen,
        Woont onder Isr'els Lof-gezangen.
      
      
        Mijn Lof-sank is in stilheit nu,
        O God, in Zion, ook tot u.
        'k Zal zingen met verstand en geest,
        En op uw goetheit, onbevreest,
        O God mijns lofs, nu vast vertrouwen.
        Gij zult mij in genaad' aanschouwen.
      
      
        Mijn hert dat is bereidt, O God,
        In spijt van al des werelds spot,
        O God, mijn hert dat is bereit:
        Ik zal, met alle lieflikheit,
        U zingen, en aldus Psalmzingen.
        Mijn lippen kan ik niet bedwingen.
      
      
        Mijn tong, indien ze zwijgt, O Heer,
        Kleev' aan het gehemelt vast veel-eer.
        Of schoon de wereld mij betijg',
        En wil, dat mijne kintsheit swijg',
        Ik moet doch in uw lof uitbreken,
        Of zelfs de stenen zullen spreken.
      
      
        Zo lang ik hier op aarden ben,
        Is dit de soetheit, die ik kenn'.
        'k Zal u dan loven te aller stond;
        Steeds zal uw lof zijn in mijn mond.
        het Zachtmoedig volk, van u verkoren,
        Zal het met vermaak en blijdschap horen.
      
      
        Uw liefd' en gunst verouderd niet;
        Dies sing' ik steeds een nieuwe lied,
        Tot dat ik met uw Eng'len t'saam
        Zal eeuwig roemen uwen naam,
        En voor uw troon, zo vrij en veilig,
        Uitroepen, Heilig, Heilig, Heilig.
      
    
  