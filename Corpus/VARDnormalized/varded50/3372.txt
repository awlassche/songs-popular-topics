
    
      
        Elk mens wil zalig wezen,
        Maar Christum wilmen niet.
        Wiens mildheid uitgelezen
        Te geef hem zelf aanbiet.
        Elk wil de zoete vruchten,
        Van Christi bitter kruis
        Voort kruis wij angstig vluchten.
        Dat drift elk uit zijn huis.
      
      
        Elk wil des waarheyds kennis
        Maar niemand wil haar daad.
        Want zij ontdekt de schennis,
        Van schyndueghds huychlen kwaad.
        Elk wil ghezondheyds ruste
        Maar niet de medecyn:
        Om haren smaax onluste
        Die waantmen strenge pijn.
      
      
        Elk wil zijn ziel verzaden
        Niemand wil tHemels brood.
        Dat kan alleen ontladen,
        Van Honger zond en dood
        Elk wil ter goeder steden
        Daar vrueghd woont zonder leyd
        Maar niemand wil betreden
        Den weg die derwaarts leyd.
      
      
        Gans buiten Christ geprezen
        Wil elk een Christen zijn,
        En zonder dueghds genezen
        Zoekt elk der dueghden schyn.
        Men wil gheen ware dueghde
        Haar loon elk zeer na wroet.
        Elk wil der zonden vrueghde
        Maar niet haar straf en boet.
      
      
        Met des verkeerde tragen
        Wil God ook zijn verkeert.
        Wie dueghd van zich wil jagen,
        Wil God dat dueghd ontbeert,
        Elk wil nu zonder sterven
        In het leven Godes gaan.
        Des zij den dood al erven,
        Die tleven Gods versmaan.
      
    
  