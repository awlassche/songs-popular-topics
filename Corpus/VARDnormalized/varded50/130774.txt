
    
      
        Wekt liefde in ons leven een kittelig zoet:
        Wat haat men haar pijnen, wat schouwt   men haar gloed,
        Haar smert is aanminnig, haar handel vol lust,
        Haar onrust verwint al het vermaak van de rust.
        Laat ze eenzaam gaan dwalen, die liefde versmaen:
        Voor al des Werelds goed staat het minnen mij aan.
      
      
        Mijn liefde blaast Kloris stilswygentheid in
        Wanneer ik haar handjes kom drukken vol min.
        Wat ben ik gelukkig als zij mij betoond
        Hoe het vuur van mijn brand ook haar boezem bewoond!
        Bedekt zij haar vlam, wat beschroomd voor haar eer,
        Haar oogjes vol zoeten ontdekkense weer.
      
      
        De liefde te smoren is dubbele pijn:
        Geen Godheid gewoon is gevangen te zijn.
        het Is ijdel, mijn Kloris, uw tijd dan gespilt,
        Want schoon je zijn   schuilhoek al verbergen wilt,
        Hij wond in uw oogjes, daar plant hij de min,
        Daar leeft hij, daar sweeft hij onsterfelijk in.
      
      
        Ik buig me dan neder, verliefd op de lust
        Waar mede ik vol gloed in uw liev armen rust.
        Uw schoonheid, al zwijgje, te afkerig van zin,
        Die leert van ons zelf de kragten der Min.
        het Leeft alles door liefde in de lugt en op aard;
        Wie het minnen versmaad, is het leven onwaard.
      
      
        'k Laat Vorsten hun glori, daar het alles voor beeft,
        Als ik het vermaak heb dat Kloris mij geeft.
        Die schone te omhelzen in het welige groen,
        Met lusjes en kusjes mijn vlammen te voen,
        Die vrijheid te smaaken, van het Hof   ongestoord,
        Is het geen daar de min mij alleen mee bekoort.
      
    
  