
    
      
        U, O grote God, en Heer,
        Loven wij uit des herten grond
        Met een vry’ en blye mond,
        Want de stof en is niet veer,
        En wij doen uw wonderen
        In de oren donderen.
      
      
        Ter gestemder uyr en stond
        S’al ik richten so’t behoort:
        het Land, had ik het niet geschoort,
        Was wel licht gegaan te grond;
        Maar ik heb het vast gesteld
        Als een hoogh-gesegent held.
      
      
        Tot den dwaas heb ik gezegd:
        Spelt niet al te zeer den zot;
        Tot den vijanden van God:
        Gij die uwe hoorens recht,
        Steekt ze niet te moedig op,
        Spreekt niet uit te stijven krop.
      
      
        Want dat iemand daalt of rijst
        Dat en komt van oost noch west,
        Noch uit enig woest gevest,
        Maar het is God die alles wijst,
        Die den enen nederslaet
        En den andren rijzen laat.
      
      
        Want een Kelk met mengel-wijn
        Is er in des Heren hand,
        Dien hij schenckt door al het land,
        Des tot vreugde, dien tot pijn:
        het Grond-sop doch is voor de geen
        Die zijn naam en eer vertreen.
      
      
        Ik zal in der eeuwigen
        Zingen Iacobs God ter eer;
        Die godlozen veld ter neer
        En haar horens breekt in twen,
        Die den kwaden harde treft
        En den vromen hoog verheft.
      
    
  