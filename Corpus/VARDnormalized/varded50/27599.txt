
    
      
        DEn mond die claeght des herten druk versacht:
        Dus claeght mijn ziel in dezen droeven nacht.
        De Hel in mij, end' ik ben in de hel:
        Wat de hel is, gevoel ik nu zeer wel !
      
      
        Als mijn Goddin mij sluit haer' oogskens zoet,
        Mijn Minnigh hert is in de helsche gloed.
        Gheen meerder hel, dan Minne onghemint:
        De gen die het zegt is de gen die het bevind
      
      
        Nooit mind' ik Maagd, dan om haar Wijsheid goed;
        Nochtans weet ik, dat min van vleysch en bloed
        Gants niet en heeft bij Zieles Minne-strael:
        Des Zieles min verwint een hert van staal.
      
      
        Maar als een kind op een Goddinne ziet,
        En kan zijn hert den straal ontvlieden niet:
        T'hert wordt verbrand, het moet al nieuwe zijn:
        Die het heeft verblijd; die het dervet heeft veel pijn !
      
      
        Och veel te hoog ik zette mijnen zin,
        Als ik eerst wierdt verliefd op een Goddin:
        Hebb' ik misdaen, Ghenae, Goddin, Ghenae:
        Dit vleysch en bloed, niet mijne Ziele sla !
      
      
        Zo mijne min dij hijnckt, wat zal ik doen ?
        Die de Min' haat de minne niet moet voe'n;
        Maar du, Goddin verdraeghe doch een woord !
        Met dijne Min, brenghst mijne Minne voordt.
      
      
        Du bist de schuld dat ik dij minnen moet;
        Hadtstu mij niet getoond dijn aanschijn zoet;
        Hadtstu mij niet dijn Wijsheid laten zien;
        Van dijne Min soud' ik zeer geren vlie'n.
      
      
        Hebstu mij niet gheraepet van de straat ?
        Hebstu mij niet ghelaevet vroeg en laat ?
        Hebstu mij niet als moeder zoet ghecust ?
        Van dij, van dij, komt mij des Minnes lust !
      
      
        Dan ik weet wel waarom ik ben ghewondt:
        Ik ben de schuld, ik hebbe geleefd in zond;
        Of met geweld heeft zond in mij geleefd:
        Ik ben verkracht: de Satan zonde geeft !
      
      
        Heeft mij het geld ooit geweest enen God ?
        Hebb' ik met wil vertreden dijn gebod ?
        Hebb' ik een Maagd of Vrou tot schandt gebracht ?
        Het doen sij verr' ik en hebt nooit gedacht.
      
      
        Nochtans moet ik versmoren in mijn zond !
        Goddinne, hier, hier ligt den doden hond;
        Hier ligt den steen die door het oordeel snel
        Geworpen wordt in Zieles droeve Hel !
      
      
        Des niet te min, wacht ik op dijn Ghenaet:
        De hand die wond kan mij wel geven baat:
        Ik hope noch te zien eens dijn Aanschijn:
        Des helsche vloed zal vreughdes Viver zijn.
      
    
  