
    
      
        WAt mag het volk roepen en razen,
        Ons Tromp en is niet in de Vloot,
        Daar zijn noch wel meer kloeke Bazen,
        Het welk haar eertijds niet verdrot,
        Te wezen kloek ende Valjant,
        Om te vechten voor ons Vaderland.
      
      
        het Is waar ons Tromp die is kloekmoedig,
        Te strijden voor het gemene best,
        Zijn Vader heeft dat overvloedig
        Getoond, zo doet ook de rest,
        Zo is den Jongen ook een Man
        Die den dood ook wel sterven kan.
      
      
        Sou het welvaart der Vereende Landen
        Hangen aan enen Admiraal,
        Het waar voor ons een grote schande,
        En ons Regimenten principaal,
        Ia voor Matroos ende Soldaat,
        Die nu al met de Vloot uitgaat.
      
      
        Den God van Hemel hoog van waarde
        Die heeft het alles in zijn werk,
        Schepper van Hemel ende Aarde,
        Die maakt den mens kloek en sterk,
        Te streven tegen onzen vijand,
        En hem te doen kloek wederstant.
      
      
        Daar zijn noch wel meer batavieren,
        Die noch willen aan den dans,
        De Vloot wijslijk te regeren,
        En wagen lustig noch een kans,
        En vechten noch eens met bescheid
        Voor onzen Staat en Vrijigheid.
      
      
        Van Gent en Sweers vroom van zeden
        Zijn nu volveerdigh in het gemeyn,
        En van der Burg wilt ook besteden
        Haar Wapenen al in dit plein;
        En Commandeur al van der Zaan
        Is ook volveerdigh om te slaan.
      
      
        Met noch veel vrome Capiteynen,
        Die al varen van Amsterdam,
        Die schromen voor geen groot nog kleinen
        Als is den Dog verwoed en gram,
        En Luytenanten metter spoed,
        En sparen niet haar lijf en bloed.
      
      
        Geen geweld helpt, als Gods Toorn
        Is over Koninghrijck of Land,
        Geen Tromp nog Gent, nog hoog geborn
        Noch al die vechten voor ons Land,
        Alleen ons God die eeuwig leeft,
        Is die ons de Victori geeft.
      
      
        O Heer en wilt ons niet kastijden,
        Met zonden zijn wij zeer belaen;
        Maar wilt die al stellen ter zijden,
        En wilt ons in gena ontfaen;
        Maar geeft ons Vrede tot een Lot,
        Dat bidden wij o goeden God.
      
      
        Dan zullen wij vrolijk zingen,
        En wezen van harten verheugt,
        Dan zal ons hart van vreugde springen,
        En trachten dat is na de deugd,
        En het bloed-vergieten hout dan op,
        Het welk zij op ons vijands kop.
      
      
        Oorlof moeten wij noch eens zweven,
        Alle op de Zee breed en wijd,
        Mogen wij noch geen Vree beleven,
        Moeten wij komen in den strijdt,
        Blijft bij ons Heer met u gena,
        Die varen met Hollandia.
      
    
  