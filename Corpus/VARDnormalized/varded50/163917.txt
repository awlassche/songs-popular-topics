
    
      
        Weg veynsery, weg achterklap,
        Met al u boos fenijn,
        Weg vleierij en kwaad gesnap,
        Met al u valse schijn,
        Waar reine Liefde wordt gepleeght,
        Daar moet gij zijn ten eersten uyt-geveeght.
      
      
        De Liefde verdraagt geen haat of nijt,
        Zij is van goeden aard,
        Oprecht, getrou, met geen verwijt
        Zij ymant ooit bezwaard.
        O Liefde zoet! Waar dat gij sweeft,
        Hoe lieflijk zijt gij die in Liefden leeft.
      
      
        Twee Zieltjens in deugd te samen gehecht,
        Dat baard een zoet geneucht,
        Twee hartjes met Liefde door-gevlecht
        Zijn vol van Liefdens vreugd,
        Daar hoort men niet van enig kwaad,
        Noch bij een vriend, of elders op de straat.
      
      
        Het is voorwaar een slecht bedrijf
        Te klappen over al,
        Het zij dan Maagd, of het zij Jonk-wijf,
        Zij baard haar eigen val,
        Zij neemt de Krone van haar hoofd,
        Haar eigen glants en ere zij verdooft.
      
      
        Hoort Vrijsters en Vrijers wie dat gij zijt,
        Die u tot minnen stelt,
        Voldoet u plicht en weest verblijd,
        U zelven niet en quelt:
        Bewaard u tong, zwijgt u secreet,
        Gij leeft gerust als niemand van u weet.
      
    
  