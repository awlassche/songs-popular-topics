
    
      
        Kampanje zoet van geur,
        Die met u frisse kleur,
        Het Karmijn
        En Robijn,
        Doet verblijken
        En bezwijken,
        Op u valt tans mijn keur.
      
      
        Als ik u geurig bloed,
        Zoo aangenaam van gloed,
        Mag gerust,
        Naar mijn rust,
        Zitten zuigen;
        Kan ik tuigen,
        Dat Min geen Vreugde voed.
      
      
        Maar als ik aan de wang,
        Van Amarillis hang,
        Als een Bei;
        Dan zijt gij,
        Voort vergeten,
        En versleten,
        Dan komt gij in geen Rang.
      
      
        Als haar aanvallig Rood,
        Dat elk tot liefde nood,
        Eens verschijnt,
        Dan verdwynt
        Al uw Glory
        En Victory,
        Dan schynd u kragt weer dood.
      
    
  