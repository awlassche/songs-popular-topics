
    
      
        Die zonder hoop moet minnen,
        Dien is er ellendig aan,
        Die dwarlen al zijn zinnen
        In Idelheyt en waan.
      
      
        Ik spreeck laas! uit verzoeken
        Want ik hebt zelfs verzocht:
        Dus mag ik wel vervloeken
        Mijn dwaasheid onbedocht.
      
      
        Soumen wel zotheid vinden
        Zo groot (helaas!) als mijn,
        Die min, en langh' beminde
        Die mij niet eigen kan zijn?
      
      
        Ik min en heb verkoren
        Die 'ck met behagen sach;
        En ik weet van te voren
        Dat ik ze niet krijgen en mag.
      
      
        Nochtans voel ik mijn drijven
        Van zeker tocht tot haar,
        De welke mij doet blijven
        Een hopeloos minnaar.
      
      
        Want veel die mij wel gunden
        Ten minsten in den schijn,
        In plaats van waare vrunden
        Laas! mijn vijanden zijn.
      
      
        Daarom waart wel van noden
        Dat ik mijn dorheid quaat
        Met reden eens ging doden.
        Maar ach! mijn hert wat raat.
      
      
        Geen dwang en kan afschrikken
        Mijn al verwonnen zin.
        De lusten mij verkwikken
        In mijn bespotte min.
      
      
        Die wijslijk niet kan delven
        Syn zotten ijver snood;
        Die martelt, laas, zijn zelven
        Met een langsame dood.
      
      
        Die hier zijn sinlijckheden
        Den toom geeft volle ruymt,
        Of die mint zonder reden
        Zich zelfs met mij verzuimt.
      
    
  