
    
      
        ACh mijn ziel ! beroerd, verduisterd,
        Gants bekommert in haar staat.
        Aan het vlees zoo vast gekluystert.
        Neer gedrukt, door ‘het zondig quaat,
        Doet tot u, o God ! haar klacht.
        Laat mijn smeken zijn gedacht !
        Geeft mij licht, dan zien mijn ogen,
        Werkt uw geest, ik krijg vermogen.
      
      
        Krachteloos, en zeer verlegen;
        Staat mijn ziel ! neemt zij haar keer
        t’Uwaards; wilze haar bewegen,
        Na om hoog; dan zijgtze neer.
        Mocht ik leven, levens-bron !
        Geeft u glans, o zielen zon !
        Trekt mij doch, dan zal ik lopen !
        Sluit u volheit voor mij open.
      
      
        Aldervriendelijkste Vader !
        Gij houdt u zo verr’ en vreemd:
        Kom ik tot uw goedtheit nader;
        Zo mijn ziel de vrijheid neemt,
        Mijne klachten in uw schoot
        Uit te gieten; en mijn nood
        Door gesmeek en zucht te uiten.
        Schijnt gij deur, en hert, te sluiten.
      
      
        Als u kind'ren tot u komen.
        Werden zij zo wel ontmoet;
        Uwe gunst en liefde-stromen,
        Troosten haar ontroerd gemoed,
        Maar ik kom, en kere weer,
        ‘k Vind’ uw aanzicht niet, o Heer !
        ‘k Zoeke kracht, en troost; ja leven,
        Doch gij stelt mij uit te geven.
      
      
        O mijn ziel ! keert in u zelven.
        Zoekt, doorzoekt, gij vindt de schuld.
        Kond gij diep in ‘het herte delven,
        Ziet wat gij daar vinden zult.
        Oordeelt dan, en maakt u staat.
        ‘het Zijn de zonden ! o dat quaat.
        Komt uw ‘s Vaders goetheit tergen.
        En zijn aangezicht verbergen?
      
      
        Ach mijn staat is zeer ellendig,
        ‘k Ben verdwaald van ‘het hoogste goed:
        Hebbe lust, noch kracht inwendig.
        Een ontrust, verwert gemoed:
        Ik heb u versmaad, o God !
        En vertreden u gebod.
        Dwaaze ziel waar gaan u ogen?
        Ijdel hert ! waar toe bewoogen?
      
      
        Ay mij ! 'k ben zoo zwaar beladen.
        Gants verdorven, en bezet,
        Met zoo vele missedaden,
        Onreyn, boos, geheel besmet.
        ‘k Voel een blind en dwaas verstand;
        Tegen God, en Wet gekant.
        ‘k Vind mijn wil, en ‘het ziels begeren;
        Steeds van God, ten schepsel keren.
      
      
        Ziel ! is dat u Vader eren?
        Is dat dank voor al zijn goed?
        Kond gij dan zijn gunst ontberen?
        Daar de ziel in rusten moet.
        God verlaat die hem versmaad.
        Hij verstoot, die hem verlaat,
        Over die zijn banden breken,
        Wordt zijn gramschap zeer ontsteken.
      
      
        O vergift der snoode zonden !
        Dat de eed’le ziel mismaakt.
        Daar door is Gods beeld geschonden:
        Jezus, aan het kruis geraakt.
        O ! zijn wonden droefheid smert !
        Breken die niet ‘het stenig hert?
        Ziet wat vloek, wat straff’, en plagen.
        Jezus, voor uw heeft gedragen.
      
      
        'k Weet mijn zonden zijn de banden.
        Roeden, nagels, doorne-kroon.
        Die hem quetsten, o wat schande !
        Lasteringe, smaat, en hoon,
        Droeg en leed ‘het onnoosle Lam !
        Dat de zonden op hem nam.
        Mijn misdaad heeft hem doorsteken.
        Zal mijn hert van rouw niet breken?
      
      
        Als mij ook uw Geest wil raden;
        En geleiden na uw woord.
        Die mij wijst de rechte paden,
        Wordt hij dikwils niet gehoord.
        O mijn wederhorig hert !
        Tergd’ u geest en doet hem smert.
        Als hij mij komt overtuigen.
        Wil het na zijn raad niet buigen.
      
      
        Wilt gij mij door dreigen wekken,
        Toont gij roeden, zendt gij straf.
        Wilt gij mij door goetheit trekken;
        ‘Herte wijkt van zond’ niet af.
        ‘het Held na ‘s werelds vleierij,
        Daar komt dan de Satan bij;
        Die het vlees ter zond’ genegen;
        Port, en drijft, tot boze wegen.
      
      
        Schand'lijk quaat, dat ons kan scheiden,
        Van het allerhoogste goed !
        ‘het Kwaad dat eeuwig zal bereiden
        ‘het Kwaad der smert, in d’helse gloed.
        Gruwelzond’, het hoogste kwaad.
        Waarom God de ziel verlaat.
        Die verstoot van ‘het zalig leven.
        En ten vloek wil overgeven.
      
      
        Ach wie zal mij dan bevrijden,
        Van dit quaat, en zwaren last !
        Oorzaak van mijn smert en lijden.
        ‘het Kleeft aan mijne ziel zo vast.
        Mij te helpen kan ik niet.
        Zo gij Heer, geen hulpe biedt.
        Zo ‘k van u geen gunst verwerve,
        Moet ik eeuwiglijk verderven.
      
      
        Gij, o Jezus, moet genezen,
        Mijne ziel gekwetst ter dood,
        Dan krijg ik een ander wezen.
        Al zijn mijne zonden groot.
        O mijn Borg en Middelaar !
        Gij neemt weg de schulden zwaar.
        Door u kruis maakt doch voldoening.
        En bij God voor mij, verzoening.
      
      
        Vader, wilt het mij vergeven;
        het Geen ik heb aan u misdaan:
        Schenkt mij arme zondaar ‘het leven.
        Neemt mij in genaden aan,
        Dat uw vriend’lijk aangezicht,
        Mijne droeve ziel verlicht.
        Spreekt in Jezus mij rechtvaardig.
        Maakt mij ‘s hemels erff’nis-waardig.
      
      
        Ay mij ! die noch vast gebonden
        Ben, aan het lichaam van de dood:
        'k Vind de kracht en drift der zonden
        Is in mij noch al te groot.
        Maakt doch voorts mijn ziele vrij,
        Van der zonden slavernij.
        Ach doet mij het kwaad van binnen !
        Meer verzwakken en verwinnen.
      
      
        Jezus wilt in mij regeren:
        Buigt geheel tot u gebiedt,
        Wil, gedachten, lust, begeren,
        Maakt der zonden macht te niet.
        Geeft mijn ziele vreed' en rust.
        Door uw geest, meer kracht en lust.
        Dan zal ik der deugden trappen
        Hemelwaarts, al hoger stappen.
      
    
  