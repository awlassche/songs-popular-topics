
    
      
        Eer dat Gods Zoon verkeerd op aard’,
        Zijn Godheid met de mensheid paard’,
        En wierd ons eigen vlees en been:
        Hij al voor-af Gods volk verscheen.
      
      
        Hij toont zig eerst aan Abraham,
        Tot wien hij met twee boden kwam,
        Als Sodoms hoog gereezen schuld,
        Te lang getérgt had Gods geduld.
      
      
        Aan Iacob in het nagt-gezicht.
        Verschijnt die ladder, opgerigt
        Van de aarde tot des Hemels top,
        Daar de engelen klommen af en op.
      
      
        In strijd hij zig aan hem vertoond,
        Met zeeg’ning hij zijn ernst bekroont,
        Zijn beed’ en smeken word geroemt,
        Zijn naame Israël genoemd.
      
      
        Aan Moses heeft hij zig ontdekt
        In ‘het brandend braam-bos: hem verwekt,
        Om Iacobs-zaad, uit Pharaoôs hand
        Te leiden naar ‘het Beloofde land.
      
      
        Hij was die Engel, die de Zee
        Door-kliefde, hen op ‘het droge de
        Uitgaan, terwijl hij in het licht
        Wil trekken, voor hun aangezichty.
      
      
        Van hem heeft men des levens-woord,
        Op Horebs steile kruin gehoord,
        Hij is ‘het die Iacob wetten geeft,
        Zo als geen volk op aarde heeft.
      
      
        Het Manna, dat tot spijs neer-daalt,
        Heeft zijne komst al afgemaalt;
        Hij is de Rots, door Moses staf
        Geslaagen, die veel waters gaf.
      
      
        Die Amalck en Midian
        Versloeg, en deed haar in den ban,
        Zijn volk op Arends vleug’len draagt,
        Maar hunne vijanden verjaagd.
      
      
        Tot dat die Vorst van ‘het leger Gods,
        Den haat’ren Israels, haar trots
        En magt verdoet; en leidt gewis
        In Palestinaas erfenis.
      
      
        Ten voorbeeld, dat naar zijn bevel,
        Het waare zaad van Israël,
        In ‘het Kanaän van ‘het nieuw verbond,
        En ‘het hemelrijk te trekken stond.
      
      
        Door zijne goedertierenheid,
        Zijn al voor-af tot God geleid,
        Gods kind’ren, op het dier rantsoen,
        Dat hij volmaakt’lijk zoud voldoen.
      
      
        Wie ziet dan niet, dat Jezus min
        Te boven gaat verstand en zin?
        Prijs dan zijn liefde al wat leeft,
        Tot dat den adem u begeeft.
      
    
  