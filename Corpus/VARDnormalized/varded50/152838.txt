
    
      
        Mijn ziel wat wroet gij noch om aardse gaven,
        Dewijl het werelds goed
        Door brand vergaat, of mott' en dief doorgraven,
        En slechs is ebb' en vloed?
        Want wat gij legt in menig jaar te boven,
        Dat kan de waters-noot, of vuur,
        In enen dag, ja in een uur,
        Zeer licht beroven.
      
      
        Wel aan, mijn ziel, versmaat hier door het zorgen
        Voor het geen zo licht vergaat:
        Zorg noit, te dwaas, dus voor den dag van morgen.
        Houdt in uw zorgen maat.
        Ziet eens hoe fris de fiere leeljen bloeien,
        En hoe het pluimgedierte leeft,
        Dat noit en werkt noch zorgen heeft,
        En het blijft aan het groeien.
      
      
        Doch zo gij wilt, mijn ziel, in zorgen leven,
        Zo leg die hoger aan,
        Zorg voor het goed dat Jesus hun wil geven
        Die in zijn gunste staan.
        Als gij dit hebt, wilt alles vrij verfoeien;
        Want die dit in zijn hert gevoeld,
        Zal al de rest, waar hij op doelt,
        Van zelfs toevloeien.
      
      
        Weet vrij, mijn ziel, zo gij eens hebt uw Jesus
        Gekregen tot uw deel,
        Gij hebt meer goud, meer schat, meer rijk als Croesus;
        O dat verscheelt te veel.
        Wel wilt uw zorg dan tot dit goed vertonen;
        het Is zeker wie het zoekt die vint:
        Want in de ziel die Jesus mint
        Daar wil hij wonen.
      
    
  