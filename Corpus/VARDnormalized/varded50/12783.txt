
    
      
        Zal ik ooit komen tot het eeuwig leven,
        Ik moet mij gans aan Jesus overgeven
        Door 'tware geloof: zo kom ik tot verzoening
        Met mijnen God, door zijnes Zoons voldoening:
        Geen deugd of Godsdienst kan ooit God behagen.
        Als die hem door 'tgeloof werd opgedragen.
      
      
        Maar ah! mijn Heer! het hert wil niet na boven.
        Mij dunkt ik ben van uwe gunst verschoven:
        Ik hoor u woord, maar met gans dove oren:
        Ik vrees, ik zal noch eyndlijck gaan verloren,
        Ik derf met mijn gebedt tot u niet naken:
        Mocht doch mijn hand maar aan u kleedren rakken.
      
      
        Mijn lust is klein tot u dierbaere wonden:
        Mijn lust is groot tot ergerlijcke zonden.
        Mijn lust is klein om tot u huis te treden:
        Mijn lust is groot tot swerelts ijdelheden:
        Mijn lust is klein tot 'teycken van u lijden:
        Mijn lust is groot tot 'tydele verblijden;
      
      
        Kan dit mijn ziel van wanhoop niet bevrijden
        Dat ik noch tracht de lusten te bestrijden:
        Dat ik noch blijf op uwe heyl'ge wegen:
        Dat ik noch souck u Godsdienst wel te plegen:
        Dat ik geen hoop in stel op eyge krachten:
        Zo moet ik dan in wanhoop gans versmachten.
      
    
  