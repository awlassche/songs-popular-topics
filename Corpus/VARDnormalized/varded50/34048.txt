
    
      
        Het Is meer als tijd dat ik sondare
        Begin' te denken om de Dood,
        Zo ik mijn Ziel wel wil beware
        Van de grouw'lijke jongste nood.
      
      
        Want ik dan worden zal verlaten
        Van al mijn vrienden groot en klein,
        Mijn dan niet komen zal te baten,
        Ten zij mijn deughden schoon en rein.
      
      
        Gesproten uit Gods louter grati,
        Waar door dat God ze loonbaer kendt,
        Zo ik die heb verzuimt, eylaci,
        Zo ben ik eeuwig vol elendt.
      
      
        O Dood, wilt mijn te deeg verklaren,
        Eer dat ik proef uwe wreed geweld,
        Wilt mijn togh eens veropenbaren,
        Wat dat gij sijt, waar toe gesteld.
      
      
        Ik ben een deur, om te passeren
        Naar Hel, naar Hemel, leert dit wel,
        Ten Hemel gaan die Gods Wet eren,
        Ter Hellen al die zijn rebel.
      
      
        Ik ben een grouwel, schrik en vreze,
        Die hebben Godes wil veraght;
        Ik ben een zoeten troost voor deze,
        Die hebben trouw Gods wil volbraght.
      
      
        'k Ben om de Ziel te doen verscheiden
        Van het Lichaam, wanneer komt de tijd,
        Die tijd komt zonder te verbeiden,
        En die verrast 'er veel subijt.
      
      
        Ik bid' u Dood, met goed betrouwen,
        Of mijn de tijd kwam veel te ras,
        Dat gij die dan wat wilt ophouwen,
        Tot dat het beter komt te pas.
      
      
        Al waart gij schoon de Paus van Romen,
        Al waart gij schoon den Keizer groot,
        Zo zal ik op mijn tijd wis komen,
        En brengen u in stervens noot.
      
      
        Ogh Heer, wat zal ik dan beginnen,
        Den tijd van sterven weet ik niet,
        Mijn zelven moet ik gants verwinnen,
        Wil ik niet komen in het verdriet.
      
      
        Ik weet dat het is uwe sententi,
        Die komen wil ter Zaligheid,
        Die moet in tijds doen Penitenti,
        Of anders is hem de Hel bereid.
      
      
        Den vijand wil ik nu verzaken,
        Ook vleyschs, en des Werelds ijdelheid,
        Op dat ik mag bij God geraken,
        Begeven mijn tot enigheid.
      
      
        Weg vrienden, die met yle woorden
        het Ontstelen pleghten mijnen tijd,
        Van wie men zelden goed aenhoorden,
        Ik wil mijn maken wat aan zijd.
      
      
        O Here, gij zult niet versmaden
        Een droevig en ootmoedig hard,
        Het welk hem zonder te versmaden
        Gestadig om zijn Zonden smardt.
      
      
        Gij immers woud aan het Kruike sterven
        Voor alle mensen, goed, en kwaad,
        Daar om zo hoop ik te verwerven
        Vergiffenis door uwe genaed'.
      
    
  