
    
      
        Lof Iesu die tot ons profijt,
        Op dezen tijd,
        Gedaald sijt wt des Vaders schoot
        Om te verdragen
        Naar luttel dagen,
        Die bitter dood:
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        Gij komt ter wereld naakt en bloot
        In groten noot
        En achter laat des Hemels plaisier
        Om deur lijden
        Ons te verblijden
        Van des Helsche vier.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        Aanziet o mens hoe dat dit kind
        Zij zelven pint,
        En maakt hem klein in 'smenschen schijn
        Om ons te trekken
        En te verwekken
        Om klein te zijn.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        Ziet oft gij zulk een liefde vint,
        God wordt een kind
        Die eeuwig was wordt in den tijd
        Een creature
        Wt liefde pure
        Tot ons profijt:
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        Wie heeft zulks wonder ooit gehoord
        Vlees wordt het Woord
        En onzen Vader op dit pas
        Wordt onzen broede
        Een Maghet zijns Moeder
        Wiens kind hij was.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        In het kribbeken wiert hij geleid
        Wiens Majesteit,
        De Koningen te boven gaat
        Die werd ghewonden
        Om onze zonden
        En doecxkens kwaad.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        Met woorden tonen zijn verdriet
        En kan hij niet,
        Maar zijn klein oogskens zijn vervuld
        Met veel tranen
        Om te vermanen,
        Der mensen schuld.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        O Moeder Gods en laat ons niet
        In ons verdriet,
        Maar op dat wij zonder misdaad
        V Soon behagen,
        Van ons verjagen
        Wilt alle kwaad.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
      
        Jezus die tot ons nu ter tijd
        Gekomen zijt,
        Wij bidden u geeft ons den loon,
        Daar naar dit lijden,
        Wij ons verblijden,
        In uwen troon.
        Laat ons met enen blijden moet
        Nu eens beginnen
        V te beminnen:
        O Iesu zoet.
      
    
  