
    
      
        DE stralen van u glans verduisteren de stralen
        Op u gezonden van het naaukeurichste GEZICHT.
        Wie ziet V, en wie zal al ziende niet verdwalen?
        Geen mensen-oog verdraagt een Hemels Zonne-licht.
      
      
        U schelle keel, gehuwt aan't dertel spel der snaren,
        Trekt ieder, door het OOR de Ziel schier 'tLighaam uit,
        Zij dobbert in een Zee van wonderlijke baren,
        Wanneer u vingers slaan de tonen van u luit.
      
      
        Den Adem, die gij blaast uit onbesmette Lippen,
        RVIKT lieffelijker, als een Roosje in de Lent.
        Indien mijn Zieltje dacht haar Leger-plaats t'ontslippen,
        Het keerde daar deur weer, en zocht hier nimmer endt.
      
      
        Ach Kusjes zuiker-zoet, gegeven of genomen,
        Hoe SMAAKT gij niet alleen de tonge, maar ook 'thert.
        Den drank der Goden, uit den Hemel af-gekomen,
        Is smaakeloos bij 'tgeen in u gevonden werd.
      
      
        Maar het VOELEN steekts de prijs van het paaltjen af met reden,
        En maakt zich pluimen van den overwonnen buit.
        Wie telt het tal van al d'ontalb're zoetigheden?
        'tGEZICHT, GEHOOR, den RUVK de SMAAK 'tGEVOEL heeft uit.
      
    
  