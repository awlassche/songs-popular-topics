
    
      
        DE Heemlen zeggen uit,
        Iae roepen overluyt
        Gods ere menighfout,
        Dat schoon gewelfsel spreekt
        Dat niet die hand ontbreekt
        Die zulke werken bouwt.
        De dag die heden schijnt
        En met de nacht verdwijnt
        Stort uit met volle krachten
        Aan die hem volgen moet
        Wat God al wonders doet,
        Alzo doen ook de nachten.
      
      
        Al heeft dat hoog gespan
        Geen tong die spreken kan,
        Nochtans die stomme blaen,
        Dat ongesproken woord
        Zijn over al gehoord
        En doen Gods eer verstaan.
        Dit puik stuk levert stof
        Tot uiting van zijn lof
        Den helen aerd-boom over,
        Die aan de schone Zon
        Een hut ten Hemel gon
        Van Goud en blinckend lover.
      
      
        Waar uit hij des mergens treedt
        Op’t kostelijckst gekleed
        Gelijk een Bruidegom,
        Gelijk een vrolijk held
        Die zich ter loope steldt
        En ziet na niemand om.
        Die door den Hemel rent
        Van het een tot’t ander endt
        En voert zijn heete stralen
        De heele wereld om
        Op dat het alles kom
        Van hem zijn leven halen.
      
      
        Zo blinckt des Heren eer,
        Maar uit zijn woord noch meer
        Dat zielen sterkt en sticht;
        het Is zuiver en oprecht,
        Dat ieder een, hoe slecht,
        Tot wijsheid onderricht.
        Zijn keuren, zijn bevel
        Zijn altijd goed en wel
        Vol heugelijcke waarheid,
        Zijn Goddelijke Wet
        Is rein en onbesmet
        En geeft den ogen klaarheid.
      
      
        Zijn vrees is onbevlekt
        Die onze dagen reckt
        Tot in der eeuwigheid;
        Wanneer hij Vonnis spreekt
        Geen waarheid ooit gebreeckt
        Of recht in het geen hij zeid.
        Geen Goud, hoe schoon het schijnt,
        Hoe zuiver, hoe gefijnt,
        Is van zo groten waarde;
        Geen Honing komter bij,
        Hoe ongepijnd hij zij,
        Uit wat gewest der Aarde.
      
      
        Heer, die u dient en eert
        Werd door uw woord geleerd;
        Groot loon hebt gij gezet
        Voor dien, die u betrouwt,
        Die uw geboden houdt
        En wandeld na uw Wet.
        Maar wie verstaat of weet
        Hoe dik hij overtreet
        En dwaeld van uwe wegen?
        Gij Here, maak ons vrij
        Van sondens heerschappij
        Die wij onachtzaam plegen.
      
      
        Geef ook dat uwen knecht
        Zij nederig en slecht,
        Geen wind van hoovaerdy
        Blaas hem met hoogmoed op
        En vul zijn ydle kop,
        Op dat hij zuiver zij.
        O God dien ik betrouw,
        Gij rots, op wien ik bouw
        In spijt van alle winden,
        Laat doch het geen mijn mond
        Spreekt uit des herten grond
        Voor u genade vinden.
      
    
  