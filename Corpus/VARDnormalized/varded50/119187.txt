
    
      
        O Had ik nu een Eng'len taal en tonge
        Dat des Heren lof zo wierd van mij gezongen
        Gelijk vereischt zijn weldaad en mijn plicht;
        Nu weer in gunst zijn aanschijn op mij licht!
      
      
        De strik des doods had mij bij na gevangen:
        Mijn lichaams kracht bezweek: mijn ziel was bange.
        Ik was omringt van harten-leed en angst,
        En pijn en smert trof mij op het allerbangst'.
      
      
        Dus heb ik uit een bitt're kelk gedronken:
        Mijn ziel was als ter hellen neÃªrgezonken.
        'k Wist raad noch hulp in zulk een tegenheid;
        Maar 'k vond op het hoogst' mij in verlegentheid.
      
      
        Dies ging ik mij tot des Hoogsten goedheid keren,
        En heil en heul in deze nood begeren:
        Hij lende mij ook een genadig oor,
        En gaf in het eind' aan mijn gebed gehoor.
      
      
        Hij heeft mijn kruis verlicht en weggenomen;
        Zo dat ik dat te boven ben gekomen,
        En Lijf en Ziel zijn goedheid ondervond:
        Dus wierd ik na die beide weer gezond.
      
      
        Gij zijt, o God! de Bron van heil en leven,
        Die van de dood zelf uitkomst weet te geven:
        Nooit vond men ramp zo groot, of droefenis,
        Waar van bij U geen troost en redding is.
      
      
        Wat zal ik U, goeddoende God! vergelden?
        Hoe zal ik nu uw roem behoorlijk melden?
        Zo lang ik leev'? o dat ik nooit vergeet'
        Wat weldaad Gij aan mij onwaard'ge deed.
      
      
        Bekroon die gunst voorts met uw zegen, Here!
        Dat u mijn ziel en lichaam steeds vereere,
        En tot uw dienst zij werkzaam en bereid,
        Tot eeuwig blijk van waare dankbaarheid.
      
      
        Vermits ik door uw gunst nu ben genezen;
        Zo geef dat ik doch mag zorgvuldig wezen
        Dat ik mij voor het zondigen bewaar',
        Op dat mij niet wat ergers wedervaar'.
      
    
  