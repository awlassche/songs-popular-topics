
    
      
        O Wout, waar ik met mijne schapen,
        Zo dikwijls boot mijns herten lust,
        Wout waar de Herders vreugd in rapen,
        Wout daar Coridon, Laura kust,
        Wout d'welck den staat, oft hoge prachten,
        Oft haat, oft nydt, niet en wilt achten,
        Gij zijt de Moeder van de rust.
      
      
        Wat baat den Schepter van de Vorsten?
        Zonder Olyf-tacken versierd?
        Naar staat, naar pracht, zij al-tydt dorsten,
        U rik, u staat, men vrolijk viert:
        Hier hoort-men Thyrsis dikwijls spelen,
        En Ceradon een deuntjen kwelen,
        Daar 'tpluym-ghevoghelt tiereliert.
      
      
        Nu singh ik eens, dan mijn beminde,
        Zingt zij, ik speel de Moezel Fluit,
        Den Echo laat door vreugd hem vinden,
        En botst ons naar met half geluid,
        Wij vinden lust in zoete lusten,
        Gheen Hofsche tong komt ons ont-rusten,
        Ons rust vrij grote rust beduyt.
      
      
        In plaats van most, oft zoete wynen,
        Met kruid, en suiker onder-menght,
        Drinken wij 'tvoetsel der Fonteyenen,
        d'Welck ons gheen hoofd, oft herssens krenght,
        Hun huis vol goude leer, oft lakken,
        Wij met het groen gewas gheraecken,
        'tGheen de natuur te voorscheyn brengt.
      
      
        Leeft wout, welk weerdig is geprezen,
        Leeft wout, leeft Moeder van de jeugd,
        Leeft lang, en die daar inne wezen,
        Leeft, leeft, o deugd, Hof van de deugd,
        Leeft wout, vervremt van hoge staeten,
        Leeft wout d'welck ik nooit zal verlaten,
        Want gij alleen zijt mijne vreugd.
      
    
  