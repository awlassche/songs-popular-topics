
    
      
        MEyn-eedigh' wereld valsch' verrader,
        Geeft mij mijn hert, dat g' hebt berooft:
        Ik wil het schenken mijn God en Vader,
        Want gij geeft niet, dat gij belooft.
        Uwe vals sieraad, uwe schoon gelaat,
        Bedekken een zeer dodelijk fenijn,
        En geven in het eynd' de helsche pijn.
      
      
        O edel mens! opent uwe ogen,
        Ik bid' laat u verleiden niet,
        Gelijk daar menig wordt bedrogen,
        Die alleen het uitwendig aanziet.
        Ik heb het beproefd, vind' mij bedroeft,
        Hoe dat ik was in enen strik gebracht,
        En in mijn boosheden geheel versmacht.
      
      
        Rijk God, ik wil mij tot u keren,
        En laten al, dat gij niet sijt,
        De wereld heel abandonneren,
        Terwijl het noch voor mijn is tijd.
        Ik zie zo veel, die het beste deel
        Verkiesen, en de wereld heel afstaan,
        O lieve Heer! wilt mij ook niet versma'en.
      
      
        Mijn gezelschap wil ik verlaten,
        In enigheid beminnen God:
        Al gaan de mensen van mij praten,
        Al houdt de wereld met mij spot.
        Nochtans gh' alleen, en anders gheen,
        Sijt mijn toevlucht Jesu Bruidegom zoet,
        Die mij dik in den geest verheugen doet.
      
      
        Gelijk een tortelduyfken reine
        Hem van het gezelschap heel afwent,
        Als hem zijn gaeyken laat alleyne,
        Tot dat het weder komt present;
        Want gij alleen en anders gheen
        Sijt mijn toevlucht Jesu bruidegom zoet,
        Die mijn jonk herteken verheugen doet.
      
      
        Zuiver, en rein, simpel van wezen,
        Diep van ootmoed, garen veracht,
        Zij het sieraad des ziels geprezen,
        Kostelijk boven des werelds praght
        Dit is de baan, die ik moet gaan,
        Al valdt het vrij wat zwaar voor de natuur,
        Een rechte minnaar valt gheen arbeid zuur.
      
      
        In het gebet vierigh, en aandachtig;
        Wijs, en voorzichtig in het doen,
        Dikwijls te zijn Jesum gedachtig,
        In voortganck van deughden te spoen.
        Oprecht van grond, en heus van mond,
        Zonder gheveynstheydt, ofte valsen schijn,
        Zo moet een dienaar Christi altijd zijn.
      
      
        Trekt mij, Jesu, minnaar der zielen,
        Anders is mijn opzet al niet.
        Ik kan mijn boosheid niet vernielen,
        Als het niet door u gracy geschied,
        Ik wil wel sterk strijden in het perk,
        Helpt gij mij maar met uwe machtige hand,
        Ontsteekt ook in mijn hert der minnen brand.
      
      
        Adieu wereld het is tijd van scheiden,
        Mijn minnaar trekt mij met zijn kracht:
        Zijn hulp en troost wil ik verbeiden,
        Versmaden heel uwe ijdel pracht.
        Een ander liegt, en die bedrieght,
        'k Set mijn betrouwen op mijn God en Heer,
        Dat gij mij niet en zult bedriegen meer.
      
    
  