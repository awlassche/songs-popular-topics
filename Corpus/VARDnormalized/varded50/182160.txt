
    
      
        Een Dokter en een Wijnverlater,
        Geraakte zamen eens in praat,
        Den Dokter, wel het langst van snater,
        (Of Tong) die sprak: mijn lieve maat,
      
      
        Gij had nog wel een oog van noden,
        Dat u te wonder dienen zou;
        Een oog (zij hij) o lieve Goden!
        Dan wierd een ieder voor mijn sou,
      
      
        Maar waar moest mijn dat oog dan wezen;
        (Dunkt u) zo ik het heb gebrek?
        Den ander, antwoord zonder vrezen,
        Monsieur vlak agter in uw nek!
      
      
        Zo kon u nimmer een Verklikker
        Betrekken; ja geen Pagter zou,
        (Schoon  hij zo rat was als de nikker)
        U nimmer vatten bij de mou;
      
      
        d’Wynverlater dus uitgestreken,
        Die werd daar op in het minst niet beus:
        Maar heeft den Dokter aangekeken,
        En zag een lange spitse neus:
      
      
        Hij antwoord hem dan met des reden,
        Heer Doctor gij hebt wel gelijk,
        Maar weet als dat gij zulks al mede
        Van noden hadde tot de kijk.
      
      
        Wel waar moest dan het mijne pralen;
        (Zij Heer Dokter;) den aar niet lomp,
        Sprak Heer zo ik het mag verhalen,
        Mijn dunkt aan ‘het pantje van u domp!
      
      
        Zo hoefden gij nooit pis te kijken:
        Maar met u neus bij ieder een,
        Door des Mensen aars na binnen  rijken,
        En boven door ‘het gedarmte heen!
      
      
        Zo kunt gij met u oog beschouwen,
        Wat qualen binnen ‘het lijf onthouwen,
        Ia ‘k wed gij binnen korten tijd,
        De alderwyste Dokter zijt.
      
    
  