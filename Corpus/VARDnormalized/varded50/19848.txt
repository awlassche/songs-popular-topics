
    
      
        GEen vreughdent-rijcker nacht,
        Ter wereld is geweest,
        Voor het Menselijk geslacht,
        Als doen het Geboorten Feest
        Van Christo God en mens door d'Eng'len wiert geviert,
        En met haar hemels liet, en zoeten sanck versierd.
      
      
        Des Hemels poorten hoog,
        Heeft d'Heer doen op gedaan,
        Op het wenken van zijn ooch
        Deed' hij van boven gaan
        Een wonder groot getal der Eng'len van zijn troon
        Ter liefde van de mens, tot eer van zijnen Soon
      
      
        Des zijn door snelle vlucht
        Den Hemel afgedaelt,
        Terstond was all' de lucht
        Met haren glans doorstraelt,
        Door het ongewone licht, de duisternis verdween,
        Zo dat de donker nacht, in dag verandert scheen.
      
      
        Zij hieven op gelijk,
        Met lieffelijck akkoord
        Haar Hemelse Muziek,
        Op Aarden nooit gehoord,
        Zij zongen overluyt, op dat ment sou verstaan,
        Dit Liet laat u o mens ter herten gaan.
      
      
        Dien hoog verheven Heer,
        Die in den hemel woont,
        Zij lof, en dank, en eer,
        Die nu ten vollen toont,
        Dat over d'armen mens zijn hert in liefd ontbrant
        Want ziet hij schenckt hem hier zijn alder liefste pand.
      
      
        Op de aarde breet en wijt,
        Zij vrede nu voortaan.
        De twist en droeve strijd
        Is nu God: lof gedaan:
        Want deze Vreed-dorst zal verenigen gewist
        het Geen dat er op der Aard en in den Hemel is.
      
      
        Een welbehagen groot,
        God in den mense heeft,
        Want hij uit liefde bloot,
        Zijn lieven Soon hem geeft,
        Allen zijn goeden wil, zijn gunst en liefde sterk
        Den goeden God beweegd tot dit genaden werk.
      
      
        Op het einde van dit Lied,
        Dees' Hemelsch' Burgerij,
        De Lucht, en d'Aerd verliet,
        En voer ten Hemel blij,
        Daar s'altijt zingt den lof van God en van het Lam
        O dat mijn ziel eer lang in haar gezelschap kwam.
      
    
  