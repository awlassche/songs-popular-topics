
    
      
        Jesus en konde
        Niet schuilen als hij wouw,
        Daet'lijk hem vonde
        Een Cananeesche Vrouw,
        Zij volghd' hem ras,
        Doe s' van hem heeft geweten,
        Haar Doghter was
        Van een Duivel bezeten.
      
      
        Zij kwam aan kermen,
        O Jesu, Davids Soon,
        Wilt mijns ontfermen,
        Riep zij met droeven toon,
        Van Satan werd
        Mijn Doghter jammerlijken,
        Met grote smert,
        Gekweld, och! doet hem wijken.
      
      
        Jesus zweeg stille;
        Zijn Jongers zeiden, Heer,
        Doet haren wille,
        Zij roept ons na zo zeer.
        Ik kom alleen
        Om de verloore Schapen
        Weerom bij een,
        Van Israël, te rapen.
      
      
        Zij viel ter neere,
        En bad hem overluyt,
        En zeide, o Here,
        Wilt Satan jagen uit,
        O Heer, helpt mijn.
        Maar Jesus geeft antwoorde,
        Verzadigd zijn
        De Kinders eerst behoorde.
      
      
        het Is niet bequamlijk
        Te nemen het Kinders brood,
        Dat onbetaemlijk
        Te geven d'honden snood.
        Ja togh, o Heer!
        Maar d'honden van de kruymen
        Eten wel meer,
        Welk Kinderen verzuimen.
      
      
        Hij zeid, o Vrouwe,
        Uw groot geloof men zien;
        Na uwe betrouwe
        Zo laat dan u gezien:
        Gaat, want uw Kind
        Van Satan vrij zal wezen.
        Zij gaat, en vindt
        Haar Doghter heel genezen.
      
      
        Die zelve stonde,
        Dat Jesus tot haar sprak,
        Wierdt het Kind gezonde,
        Den Duivel vluchte strak.
        Op het bedt zij lag
        Als d'Moêr in Huis kwam treden,
        Ende haar zag
        Gezond, met rust en vreden.
      
      
        Wilt niet verlaten
        Uwe Kinders, Jesu goed,
        Komt ons te baten
        Met d'aldergrootste spoed,
        Ende verdrijf
        De Duivels na der Hellen,
        Die ziel en lijf
        Altijd zoeken te kwellen.
      
    
  