
    
      
        Gij Christenen uytvercooren,
        Wilt zijn zonder verdriet,
        En wilt hier vreugd opboren,
        Van dat er is geschied
        In Bethlehem geprezen,
        Doort Sterre schijnsel clear,
        Alzo wij mogen lezen
        Al in dit nieuwe Iaer.
      
      
        Tgheschiede in die dagen,
        In een duistere nacht,
        Dat die Herderkens zagen
        Gods heerlijkheid en macht,
        De Engelen die zongen,
        Gods glory schoon en clear,
        Die Herderkens ontspronghen
        Al in dit nieuwe Iaer.
      
      
        Glory al in den throone
        Zongen zij overluid,
        Haar stem was alzo schone,
        Gaat (dit was haar besluit)
        Te Bethlehem verkoren
        In Davids Stad voorwaar,
        Daar is Christus geboren,
        Al in dit nieuwe Iaer.
      
      
        Een Ster werden vernomen
        In Orienten Land,
        Koningen zijn gekomen
        Te brengen Offerhandt,
        Al binnen dertien dagen
        Goud, Mirre, Wierook eenpaar,
        Dat kwamen zij hem dragen
        Al in dit nieuwe Iaer.
      
      
        Simeon oud van jaren,
        Die was geopenbaard,
        Hij zoudt van hier niet varen,
        Hem zoudt werden verklaart,
        Christus Gods Soon van wezen,
        Der Mensen Middelaar,
        Om ons hier te genezen,
        Al in dit nieuwe Iaer.
      
      
        Ons Prins die is besneden,
        Geofferd na de Wet,
        Dat wij van hert en leden,
        Zijn zouden onbesmet,
        Dat wij na zijn behagen,
        Hier zouden allegaar,
        God in ons herten dragen,
        Al in dit nieuwe Iaer.
      
    
  