
    
      
        MAria! Waerdste Maagd,
        Die tot ons liefde draagt,
        En Wien wij hebben staeghs bemindt,
        En die den mens zijt wel ge-sint.
        Wij trachten // wij jachten // met grote zin
        Te zien uwe vrees en min,
        Uwe deughden // en vreugden
        Die G' had, als Gabriel tot U kwam in.
      
      
        Den Engel heeft gegroet
        U, Blom van Davids bloed;
        Hij kwam tot U met ned'righeyd,
        En sprak met groot' ootmoedigheid.
        Gij hoorden // des woorden // Hem spreken uit,
        Gegroet zijt Godes Bruid!
        Onze Hoeder // tot Moeder
        Verkiest U, zeide den Engel overluid.
      
      
        het Welk als Gij hoorden aan,
        Zo hebt Gij zeer belae'n
        Met vrees en schaemt', tot Hem gezeid,
        Wat is dit, Engel! voor bescheid?
        Mijn minne // mijn zinnen // zijn op gheen man;
        Hoe sou het geschieden dan?
        Volbrengen // gehengen
        En mag ik niet het geen ik niet doen en kan.
      
      
        Waar op knaps ende dree
        Den Engel Gods belee,
        Dat Gij geen Man bekennen zoudt,
        Maar dat Gij worden zout bedouwt
        Van boven // waar loven // hun God, en Heer
        De Eng'len meer en meer.
        De stralen // ne'erdalen,
        Des Heyl'gen Geest, nu zullen te uwer eer.
      
      
        Welk woord als Gij verstond,
        Zo hebt Gij, Maagd! terstond,
        Aan Gabriel gezeid, Laat God
        Met mij volbrengen zijn gebod.
        'k Ben blijde // 'k belijde // dat ik, Gods Maagd,
        Wil doen dat Hem behaagt.
        O! minne // Goddinne!
        Wij wensen U geluk met dien Gij draagt.
      
      
        Het is gods-vaders Soon,
        Die, uit des Hemels Troon,
        Nu in u lichaam is gedaald,
        Wiens Heyl'gen Geest U heeft omstraelt.
        Uwe reden // uwe zeden // aan Hem bekent,
        Zijn oorsaeck dat Hij wendt,
        Van hoge // zijn ogen
        Op U, die door de sond' nooit zijt geschend.
      
      
        Wij bidden U, O Vrouw!
        Verwerft ons groten rouw
        Van dien, Wien Gij nu hebt ontfaen,
        Want wij met zonden zijn belae'n.
        Verblijd ons // bevrijd ons // door u gebed,
        O Maget! uit het net
        Der loose // der boze,
        het Welk om te vangen ons, is uitgezet.
      
    
  