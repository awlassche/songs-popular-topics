
    
      
        Wel nu ik min u,
        En ik besin u,
        En ik zal u mijn bijstand geven,
        Geniet ik dat zo geeft gij mij het leven,
        Ik neem u tot mijn Vrouw,
        En ik blijf uw getrouw,
        Zo wacht u van berouw
        En tegen-streven.
      
      
        ‘K ben krank van minne,
        Hoe zo Vrindinne;
        Want gij mijn het hert hebt gestolen,
        Is dan uw liefd’ tot mij als vuur’ge koolen?
        Och ja komt tot mij in,
        Dat had ik ook in het zin,
        Zo zij dan mijne min
        Aan uw bevolen.
      
      
        Went af uw ogen,
        Zijt gij bewoogen?
        Och ja zij doen mijn Ziel geweld aan,
        En uwe schoonheid doet mijn Ziel versteld staan,
        Och liefste gij zijt mijn,
        En ik zal de uwe zijn,
        Komt laat ons dan om wijn
        Zam in het veld gaan.
      
    
  