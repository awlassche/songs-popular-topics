
    
      
        Naar het onwe'er
        Laat gij de Zonne schijnen,
        O lieve Heer!
        Daar het al door moet verdwijnen,
        Zo zal hier naar
        Ook alle tribulacy,
        Hoe groot en zwaar,
        Verkeren in korter spaey.
      
      
        Ik houde wis,
        Dat het lijden in dezen
        Niet te g'lijcken is
        Bij dat Heerelijck wezen,
        Doet hier na al
        Gods Heiligen ontmoeten,
        Waar door dan zal
        Den druk weder verzoeten.
      
      
        Met water hier
        Moet men zich somtijds laven,
        In de Revier,
        Daar wij moeten door-draven,
        Zo lang' wij zijn
        Uyt-landers hier bevonden,
        In de Woestijn
        Vol gebreken en zonden.
      
      
        Die hier nu gaan
        Door het jammer-dal met enen,
        In druk belaen
        Dikwijls zuchten en wenen,
        Al haar droefheid
        Zal in blijdschap verkeren,
        Die hier nu schreyt,
        Zullen lachen met eren.
      
      
        Dit Jammer-dal
        Dat men hier ziet betreden,
        Ten laatsten zal
        Wel zijn een jammer-stede,
        Voor die nu schier
        Haren Hemel daar houwen,
        Zullen in het vier
        Met haar ogen aanschouwen.
      
      
        Kort Hemelrijk,
        En lang-duerige Helle,
        Daar zij gelijk
        Zullen moeten verselle,
        Die haren tijd
        In des werelds dominacy
        Zijn worden kwijt,
        Verkrijgen dan geen gracy.
      
      
        Den druk, hoe zwaar,
        Hier tijdelijk en lichte,
        Verwint daar naar
        (Gans boven de gewichte)
        Een vreugde groot,
        Die niet is om sommeren,
        Die totter dood
        Door het jammer-dal passeren.
      
      
        Troost u met dit,
        In des drucks pelgrimagie;
        Ziet op het bezit,
        Zo zult gij met couragie
        Den aerdschen druk
        Met het Hemels overwinnen:
        Want u geluk
        Leit daar ter plaatse binnen.
      
    
  