
    
      
        Gij Christen hert, Die dikwijls schijnt verlaten
        En droef benert, Somtijds geen troost kond vaten:
        het En is niet nieus, dat gij voelt over-komen,
        het Is meer geschied aan veel ontelb're Vromen.
        Gedenkt Gods lieve Job
        Heeft ook gesmaakt dit sop:
        Ook de Manna Gods herte
        Den Koninklijk Profeet
        Droeg me'e dit bitt're leed
        Beangst, bezwaard vol smerte.
      
      
        Gods enigen Soon, den Soon zijns welbehagen,
        Die moest dit pak op het alderswaerste dragen.
        Gedenkt dat hij riep angstig boven maten
        Mijn God ! mijn God ! hebt gij mij nu verlaten ?
        Zo gij u, Mensen-kind,
        Somtijds verlaten vindt,
        En gaat bedroeft dus kwijnen,
        Neemt moed' in u verdriet,
        God en verlaat u niet,
        Hoe wel het u zo komt schijnen.
      
      
        Ziet, wat ons God door den Profeet laat weten,
        Hoe kan een Moe'r haars Suygelinghs vergeten ?
        En schoon zij het deed',  Ik zal u niet begeven,
        Want in mijn hand staat vast u naam geschreven.
        Gedenkt dat u verdriet
        Tot uwer nut geschiet,
        Zijn heyl'ghen Naam ter eren,
        Zijn Woord, en zijn Verbond
        Leert dat in korten stond
        Zijn gunst u we'er zal keren.
      
      
        Let met aandacht op u voorgaande leven,
        Of gij u God gheen oorsaeck hebt gegeven
        Tot al dit kwaad: Bekent het, wilt u buigen,
        In waer' ootmoed u zelven tegen tuigen.
        Bidt God dan om ghenaet,
        Zijn gunst altijd vast staat,
        Wij leven door betrouwen.
        O Mens ! en twijffelt niet,
        Of schoon gij het end' niet ziet,
        God zal zijn Woord wel houwen.
      
    
  