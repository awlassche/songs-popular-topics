
    
      
        O God! gij zijt mijn enig goed:
        Gij zijt alleen mijn ziele zoet.
        Mits ik u vieriglijk bemin,
        Is steeds bij u mijn hert en zin.
      
      
        Het is mij als een zwaren last,
        Dat mij de wereld houdt zo vast,
        En dat ik niet geheel ben vrij,
        Om tot u te verheffen mij.
      
      
        Kond ik met vleug'len varen op,
        Gelijk een duyv', ik souw den top
        Der wereld over vliegen snel,
        Om ergens vrij te zijn en wel.
      
      
        Hoe zalig is hij die zijn hert
        Niet in de wereld heeft verwert,
        Die niet verstroyt van zinnen is
        Door wereldtsche bekommernis.
      
      
        Die met een recht gelovig oog
        Staegh van der aarden ziet om hoog,
        Op dat gij, Heer, hem wezen meugt
        Alleen zijn ware rust en vreugd.
      
      
        O wat gevoeld zijn ingewand
        Die door u zoete liefde brand,
        En acht des werelds wellust niet
        Als enkel hertseer en verdriet!
      
      
        Die u bemint, heeft groot vermaak
        Om staegh van u te houden spraak;
        Op u te denken is hem zoet,
        Het dringht hem door zijn merg en bloed.
      
      
        Mijn God, verheft tot u mijn ziel,
        Wanneer het wereldtsche gekriel
        Mij tegen mijnen dank belet
        Van het overdenken uwer wet.
      
      
        Want mijne ziel (gij weet hetm Heer)
        Kleeft aan het stof noch al te zeer:
        Maakt gij mij levend na u woord;
        En wilt mijn gangen stieren voort.
      
      
        Mijn ogen wilt voorbij doen vli'en,
        Dat zij geen ijdelheid en zien,
        Geeft dat altijd mijn herte bij
        Zijn waren schat hier boven zij.
      
    
  