
    
      
        TE Nazareth was besloten
        Des bloem in haren bodt,
        Die nu is uytghesproten,
        Zeer schoon versierd van God.
        Te Bethlehem wordt gevonden
        Dit Hemels-brood,
        Dat ons geneest van zonden,
        En dood de dood.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
      
        Den schijn van des Vader glorie,
        Zijns wesens Even-beelt,
        Wt zijn vruchtbaar memorie
        Eerst zonder vrouw geteld,
        Is van een maagd geboren,
        Ook zonder man:
        Dit vat heeft hij verkoren,
        Die wonder kan.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
      
        Maar ziet, hoe dat onthaelt wordt
        Gods Soon, Gods Woord, Gods schijn;
        Hoe kwalijk dat betaalt wordt
        Zijn min, zijn jonst, zijn pijn.
        Hij gaat tot zijne vrinden,
        Zoekt over al:
        Gheen plaats en kan hij vinden,
        Als in den stal.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
      
        Komt alle creaturen,
        Dient die u het wezen geeft;
        Komt Engels, zijn geburen,
        Die door hem eeuwig leeft;
        Komt mensen tot u broeder,
        Zo klein, zo groot,
        Die u met zijne Moeder
        Trekt uit de dood.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
      
        Komt Branders nu beneden,
        Met al u minne-vier:
        Komt Volle-wetentheden,
        V Meester die is hier:
        Komt Tronen hem ontvangen,
        Daar gij in rust,
        Des werelds groot verlangen,
        Des Hemels lust.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
      
        Komt hoge Heerschappijen,
        Komt alle Kracht en Macht;
        Komt Prinsen hem bevrijen
        Van het hatig Joods geslacht;
        Komt hier Ark-engels vliegen,
        Met zoet geschal;
        Komt Enghelkens hem wiegen
        In dezen stal.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
      
        Maar boven al, gij mensen,
        Komt dienen uwen Heer,
        Die u geeft uwe wensen,
        En noch belooft veel meer:
        Komt hier van alle kanten,
        O Adams bloed:
        Dit kind komt in u planten
        Het eeuwig goed.
        Een kindeken is ons geboren, God lof en dank,
        Verheugt u, uitverkoren,, Met spel en sanck.
      
    
  