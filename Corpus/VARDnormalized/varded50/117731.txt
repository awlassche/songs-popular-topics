
    
      
        Wanneer de zondenmaat vervult is,
        En God aan het eind' van zijn geduld is,
        het Is tijd, dat zijn besluit dan baard,
        En dat hij grype het glinst'rend zwaard.
        Dan baaten traanen, noch gebeden.
        God stopt dan het oor voor zulker reden,
        Die niet en hoorden, als hij sprak:
        het Geen zijn verbolgendheid ontstak.
      
      
        Dan klinken hen wel beide d'ooren,
        Die het dond'ren van zijn gramschap horen:
        Vermits zijn lang getergde zwaard,
        Zijn eigen volk dan niet meer spaart.
        De Rechter oefent strafgerichten,
        Dit maakt betrokken' aangezichten:
        En al de schepzels staan gereed
        Tot zijnen dienst, als hij het heet.
      
      
        Dus toont zijn rechterhand zich heerlijk.
        Maar, o! wat is de toestand deerlijk,
        Van wien de zwymeldroessem drenkt,
        Dien hij uit zijnen wraakkroes schenkt!
        Wat heeft hij ziels en lichaams plaagen!
        O hoe verdubbelt hij wel slagen!
        Doch alles zal het begin maar zijn
        Der eindelooze hellepyn.
      
      
        Maar, neemt hij zijn kastijding-roede,
        Dat zal zijn Kind'ren zijn ten goede,
        En werkt in hen een vredevrucht,
        Waar door men hem bemint, en ducht.
        Heer! laat ons vallen in uwe handen;
        Gij hebt ontfermend' ingewanden;
        Maar in geen mensen hand: Gij weet,
        Zelf hun barmhertigheid is wreed.
      
      
        Vreest gij Gods straffen; laat uwe zonden:
        Neemt toevlucht tot des Heillands wonden:
        Geeft op des Heren tuchtroede acht:
        O! laat bekering zijn betracht.
        En drukt ons nu de hand des Heren,
        Dat moet gerechtigheid ons leren;
        Op dat zij zich eens weder wend',
        En zijnen zegen neder zend'.
      
    
  