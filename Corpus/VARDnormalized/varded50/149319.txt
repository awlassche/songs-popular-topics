
    
      
        WIe stijght zo hoog in heil en eer,
        Dat hij met Dij, de grootste Koning,
        Met Dij, de allerhoogste Heer,
        Op uwe gewijden berg verkeer,
        En plaats be-erv’ in uwe woning?
      
      
        Die is het, die, louter van gemoed,
        Noch afgerecht op slimme streken,
        Zijn gang van kwade paden hoedt;
        Niet anders ooit dan recht en doet;
        Niet anders ooit dan waar wil spreken.
      
      
        Die is het, die niet los-mondig snapt,
        Maar houdt zijn tong alzo in banden
        Dat zij van niemand achterklapt,
        En niet lichtvaardig zich verrapt
        Tot des even-mensches leed of schande.
      
      
        Die is het, die, edel van gedacht,
        De Godvergeten snoode zielen,
        Al zijn ze schoon in staat en pracht,
        Geen eer noch achtens waardig acht,
        En niet voor haar geluk wil knielen.
      
      
        Die is het, die, Goddelijk gezind,
        Zijn metgezinde houdt in waerden,
        En ’tvrome hert van herten mint,
        Of ’tschoon bij niemand gunst en vindt,
        En een uytvaeghsel is op aarden.
      
      
        Die is het, die, rein en trouw van grond,
        ’tGesproken woord nooit laat verloren;
        Wiens tong met ’thert is in verbond;
        Die, schoon hij daar al scha’ bij vond,
        Niet swackt in het geen hij heeft gezworen.
      
      
        Die is het, die, niet verdwaest op geld,
        Den Goud-gier nooit in het hert laat sluipen;
        En ’tsijne niet op woeker stelt,
        Om, door een ongevoeld geweld,
        Zijns even-naestens bloed te zuipen.
      
      
        Die is het, die, vast aan Deuchdt verknecht,
        Door genig ding zich laat verrukken,
        Waar met men ’sRechters hert bevecht,
        Om van onrecht te maken recht,
        En die geen schuld heeft te verdrukken.
      
      
        Die zo in hert en daden is,
        Wat goeds of soets kan hem ontbreken:
        Zijn doen en laat is wijs en wis?
        Gods woning, zijne erfenis:
        Nooit bleef rein Deughdt van loon versteken.
      
    
  