
    
      
        Hoort! Bruidegom en Bruytjen,
        De lieve Eghten stand,
        Lieflijcker is als het kruytje,
        Dat groen staat in het land;
        Als bloemetjes kan zij
        Verdwijnen; maar hier gij
        Leeft nu deugdig, lief en jeugdig,
        Alle bei.
      
      
        Als in het bos en daalen
        De bomen staan verdord,
        Is daar geen vreugd te haalen,
        Om dat het winter wordt;
        Maar in u Huwlijckx feest,
        Is elk verheugt zijn geest,
        Ook u zinnen, vol van minnen,
        Elk om het meest.
      
      
        In heuvels, velden, wouden,
        het Gevoogelt dan is stil;
        Zij fluiten in geen koude;
        Dit vee dan weggaan wil:
        Maar hier spelt gij verheugt,
        Terwijl elk zingt met vreugd;
        Beste Maatjes, u Egaatjes
        Zijn vol jeugd.
      
      
        Wanneer de na-tijts vlaagen
        Hier zweven in de lught,
        De warme soomer-daagen
        Zijn dan van ons gevlught;
        Maar niet de vrolijkheid,
        Die dit Eght Paar verblijd:
        Leeft veel jaaren, met welvaaren;
        het Quaade mijt.
      
      
        Wanneer de zon geweken
        Van ons is na het zuid,
        Staat bij de heldre beken,
        Aan het waater, geen groen kruid;
        Maar op u Bruiloftsdis
        Veel goede spijze is.
        Looft den Here. Vreugd moet weren
        Droefenis.
      
      
        Wanneer de stormen woeden,
        Dan is het een grouwlijck weer;
        het Zijn goddelijke roeden,
        Die op ons daalen neer.
        Men niet op schaatsen rijt,
        In sulcken winter-tijt:
        Maar hier het strelen, ende spelen,
        U lief vlijt.
      
      
        'k Wens, dat gij hier meugt leven
        Tot aan u Goude Feest:
        Dit zal u God ligt geven,
        Als gij hem hier trou vreest.
        'k Wens u geen tegenspoed.
        Gij deugdig leven moet,
        Wilt gij sterven, om te erven,
        het Hemels goed.
      
      
        Speelnootjes ende vrinden,
        Wenst gij hun dit ook mee?
        Ja. Deze Eens-gesinden
        Met mij wenst Godes vree;
        Zijn zegen ook op haar,
        En liefde tot elkaar,
        Hier beneven, het eeuwig leven,
        Allegaar.
      
      
        Wilt hun dan henen leiden,
        Na het saghte Ledikant;
        En wilt van hun dan scheiden;
        Leeft na de Bruylofts trant;
        Hun minnelijk gestreel,
        Zal daar ligt zijn wat veel;
        Gaat ook trouwen, en Feest houwen,
        het Wordt u deel.
      
      
        Wanneer weer gaat verlighten
        Auroor den hoorisont,
        Doet dan u laatste plighten;
        En in die morgenstond
        Hun Kinders wenst vol deugd;
        En weest zo lang verheugt,
        Als kan duuren, in die uuren,
        Uwe jeugd.
      
    
  