
    
      
        MInne-goodje, machtig Wichtje,
        Geeft me uw vlerkjes van uw Lijf:
        Geef me uw boogje met uw schichtje,
        Uw vermaaklyk tijdverdrijf.
        Voor een wyltjen slecht ter leene;
        Terwijl gij nog op Hybla blijft,
        Laat mij vliegen, werwaarts heene
        Mijn geschaakte ziel mij drift.
      
      
        amsteloogje heeft veroovert
        het Volgzaam zieltje met een lonk.
        Met haar woortjes zo-betoovert,
        Dat het aanstonds met haar gonk.
        Maar, die zoete onhandelbare
        Graauwt mij toe, wanneer ik smeek
        Om een beetje van het hare,
        Waarmee ik mijn leven kweek.
      
      
        Nu wil ik haar zieltje raken
        Met uw pyltje zoo, dat zij
        Met haar montje mij komt naken
        En genezing bid van mij.
        Dan zal ik genezing geven;
        Mits ons zieltjes onder een
        In haar borst gemengeld leven;
        En mij mede zijn gemeen.
      
      
        Mits dat zij dan honderd kusjes
        Van mijn heusche mond ontvangt:
        En getroffen door die lusjes
        Na een duizendtal verlangt!
        Mits haar schaamte en stomme reden
        Nodigen mijn zuiv're min,
        Dat ik in haar schone leden
        Mij verlustig na mijn zin!
      
    
  