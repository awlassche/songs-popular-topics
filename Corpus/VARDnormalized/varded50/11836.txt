
    
      
        STaeckt Here staeckt, ach Here staeckt u wenen:
        Het stalen hert moet bersten van dit stenen.
        Als gij de Stad Ierusalem quamt nadren,
        V ziel beroerd, en alle uwe adren
        Ontstelden zich, wanneer gij haar saeght aan,
        En, in den Geest, alree te gronde gaan.
      
      
        V zuchten Heer! die borsten uit met tranen,
        Om dat al u gesmeek en zoet vermanen,
        Geen betering noch voordeel kost beogen,
        En dat ze in haar boosheid zich bedrogen.
        Vermeenden laas! zij waren Godes vrindt,
        het Verkoren volk en des Hemels Troetelkind.
      
      
        Gij riept haar toe: ach! dat gij in u dagen,
        Wist uwe vree, en hoorde het mijne klagen.
        Maar nu eilaas! is het voor u oog verborgen:
        En dat om uwe zond en snoode zorgen.
        Ik zie alree omlegert uwe Stad,
        Tot puin verplet en uwe muren plat.
      
      
        Ik zie alree u Stad te neder vellen,
        Ik zie alree u, en uwe kindren knellen:
        Ik zie alree u torens af-gebroken,
        Mits gij veracht mijn woord, tot u gesproken,
        Om dat gij niet de tijden naemt in acht,
        En mijne vree', die u is aen-gebracht.
      
      
        Jerusalem! die doodest mijn Profeten,
        En steenighst die daar vroom zijn van geweten:
        Hoe menigmaal wild' ik u kinders dekken,
        Gelijk een Henn', en haar een scherm verstrekken,
        Gelijk een Henn' die hare Kiecxkens queeckt.
        Maar gij hebt niet gewild: hoe dat men preeckt.
      
      
        Hierom zal ook u huis zijn woest gelaten,
        Gij zult mij niet zien rijden langs u straten:
        Tot dat u volk roept, God! die komt geprezen,
        In des Heren naam, zo moet gij welkom wezen,
        Tot dat mijn volk mij in mijn Majesteit,
        Zal zien verhoogd in mijne heerlijkheid.
      
      
        Wilt Christen volk, wilt niet u Heiland perssen:
        ‘Door overmoed, noch met de zonde scherssen:
        ‘Want als hij lang lijdsaemlijck heeft verdragen,
        ‘het Hertneckigh hert, dan ylt hij met zijn plagen,
        ‘Maar wilt gij dat hij vrolijk u ontmoet:
        ‘Staat af van het kwaad, en doet oprechte boet.
      
    
  