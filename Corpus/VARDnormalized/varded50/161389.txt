
    
      
        Mijn waarde Vrouw, bedenkt met mij,
        Hoe God ons heeft gezegend;
        Ons Kind'ren staan hier op een rij,
        Die heeft zijn gunst beregent
        Met gaven overvloedig,
        Zij zijn gezond, voorspoedig,
        Iae ook veel meer, Als onze begeer
        Kan wezen van den Heer.
      
      
        Onze Kamers pronken tot de top,
        Van dat men kan verzinnen
        Onze Kassen geven volheid op
        Van Wollen en van Linnen:
        De Kelder mag wel spreken
        Mij komt geen ding te ontbreken,
        Want Boter, Wijn, Vis, Vleys, Azijn,
        En Bier vindt gij in mijn.
      
      
        De Geldkas roemt meer als gemeen
        Van al haar ronde Schijven;
        Van al ons Vrienden mach'er geen
        (In rijkdom) bij ons blijven.
        O Heer, laat ons u gaven
        Niet maken tot haar slaven;
        Geeft dat u goed Ons dienen moet
        Tot salige voorspoed.
      
      
        Daar wordt geklopt wie mag daar zijn?
        Ei Liefste ga na beuren:
        Hoor lieve Man, doet dit voor mijn,
        Ik ben geheel vol treuren.
        Kom, ik zal zelver lopen,
        En doen de deur eens open.
        Zeg wie klopt daar? Wat is de maar?
        Wat wilje, en van waar?
      
      
        Ik ben de Dood, verstaeje wel,
        En meen niet lang te dralen.
        Wie soeckje hier? Doet open snel,
        Om u van hier te halen.
        Kom in, ik moet u spreken,
        Licht zijn het maar loose trekken:
        Ik ben bereid, Toon klaar bescheid,
        Of dit u Meester zeid.
      
      
        Gij hebt voor dezen wel gefaelt
        Hiskias kan het gewagen,
        En Enoch is u ook onthaelt,
        Elias op een Wagen:
        Veel, die gij naemt het leven,
        Moest gij eens weder-geven,
        Het nare Graf Wist daar wel af,
        Als Christus u begaf.
      
      
        Zie daar, ik toon mijn volle macht,
        Hebt gij hier nu wat tegen?
        Neen ik, maar gij komt onverwacht,
        En voor mij niet gelegen:
        Gij dient noch wat te beiden,
        Ik kan zo haast niet scheiden;
        Gun noch een Iaer, Tot dat ik maar
        Mijn reeckeningh heb klaar.
      
      
        Gij hebt noch maand, noch dag respijt,
        het Is nu u uur van scheiden.
        O God, mij doch genadig zijt,
        U Geest laat mij geleiden;
        Heer, wilt u mijns ontfermen,
        Verhoord het droevig kermen
        Van uwen Knecht, Bewaard mijn recht
        In des doods bedroeft gevecht.
      
      
        Voor u sta ik vol schulden groot,
        Voor mij gemaakt tot heden;
        O Heer, wil in des laatste noot
        Met mij in het recht niet treden:
        Mijn hoop en mijn vertrouwen
        Is op uwe Soon te bouwen,
        Die al mijn schuld Heeft met geduld
        Betaalt, en al vervult.
      
      
        Adieu mijn Vrouw, en Kind'ren mee,
        Adieu, wij zullen scheiden;
        Leeft met malkaer in rust en vree,
        Gods Geest wil u geleiden;
        Houdt God altijd voor ogen,
        Dan zal hij u verhogen,
        En brengen al Uit het tranen-dal,
        Daar ik nu voorgaan zal.
      
      
        Kom Dood, het is hier al af-gedaan,
        Ik heb u niet te vrezen,
        Door u zal ik nu over-gaen
        Om eeuwig wel te wezen.
        Mijn droefheid zijn mijn zonden,
        Mijn troost zijn Christi wonden,
        Mijn zalig deel is bij geheel,
        Mijn ziel ik hem bevel.
      
    
  