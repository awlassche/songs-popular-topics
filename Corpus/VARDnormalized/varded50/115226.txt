
    
      
        DOchters, Jonckgesellen,
        Staat wat bij malkaer,
        Ik zal u vertellen,
        Enen poets zeer raar,
        Hoe dat een Sinjoortje,
        Gaf en kreeg het Jawoortje,
        Aan een dochter t’Amsterdam,
        Maar hij snert zijn poortje,
        Doen den Troudagh kwam.
      
      
        het Jawoord was gegeven,
        Bruytje in de Schuit,
        En noch daar beneven,
        Drie Geboden uit,
        Waren al verkondigh,
        Van de stoel volmondig,
        Bruyt, en Bruygoms kleeren ree,
        Ieder wenst volmondig
        Aan haar peys en Vree.
      
      
        Bruylofs maaltijd rede,
        Was ook al bereid,
        Ja Bruyts Kroon ook mede,
        Hing op met bescheid:
        Glazen en Schenck-kannen,
        Wijn, Banket, en Hammen
        Tam, en Wilt Gebraad al mee,
        Ja tot Haene Kammen,
        Was het aldaar ree.
      
      
        Wel Toe-sleetjens dartigh,
        Waren op den Dam,
        Maar Bruygom lafhartig
        Niet omkijken kwam,
        maar liet Bruytje weten,
        Dat men hem uit meten,
        most tien duizend Krone ree,
        Eer hij wou discreten,
        met haar Trouwe mee.
      
      
        Bruytjes Ouders deftig
        Waren dapper kwaad,
        En zij spraken heftig,
        Steil Oor, rechte Vraat,
        Zoekt gij Bruytjes deeltje,
        Meer als Bruytjes Beeltje,
        Zo een Zwager dient ons niet
        Zoekt gij zo een speeltje
        Weg van hier dan vliet.
      
      
        Dit gerucht verspreiden
        Rondom door de Stad,
        Veel Wijven die tijden
        Hem achter zijn Gat,
        Wilden hem verleren,
        Zijn min-eedigh Zweren
        maar hij sloop van achter uit,
        En gong Haseleeren,
        met een langen snuit.
      
      
        Banket, Pastey-Backer
        Hielden lustig aan,
        Bij bruyts Ouders wakker,
        Om haar Geld t’ontfaen,
        Maar bruyts Vrinden schrandigh
        Zonden des valjandigh
        Met de Reeckeningh weer heen,
        Na Bruygom behandigh,
        Om haar Geltje reen.
      
      
        Bakker ende brouwer,
        Spreken bruygom aan,
        Boutwijf en Vleyshouwer
        Zijn ook niet voldaan,
        Den Wijnkoper heden
        Brengt zijn Reeck’ningh meden
        Maar bruyt wilt betalen niet,
        Dus komt ieder treden,
        Al naar Bruygom ziet.
      
      
        De Verciersters mede
        Spreken om haar Geld,
        Zoo dat bruygom hede,
        Altijd werd gekweld,
        Noch komen aanblazen,
        Die schenck-kannen, glazen,
        Ter Bruiloft hebben geschikt
        En eisen als bazen
        Haar betaling strik.
      
      
        Huerders van Toe-sleejen
        Wel dartigh ontrent,
        Komen mee aan treejen,
        En zeggen gij Vent,
        Sa, gij moet betalen
        Of den droes mag halen,
        Gij zoekt het Geld, maar niet de bruyt,
        Dockt dan zonder falen,
        Aan ons hier Duim-kruit.
      
      
        Maar de Speelgenoden,
        Waren zeer gestoord,
        Doch haar dienst zij boden
        Aan haar Juffers voort,
        En gongen bekronen,
        Bruygom braaf belonen
        Voor zijn onstantvaste min,
        Dien hij zijn bruyt tonen
        Ging door Geld-gewin.
      
      
        Enen Kroon zij vlechten,
        Gelijk dat behoort,
        Doch van Stro wel slechte
        Stro Bruygom was’t Woord.
        Noch zo hongh daar binnen
        Een beurs wilt verzinnen,
        Twee bockshoorens noch daar bij,
        Dat zijn bokkig minnen
        Geeft te kennen vrij.
      
      
        Deze Kroon zij hangen
        Voor des bruygoms deur,
        De Jonges aanvangen
        Doen met groot gesteur,
        Riepen, beurse Vrijer,
        Joker, bokkig vleier:
        Bruygom die van stro gemaakt
        Zijt, gaat Ezel-rier,
        En het Vrijen staeckt.
      
      
        Oorlof Jonk Gezellen
        Wie gij wezen meugt,
        Komt de min u kwellen:
        Zoekt dan Eer en deugd,
        En zet reine Zinnen
        Op uwe Vrindinnen,
        Zo en wordt gij niet gekroond,
        Maar dan werd u minnen,
        Deugdelijk beloont.
      
    
  