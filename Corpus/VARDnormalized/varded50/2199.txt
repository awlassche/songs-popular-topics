
    
      
        IK klaagde laast mijn minne-pijn,
        En knielde voor mijn Celestyn,
        En bad haar om een medicijn.
        Ik kan niet langer zeid ik
        in De vlammen van mijn trouwe min,
        Bedolven zijn met hart en zin.
      
      
        O Lief hebt deerenis met mij,
        Gij weet hoe grote smert ik lij,
        Ei zet uw wreedheid wat ter zij.
        Gij weet hoe veel ik heb gelen;
        Uw Schoonheid en bevalligheen,
        Heb ik tot stervens aangebeen.
      
      
        Nu ik het Ja-woord nog al mis
        Zoek ik mijn siels behoudenis
        In het zoet dat op u Lipjes is.
        Geef mij een kusjen op mijn bee,
        Geef mij een laaffel in mijn wee,
        En gun dat ik uw boezem knee.
      
      
        Dus klaagde d'arme Fidamant
        Ontsteken van zijn harde brand.
        Mits greep zijn Lief hem bij de hand
        En schonk zijn bolle kaakjes bei
        Zes kusjes met een hand-gevlei,
        En zei, dat is voor uw geschrei.
      
      
        O Celestyn, wat doet gij? och!
        Hoe schuylter zo een groot bedrog
        In uw gekus en tover-zog?
        Kus mij niet meer maar zie mij an
        Met een genadig oog-gespan,
        En kies mij voor uw echte Man.
      
      
        Een kus is oly in de brand:
        Ei kus mij niet, ik water-tand
        Met wellust na uw Maagde-band.
        Kus mij dan niet hoe zeer ik tier,
        Of gun mij al de Minne-swier.
        Een kus is oly in het vier.
      
    
  