
    
      
        Sou het waarheid zijn, of gaat het kreupel,
        En paeytmen het bedeest gepeupel
        Met sproockjes, en met ijdelheid,
        Op dat het niet in deugd verslimme:
        Als het want dat des verstorvens schimme
        Noch leeft, als het lijf begraven leyd?
      
      
        Wanneer het gezicht al is gebroken,
        En d'eegemael het oog heeft geloken,
        En dat de jongste, en laeste dag
        Der Zonnen glans heeft afgeschoten,
        En in den emmer zijn gesloten
        De treurige assen met beklag.
      
      
        En baat het niet sijn' ziel, en leven
        In het wterste aan het graf te geven:
        Maar moet, vol jammers en verdriet,
        D'ellendige noch langer zwerven?
        Of sterven wij geheel door het sterven,
        En gaat de gansche mens tot niet?
      
      
        Wanneer de geest, met blyvende' aessem
        Gemengd, wijkt in der wolken waessem:
        En dat de toorts de naakte leen
        Geblaeckert heeft? Al wat in het dalen
        Of rijzen, met hare heldre stralen,
        De Zon beschijnt, en kent met een:
      
      
        Al wat de zee met wufte baren
        In eb of vloed bespoelt, de jaren
        Wegrukken snellijk, en gezwind:
        Gelijk Pegaes, met vlugge pennen,
        Gewoon door des Hemels blaeu te rennen,
        Ontloopt de zwepen van den wind.
      
      
        Met zulk ene dwarling als daar zwieren
        De tweemaal zes gestarnde dieren:
        Met zulk ene loop, als d'opperheer
        Der starren d'eeuwen staegh doet draaien:
        Als Hecate met slimme zwaaien
        Dwaalt om het aardrijk op en neer:
      
      
        Zo sietmen ons na'et ende draven.
        Die eens den stroom [waar bij dat staven
        De Goon hunne eeden] heeft genaakt,
        Is nergens meer: gelijk het roken
        Van heten brand, na dampig smokken
        Der korte streke wt het oog geraakt.
      
      
        Gelijckmen door de noordervlaegen
        De wolken, die wij zwanger sagen
        Zo daetelijck, ziet dwijnen weer:
        Alzo zal ook des geest vervloeien,
        Die het lijf bestierde, en zal zich spoeyen
        Tot niet te smelten meer en meer.
      
      
        Hier namaals is er niet te wachten.
        De dood is niet. De dood wilt achten
        De jongste paal van des levens baan.
        Begerig hart, houd op van hopen:
        Bekommert volk, uwe zorg laat lopen,
        En alles voorts sijn' gang laat gaan.
      
      
        Vraagt iemand waar de dode varen?
        Ter plaats daar d'ongeboore waren.
        De  bayert, en de graege tijd
        Verslinden ons: het is onfeilbaar.
        De dood is een, en gants ondeylbaer:
        Die ziel zo wel als lichaam slyt.
      
      
        Het rijk van Pluto, d'helsche straffen,
        En Cerberus die met zijn blaffen
        De stramme deuren gade slaat,
        Zijn niet dan ijdele geruchten,
        En woorden, die men niet moet vruchten,
        Ia malle droomgelijcke praat.
      
    
  