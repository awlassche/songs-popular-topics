
    
      
        IEsv gij hebt lust in lijden,
        Want dat toont gij aan mij wel.
        Zult gij mij niet haast verblijden,
        En helpen uit dit gekwel?
        Noch en zult gij van dit spel
        Gheen einde maken, goeden vriend?
        Zegt mij, Heer, toch een keer,
        Waar dat ik dit heb verdiend.
      
      
        Hoort mijn Bruyt terstond eens klagen,
        Als zij mij niet straks en vint.
        En zij derft wel komen vragen,
        Waar dat zij het heeft verdint.
        Het schijnt, dat zij mij zeer bemint:
        Maar s'en wilt niet lijden.
        S'acht mijn spel // voor gekwel.
        S' hoort haar te verblijden.
      
      
        Liefste, zijn dit minne-treecken,
        Die mij nijpen alzo fel?
        Ik zal daar noch lang van spreken:
        Want zij gaan mij door mijn vel.
        Is dit maar rechts minne-spel?
        Zijn dit minne-proeven?
        Zij doen smert // aan mijn hert:
        Gij zoudt mij bedroeven.
      
      
        Wel hoe gaat gij zo haast klagen:
        Ende roepen over-luit?
        Gij en wordt noch niet geslagen,
        Noch ghedouwen op uwe huyt.
        Zijdy niet een schone Bruyt:
        Wildy dan niet sterven?
        Des werelds vrucht // en ghenucht
        Moet gij leren derven.
      
      
        Heer, ik weet dat ik moet lijden;
        Maar het valt mij wat te zuur.
        Somtijds comer bij ontijden:
        En dan creunt mijn quay natuur.
        Want ik ben noch in den fleur,
        En een jonge spruite.
        Lief, uwe spel // is te fel:
        Leeft zoet met uwe Bruyte.
      
      
        Ik kom u met lijden proeven,
        Het welk gij weet dat mij behaagt.
        Waarom wildy u bedroeven?
        Zijdy niet een slechte maagd?
        'K heb mij wel voor u ghewaeght,
        O mijn uitverkoren.
        Wat gij doet // geeft den moet
        Bruyt toch niet verloren.
      
      
        Heer, zo lang, als ik zal leven,
        Will' ik u kloek volgen naar.
        Ik en zal u niet begeven,
        Al valt mij mijn cruysken zwaar;
        Tot dat ik zal komen daar
        Boven in de Throone:
        Daar na pijn // ook zal zijn
        Na advenant de vroone.
      
      
        Zo hoor ik u liever spreken;
        Dan gij spraeckt den lesten keer.
        Het scheen, gij waart bynaer bezweken
        O mijn Alderliefste teer.
        Ik heb u bemint zo zeer:
        Het is u niet verborgen.
        Ziet ook maagd // dat gh'n waeght:
        Laat mij voor u zorgen.
      
    
  