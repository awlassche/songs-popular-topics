
    
      
        DE prins van Latiums poëten
        Draaf hoog in dicht, belust
        De daden heerlijk uit te meten
        En glori van August:
        Mij lust den koning te verheffen,
        Die, noch een teder kind,
        Augustus magt komt overtreffen,
        En aan zijn wetten bint.
      
      
        Dit kind, der zielen aartsbehoeder,
        Dient straks bij zijn geboord,
        Ja zelf in het lichaam van zijn moeder,
        Augustus wille en woord.
        Eischt hij de maagd, op het uiterst zwanger,
        Beschreven met zijn stem,
        Zij toeft te Nazareth niet langer,
        Reist voort naar Bethlehem.
      
      
        Maar Cesar, schoon hij het minst bevroede,
        Al drukt de verre reis
        Die maagd uit koninklijken bloede,
        Dient haar, dient des hemels eis,
        Dient haren zoon; hierop geboren,
        Als koning Davids zoon,
        In zijn geboortstadt, hem beschoren,
        Als vorst op Davids troon.
      
      
        Zo strekt August een roeper Gode
        Door het aardrijk wydt en breed,
        Met al zijn boôn Gods Zone een bode,
        Een knecht van Gods profeet.
        Zijn juk, van Jakobs zaat geleden,
        Recht Jakobs zaat weer op;
        Schijnt Davids huis op het hart te treden,
        Maar heft het hoogst in top.
      
      
        Herodes, Cesar mag wel beven
        Voor het kind: een kind ter eer
        Wordt al de wereld opgeschreven.
        Wat kind? der vorsten Heer,
        Door land noch grens, door lucht noch wolken,
        Waar het licht des hemels straalt,
        Noch zee, noch des afgronds jammerkolken
        In zijn gebiedt bepaalt:
      
      
        Regeerder ook van menschenzielen,
        Van Cesars trots gemoet;
        Van Englen, die, hem dienstbaar, knielen,
        In Bethlems stal begroet
        Met blij muzyk: geen stof tot klagen
        Ooit gevende, als August;
        Nooit heersende, om zijn volk te plagen,
        Maar elk tot heil en rust:
      
      
        Een Heer, die, dienstbaar hier gerekend,
        Van helsche slavernij
        Verlost, in het boek des levens tekent,
        Verheft ter heerschappij;
        Ter hoogste vreugd verheft hier boven
        Door tranen en verdriet,
        Door armoê, in ene stal verschoven,
        Tot endeloos gebiedt.
      
      
        Augustus magt sluit Janus poorte:
        Maar des ontsluit het slot
        Van het hemels hof door zijn geboorte,
        Verzoend den mens met God.
        Augustus zwaard heeft lang moorddadig
        Te lande, op zee gewoedt:
        Maar Jesus vrede, alszins genadig,
        Kost hem zijn dierbaar bloed.
      
    
  