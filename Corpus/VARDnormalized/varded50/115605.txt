
    
      
        HEilige rust begeerde haaven,
        Gelukkig end van des Mensen draaven,
        Mikpunt van aller zielen tocht,
        Hoe lang heb ik langs veel wegen,
        Begerig na u zoeten zegen,
        (Doch al vergeefs) na u gezogt?
      
      
        Zie ik op schat en heerlijkheeden,
        Met alle schijn groot hier beneden,
        Ten heeft geen rust noch schijn daar van;
        Noch klaveren veel, die noit en stijgen
        En als men al den top kan krijgen,
        Neemt rust daar af, wat blijfter an?
      
      
        Dier'lijke weeld'der aard'sche zinnen
        Sind iets, en lokt maar tred niet binnen,
        De onrust zelve houd daar stee;
        Al wat men in dat nest kan vangen
        Of walghd, of pijnighd door verlangen;
        Steeds ongenoegen, nimmer vree.
      
      
        O! zoete rust, mijn enig trachten
        Waar vest of stuur ik de gedachten
        Mijn tijd gaat deur, 'k en vind' u niet;
        Niet vinden doet begeerte wassen,
        Aen-was van lust in het zoeken rassen;
        Een yd'le noit is het hert verdriet.
      
      
        Waar zal ik u in het end nog zoeken?
        In wijs-gewaande Mensen boeken,
        Word gij van menig Mens gegist:
        Die (als hij het al is door gekomen)
        Vind, dat hij had een hoofd vol dromen,
        Een hand vol wind, een school vol twist.
      
      
        Of zijt gij dan in schijn gelegen,
        In schijnb're Gods-dienst yv'righ plegen?
        het Lijckt zo, een ieder houd het waar,
        Maar gaat men het hol der zaak deur merken,
        Ziel-kerkers vintm' in alle kerken,
        Is dom zijn rust zo woondze daar.
      
      
        Sou dan de dood wel het rust perk wezen?
        het Word zo gewaand, en ook gelezen:
        Maar ach! De doling is te groot;
        Wat is dog rust? een heuglijk smaaken
        Van onrust derven: wat vermaaken,
        Wat smaak van zoet is in de dood?
      
      
        Eilaas waar heen? O! tot mijn zelven,
        Mijn rustloos hert wil ik op delven
        Tot in zijn alderdiepste grond,
        Gods waarheid zalm' een steunsel strekken,
        Om mij mijn zelven klaar te ontdekken,
        Of ik zoo onrusts oorsprong vond.
      
      
        Wat is des onrusts eigen reden?
        Van God (fontein der zaligheeden)
        Gescheiden, en ont-eend te zijn.
        Wat scheid van God? Gods aard te derven.
        Wat scheid' Gods aard? het kwaad niet te sterven,
        Door zonden lusten lozen schijn.
      
      
        Ach! Ik verdoolde onbedogte;
        Na bij is het dat ik verre zogte,
        De medicijn dicht bij de kwaal:
        O! hoog gelukkig inwaards keren,
        O! overnodig hert studeren,
        Daar ik zoo zoeten vrugt uithaal.
      
      
        Begeer ik rust, zo moet ik rusten
        Van alle God gehaate lusten:
        Van eigen wijsheid eigen keur,
        Van eigen liefde in dit leven,
        Hem (wiens ik ben) geheel mij geven,
        En sluiten zoo het kwaad de deur.
      
      
        Weg zonde, d'oorsaak van mijn smerte,
        Weg rust verbreekers uit mijn herte,
        Mij sterkt de geen die het al vermag,
        Door hem, ben ik mij zelfs ontnoomen,
        In hem zal ik te boven komen,
        Een eeuwig zoeten Sabbatdag.
      
    
  