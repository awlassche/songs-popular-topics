
    
      
        Wat Nieus zal ik u verklaren
        Wilt horen een droefelijk Liet,
        Tot Maestricht, wat leider maren
        Van de Moord die daar is gheschiet,
        Men mag het wel bewenen
        Ande Spaengiaerts wreed en kwaad,
        Zijn dit trouwe Conincx dienaren
        Die de Landen zo vernielen,
        Als zij tot Maestricht hebben gedaan.
      
      
        Hoort wat de Spaengiaerts deden
        Ande kleine Kinderkens voorwaar,
        Zij stakense ande spiezen,
        Doorhieuwense met zweerden aldaar,
        En toghense levendig van malkanderen
        Zo deden zij die grote Moord,
        Zij moeten ruimen met schanden:
        Al nut der Nederlanden,
        Zij willen ons doch alle slaan dood.
      
      
        Vrouwen gaande zwanger van kinde,
        Die namen ze levendig byden haar,
        En bondense aan enen Linde,
        Was dat niet groot misbaar,
        Mijn hart dat is in zorgen,
        Van rouwe zo blijff ik dood,
        Zij gingense de straten langs slepen,
        Ende hebben ze in het water ghesmeten
        t'Kint sterf aan des moeders lichaam dood.
      
      
        Noch gingen zijt dus aanstellen,
        Al binnen der zelver Steed,
        De Mans die gingen zij kwellen,
        Als men de Vrouwen te voren deed,
        Haar lichaam hebben zij opghesneden
        De straten waren van bloede root,
        End gingen van binnen bezoeken
        Oft zij hadden t'gout op gaan sloecken,
        Om het geld deden zij die moord.
      
      
        Men hoorde schreien end karmen
        Roepend' om genade klein end groot,
        Och Vrienden latet u arbarmen,
        Wat gij aan ons doch doet,
        Gheen genade en mag u gebeuren,
        Gij moet lijden die grote pijn,
        Hierom zo moet gij treuren
        Voor Maestricht binnen der mueren
        Gij en wolt ons niet laten in,
      
      
        Och is daar dan geen genade,
        Riepen die arme Jonkvrouwen fijn,
        Hangen ende te branden
        Dat zal u genade zijn:
        Een stenen hart mochtet arbarmen
        Och wij en hebben doch niet misdaen
        Het en baat krijten noch karmen,
        Gij moet sterven Rijk ende Armen,
        Gij wilt ons Spaengiaerts al doodslaan.
      
      
        Doe hoordemen de Burgers spreken,
        Zulks en hebben wij niet verdiend,
        Doe gingense haar met zwaarden doorsteken
        Alzulks zo zal u gezien,
        Wistet die Coninck van Spaengien,
        Spraken die Borghers goed,
        Wistet die Coninck in zijnen Lande
        Dat gij ons doet zulke schande,
        Gij zoudet betalen met uwe bloed.
      
      
        Op eender nacht hebben zij begonnen
        Doe het kwam aan den lichten dag:
        Bij 400 Borghers en Duitse knechten
        Vermoort al op de straten lach,
        Behalven Vrouwen en kleine Kinderkens
        Deze waren beschreven niet,
        Daar laghen zij als Honden,
        Als of zij de Wolven hadden verslonden,
        Zulke moord is nu gheschiet.
      
      
        Zij sullent noch beklagen,
        Die de poorten op hebben gedaan
        Zij worden zelver dood geslagen,
        Dat was den dank, die zij hadden ontfaen,
        Een Vendel Duitse knechten,,
        Stonden die borghers trouwelijk bij,
        Wij willen met u vechten,
        Al tegen die spaensche knechten
        Vijfhonderd bleven ande spaengiaerts zij.
      
    
  