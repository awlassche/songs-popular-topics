
    
      
        Needrigheyt wil niet braveren met een pragtigh groots gewaat.
        Zeer eenvoudig staan haar kleeren, waar mee zij gaat over straat;
        Zo staat ook haar minzaam wezen, daar de waare deugd uytstraalt;
        Zij wil zo haar Schepper vrezen; (zij geen hovaardij inhaalt;)
        Zij bemint zo haare vrinden, waar mee zij is eensgezind;
        Zij met hun zo God beminden; waar door dat zij wordt bemint.
        Zij zal niemand groots ontmoeten Tegen elk zij minzaam is.
        Ieder zal zij vrind'lijck groeten. Praght geeft haar veel hindernis.
      
      
        Zij zal in haar huis niet praalen, met het geen zeer praghtigh staat;
        Maar haar ogen altijd straalen, na een zeer gering gewaat.
        Met geen zilver, goud, juwelen, zij haar zelven fier optooit.
        Al de praght zal haar vervelen; zij die van haar lighaam gooit.
        het Geen gij zult bij haar aanschouwen, tot gebruik maar wezen zal.
        Zij van hovaardij wil grouwen; die veel mensen brengt ten val.
        Met haar deugdig t'saamenspreeken zij verfoeit des werelds praght.
        Zij wil ieder mense smeken, dat hij hovaardij veraght.
      
      
        Zij voor ieder is een voorbeeld, door haar zeer gering gewaat;
        Ei! niet liefdeloos dan oordeelt, van haar goe opreghte staat
        God in haar heeft een behaagen; hij de needrigheyt bemint,
        Meer als die de praght najaagen, als zij daar toe zijn gezind.
        God de praght niet wil beminnen; hij de hovaardij weerstaat.
        Needrigheyt zijn gunst kan winnen, als de vroomheid bij haar gaat.
        Niemand moet haar dan veraghten; maar haar wegen volgen, om
        Zo met haar na deugd te traghten, in zijn jeugd en ouderdom.
      
      
        Zo zij dit geveynst wil plegen, altijd u dan hier van waght,
        Dat gij needrigheyts goe wegen, die opreght is, niet veraght.
        Hovaardij haar op wil tooien, met een vrindelijck gelaat,
        Om haar lighaam te vermooien; needrigheyt zij hier door haat.
        Hovaardij wil minzaam wezen, als is groots de needrigheyt;
        Deze zal dan God niet vrezen; die dit doet, de stuursheid mijt.
        Vrome needrigheyt zal praalen, met een toegenegen hert,
        Bij al die zij in wil haalen; welke zij troost in haar smert.
      
      
        Of de hovaardij wil smaaden, op de valse needrigheyt,
        Prijst niet daarom haare daaden, als haar minzaamheid u vleyt;
        Quaat zijn altijd hovaardyen; valse needrigheyt, die zal
        Door haar doen u ook misleyen; zij ligt streven na hun val.
        Hovaardij kan nooit goed wezen; goed kan zijn de needrigheyt,
        Die opreght haar God wil vrezen; nooit dan niet hovaardig zijt.
        het Quaade nooit bedekt met het quaade; maar volgt altijd waare deugd.
        Gaat op needrigheyts goe paaden, na des eeuwig levens vreugd.
      
      
        Zijn in hovaardyens zinnen, een minsaame needrigheyt,
        Gij hun praght nooit moet beminnen; maar wel dat gij wordt gevleyt,
        Met een toegenegen herte; deze zaak is altijd goed.
        Needrigheyt zal het altijd smerten, als de praght haar trots ontmoet;
        het Deze is, die God wil vrezen; hovaardij is altijd quaat;
        Maar de needrigheyt zal wezen altijd goed, die het quaade laat;
        Wilt haar dan met u gewaaden en hert volgen na, op het spoor,
        Dat door uwe vrome daaden loopt na het eeuwig levens Choor.
      
    
  