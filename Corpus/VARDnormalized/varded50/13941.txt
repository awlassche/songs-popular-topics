
    
      
        Zeer geliefde en beminde
        Vrienden in den Heer,
        Al die zoekt die zullen vinden,
        Dat is Christi Leer:
        Wie daar klopt wordt in gelaten
        Tot het Hemelrijk,
        Die daar bidt tot sijnder baten,
        Ontvangt desgelijk.
      
      
        Al die het Hemelrijcke zoeken,
        Als een wijs Koop-man,
        Die lees' in des Heren Boeken,
        Daar is geen feil an:
        Zij zullen hem onderwijzen,
        Na des Hemels Stad,
        Daar vindt hij niet om volprijsen,
        Een weerdigen schat.
      
      
        Daarom moet hij het al verkopen,
        Al wat sijn' hier is,
        Of al zijn jagen en lopen,
        Valt ten laatsten mis;
        Alzo de Here Christus zeide
        Tot den Jongelinck,
        Die hij den wegt eerst bereyde,
        Eer hij van hem ginck.
      
      
        Maar het zijn hier te verlaten,
        Met des Werelds goed,
        Vader en Moeder te haten;
        Als vele wel doet,
        Die het Aerdsch' voor het Hemels kiezen,
        Dat hier moet vergaan:
        Wie dat vindt die zal het verliezen,
        Naar Christus vermaan.
      
      
        Al dit vinden is verloren,
        En kwalijk vergaard,
        Ja tot enen schat des toren,
        Vindt hij dat bewaard,
        In het uytterste Gerechte,
        Als de Here zal
        Weder komen om te slechten
        Den Aardbodem al.
      
      
        Elk mag hem nu wel bedenken
        Wat hij jaagt of zoekt,
        Wat hij wil zal men hem schenken,
        Zegen of den vloek,
        het Leven of de dood zeer wreede,
        Water ofte vier:
        Gij en konnet alle bede
        Gans niet hebben hier.
      
      
        Alle die nu zijn genegen
        Tot het beste deel,
        Voor den vloek, des Heren zegen,
        Als een schoon Juweel,
        Wilt u handen noch uitsteken,
        Het is nu den tijd,
        Eer gij te einde van de weke,
        Aan den Sabbat zijt.
      
      
        Hebt gij dees' Peerel verborgen
        Voor zo menig Mens,
        Door u zoeken ende zorgen,
        Vonden naar u wens:
        Wilt doch neerstigh zorge dragen,
        Dat gij ze behoudt,
        Ja tot in den laatsten dage,
        Zij werd u vertrout.
      
      
        Dezen Peerel hoog van waerden,
        En dierbaar geacht
        Boven alle schat der Aarden,
        Wilt doch dag en nacht
        Vast al in u zinnen prenten,
        Van dit kapitaal
        Zult gij ontvangen de renten
        In het laatst altemaal.
      
      
        Prince-soeckers ende vinders
        Van dees' Peerel goed,
        Ik wens al uwe beminders,
        Tot vinden voorspoed:
        En hier naar het eeuwig leven
        Voor uwen arbeid,
        Dat wil u den Here geven
        In der eeuwigheidt.
      
    
  