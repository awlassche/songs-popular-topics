
    
      
        ACh sprakeloos Geboomt,
        Tgeen van het Wintje zwoel
        Werd gedreven gins en weer
        Waar onder ruysent stroomt
        Ene Bekje koel
        Van de hoge Klippen neer,
        Hoort mijn geklag
        Hoe ik treur nacht en dag
        Om een schoon' Herderin,
        Die ik als mijn Ziel bemin.
      
      
        Haar Oogjens als Kristal
        Die de gulde glans
        Van de Zon te boven gaan,
        Haar voorhoofd met gebral
        Ciert een blonde Krans
        Waar veel duizend krullen staan,
        Haar rode mond
        Haar witte Borsjes rond,
        Haar vriendelijk gelaat
        Steeds in mijn gedachten staat.
      
      
        Ach! Cypria, Goddin
        Laat het blinde Wicht
        Eens door-schieten mijn Liefs hert:
        Met stralen van de Min,
        Dat dien gulde schicht
        Zal verlichten doen mijn smert,
        Zo zal ik gaan
        Met Myrrth' en, wieroocx-blaen
        U Offerande doen,
        Met veel Lauwer-tackjens groen.
      
      
        Ach! stroompjes, Boompjes, Wind
        Vee, en Vogels, vraagt
        Aan Lerinde, mijn schoon! Zon:
        Of zij mij weer bemindt,
        Want zij mij behaagt,
        Meer als enig Paragon,
        Bootst Echo na
        Aan mijn Lerinde dra,
        En maakt door het Bos gedruis,
        Brengt mijn Lief des klachtjes te huis.
      
      
        Mij dunkt dat Phoebus daalt,
        Kom mijn Schaepjens treet
        Langs des groene Klaver-laen,
        De Zon niet meer en straelt,
        Komt, vermits ik weet
        Waar veel nieuwe Clavers staan,
        Mijn Ram en Ooi
        Komt weidet na u Kooi,
        Tot dat de Zon weer rijst
        En zijn zoetigheid bewijst.
      
    
  