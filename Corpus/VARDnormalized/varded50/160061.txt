
    
      
        HIJ, die de Scepter swaeydt
        In Babelse Paleizen,
        Van welckers pracht staegh Fama kraydt,
        Waar ooit een Mens kon reizen.
      
      
        Die worde door Gods hand,
        In Beest'lijckheydt verschapen
        Zo dat hij at het Gras van het Land,
        En in de dauw lag te slapen.
      
      
        Zijn ruyghe Haar hing bij,
        En sleepte langs de gronden;
        Zijn Nag'len wiesen, als of zij
        Aan Arends voeten stonden.
      
      
        Hier blijft mijn weet-lust staan,
        En ziet nu in dit wonder,
        De stand van Aardse Mensen aan,
        En al haar doen bijzonder.
      
      
        Zegt gij: het gras is niet
        De Spijs der Wereldt-linghen:
        Wat hij nochtans met lust geniet,
        Dat zijn maar Aardse dingen.
      
      
        Al leidt hij niet, en rust
        Des Nachts op nare velden,
        het Is nochtans in des Werelds lust
        Daar hij zijn rust ooit stelde.
      
      
        Draagt hij gheen ruyghe vacht,
        Hij draagt wel ruyghe zinnen,
        En woelt om Rijkdom, Eer, en Pracht,
        Het Doel-wit van zijn Minne.
      
      
        Of hij gheen klauwen draagt,
        Hij is nochtans te vrezen:
        Door Roof-lust die zijn hert op knaeght
        Verdrukt hij Weeuw, en Wezen.
      
      
        O Aerdtschen, Beesten Aard!
        Ontwaakt uit Aardse Dromen:
        En tracht dat gij een Schat vergaard,
        Daar Mot, noch Dief kan komen.
      
    
  