
    
      
        SOu dan de Heilige in het nare graf,
        Ons afgeslooft als and're mensen rotten?
        O neen! De Engel daeld' en wentelt af
        De Graf-steen, en vervaard de helsche rotten:
        Hij rijst, na dat hij weder nam het leven,
        En toont zich levendig aan des en geen:
        Tot schrik van die voor zijn verschijning beven,
        Tot troost voor Petrus, en voor Magdaleen.
      
      
        Hij wenst den vreed' in het Apostolisch Huis,
        Hij troost, en wandelt met haar veertig dagen:
        Hij neemt zo weg de ergernis van het Kruis,
        En maakt te schand' der Joden list en lagen:
        Hij vaart om hoog ten huize van zijn Vader:
        Hij zet zich aan zijn Vaders rechter-hand,
        Hij zal hier naar de mensen al te gader
        Ten Oordeel dagen uit het gantse land.
      
      
        Dus kreeg de Heer dien heerlijken naam,
        Waar door de Duivelen zelfs moeten beven:
        Dus wierd hij Voorspraak voor ons al te zam
        Dien hij door bloed verworven heeft het leven:
        Hij rees uit het graf, tot hoop voor ons verrijzen:
        Hij voer om hoog, en maakt ons daar gereed,
        Het Hemels Huis; zijn Geest komt ons bewijzen,
        Zijn liefd', en word een Trooster in ons leed.
      
    
  