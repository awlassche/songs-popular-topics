
    
      
        Mijn Ziel is eenmaal moede van
        Mijn sorgeloose leven;
        Ik wil voortaan, al wat ik kan,
        De zonde mij begeven.
      
      
        De wellust dezer wereld zal
        Mijn meeste vijand wezen,
        Ik zal haar zoet als bittre gal
        Tot allen tijden vrezen.
      
      
        'k Wil mij verblijden maar alleen,
        Wanneer ik om mijn zonden
        Kan zijn bedroeft, zo dat ik ween,
        En schrei uit des herten gronden.
      
      
        O tranen van oprechte boet,
        Waar meugt gij doch vertoeven?
        Al komt gij met een grote vloed,
        Gij zult mij niet bedroeven.
      
      
        O tranen waarde tranen komt,
        Want ik verlang met smerte,
        Dat gij als water-beken stroomt
        Uit mijn verbruyselt herte.
      
      
        O heilzaam nat, dat God vergaard
        Als balssem in zijn flessen,
        Gij kont door uwen wond'ren aard
        Den brand mijns herten lessen
      
      
        O Jesu! die zelfs hebt geschreyd
        Tot medelyd' bewogen,
        De tranen der boetveerdigheid,
        Wilt perssen uit mijn ogen:
      
      
        Ik kan doch zonder uwe gena
        Niet enen droppel gieten;
        Maar als gij wilt, zij moeten dra
        Als stromen daar heen vlieten.
      
      
        Hoewel dat ik nu niet en kan
        Uwe voeten nat bewenen,
        Zo wijk ik nochtans daar niet van
        Met zuchten ende stenen:
      
      
        Mijn hert alreed' in tranen swemt,
        O dats' uit d'oogen braken!
        het En souw zo zeer niet zijn beklemt,
        Maar haast verlichting smaken.
      
      
        O God! gij die den Keisteen doet
        Een Water-bron voort-bringen,
        Die door uwe kragt een Watervloed
        Doet uit den Rots-steen springen;
      
      
        Slaat op mijn hert met uwen Staf,
        Op dat mijn ogen konnen
        Van mijne wangen storten af
        Gehele Water-bronnen.
      
    
  