
    
      
        HErderkens, die te middernacht
        Zo neirstigh houdt de wacht,
        Ziet ik kom' ulieden
        Grote vreugd aen-bieden,
        De gheboort' // Van het Woord,
        Voor dezen nooit gehoord,
        Is geschied bij de Bethlemsche poort'.
      
      
        Overzulks, laat u schaepkens staan,
        En weest rap op de baan,
        Om hem te gaan zoeken,
        Die daar ligt in doeken,
        In den stal // Nauw', en smal,
        Hij is den God van al,
        Die de mensen zalig maken zal.
      
      
        Herderkens, in den kouden wind
        Dat nieuw-gheboren Kind
        Zult gijlieden vinden
        (Het is u ziel beminden)
        Neer-geleid // Die daar schreyt
        (Emmanuel gezeid)
        En die naar ulieder komste beit.
      
      
        Hoordy niet, hoe dat bitter krijt
        Die ul'der ziele vrijt ?
        Gaat (met zijn behagen)
        Zijn rood' oogskens vagen,
        En zegt Heer // 'Kbid u zeer,
        En stort gheen tranen meer;
        Want u oogskens zijn noch al te teer,
      
      
        Krachtig Heer, wie heeft over u
        Zo grote macht alsnu,
        Dat hij u kan zenden
        In al dees' allenden
        Naakt en bloodt // In den nood,
        En in de bitter dood ?
        Is het niet u liefde over-groot ?
      
      
        Eeuwig God, die nu in den tijd
        Geboren mense zijt;
        Geeft ons kracht van boven,
        Om u wel te loven.
        Weest gegroet // Iesu zoet,
        Die komt voor onze boet',
        Hier vergieten u zo dierbaar Bloed.
      
    
  