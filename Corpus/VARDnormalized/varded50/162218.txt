
    
      
        SChoon is het kleed van eens Conincx sieraad:
        Schoon is den staat van zijn Prinsen en Heren:
        Noch schoonder is de Bruid in haar gewaad,
        Die met haar Bruyd'gom Jezus gaat spaneeren.
      
      
        Lief'lijck en zoet zijn twee Gelieven hier,
        Die in der jeugd malkanderen beminnen:
        Maar noch veel soeter is het Liefden-vyer,
        Dat in de Ziel des Liefde kan verwinnen.
      
      
        Zoet is den Reuk van Specerij en kruid,
        Maar gheen Apteeck en is zo zoet van roken,
        Als het binnenst' hert van Christi reine Bruid,
        het Welk voor haar Bruyd'gom lieff'lijck staat ontloken.
      
      
        Een schoon vermaak is in Musijcken sanck,
        Als met akkoord zoet klinken al de snaren:
        Maar dit is niet bij des Hemels lof en dank:
        Geest'lijcke vreugd doet al des vreugd bedaren.
      
      
        Schoon is het gebouw van eens Konings Paleis:
        Maar het schoon gebouw van des Hemels zuiver Tronen
        Is gans volmaakt, en boven allen heysch
        Dat kan eensdeels het onderkleed betonen.
      
      
        Och mens! of gij verstond den rijkdom groot,
        Van al Gods Liefd' vol kost'lijcke Juwelen:
        Onmogh'lijck waar het dat gij des werelds snood
        Zoudt willen voor die schone Godheid delen.
      
      
        Dus bid doch altijd om Gods wijsheid zoet,
        Dat zijne straal u herte mag verlichten,
        Tot kennis van hem zelfs, en van zijn goed:
        Dat zal u Ziel meer en meer onderrichten.
      
      
        Nu werd gij door onkund' gesleept, gesleurt,
        Als of gij waart des werelds verkochte slave,
        Zo dat u nau een troost'lijck woord gebeurt
        Van hem, die u wil schenken al zijn Have.
      
      
        De duivel toont u goud en kost'lijck ding,
        Op dat gij hem zoudt eren en aenbeden
        Maar acht al deze ijdelheid gering,
        Want het wordt doch al te maal als drek vertreden.
      
      
        Daar is in u veel meer verborgen goed,
        Dan al het bedrog van buiten u kan bieden:
        Een woning zelfs van God is u gemoed,
        Is het dat gij kond de minder dingen vlieden.
      
      
        Eert dan u Prins, bereid hem uwen Geest,
        Zo zal hij u ook wederom vereren
        Met zijnen Geest: en dit is noch het meest,
        het Geen eeuwig is en zult gij niet ontberen.
      
    
  