
    
      
        AEnhoort mijn lief, mijn vriendinne rein,
        Ik ben uwe Bruidegom zonder falen,
        Wt mijn schoon Rijk dat Hemelse plein
        Kwam ik van boven hier neder-dalen
        Om te genezen alle uwe qualen,
        Kom ik u zoeken mijn liefste graan,
        Om met mijn liefde u te door-stralen
        Kom ik u vriendelijk spreken aan.
      
      
        Wie zijt gij Bruidegom delicaat
        Die mij begeert dus tot u te trekken.
        Ik ben een dochter van kleinen staat
        Zeer onbekwaam en besmet met vlekken,
        Uwe zoete woorden mij wel verwekken,
        Maar ziet, ik scham mij voor u aanschijn;
        Woud gij versieren mijn naaktheid dekken,
        Ik sou zo geerne u dienstmaagd zijn.
      
      
        Ik ben een Koning ghebenedijt!
        Een Heer van hemel en van der eerden
        Hoe gij kleynder in u zelven zijt,
        Hoe ik u veel liever zal aenveerden:
        Daarom zo laat mij met u geweerden:
        Wilt met mij maken een vast verbond,
        Gij zijt mijn liefste die ik begeerden
        Blijft gij ootmoedig in uwen gront.
      
      
        Zijt gij een Koning zo groot vermeert,
        Edel en machtig, zeer hoog geprezen?
        Waarom is het dat gij dan een begeert
        Zo slechten dochter als ik mits dezen?
        Ik ben niet weerdig uwe Bruid te wezen,
        O schonen Bruidegom groot van lof;
        Laat mij een van uwe dienst-maeghden wezen
        De minste in uwes Vaders hof.
      
      
        Ik ben Almachtig hoort mijn bedien,
        Ik woon in het hoogste weet dit certeyne;
        Maar altijd heb ik zeer aangezien
        Die in haar zelven zijn slecht en kleine,
        Dus weest ootmoedig, van herten reine,
        Met groot betrouwen zo hoopt in mij,
        In mijn schoon Rijke dat Hemels pleine
        Zult gij zijn groot en van herten blij.
      
      
        O rijken Koning en gever milt,
        Naar u hebbe ik zo groot verlangen:
        Is het dat gij u gheweerdighen wilt
        Mij voor uwe dienst-maeght te ontvangen,
        Ik zal u dienen, vyerigh aanhangen,
        Alle mijn dagen beminnen zeer,
        Ik zal u prijzen met zoete sanghen:
        Mijn lieven Bruidegom God en Heer.
      
      
        Ben ik uwe lieven Bruidegom fijn,
        Zo moet gij mij dan alleen aankleven,
        Ik zal u goed en getrouwe zijn,
        Wilt mij uwe liefde uwe trouwe geven,
        Ziet mijnen name zal zijn geschreven
        In u voorhoofd schoon en suyverlijck,
        Met vreugden zo zult gij altoos leven
        Hier boven in mijnes Vaders Rijk.
      
      
        Hoort waerden Bruidegom mijn beduyt,
        Is het dat uwe Hoogheid hem wilt verneren
        Mij te ontvangen voor uwe Bruid:
        Ik wil zeer geren u accepteren,
        En uwen wille obedieren,
        Altoos te leven na uwen raad,
        Uwe goedheid mag ik zeer wel lauderen
        Dat g' mij begeert tot zo groten staat.
      
      
        Ziet ik begeer te wonen gerust
        In die rein zuivere herten teere:
        Na de ootmoedighe heb ik lust,
        Om haar te brengen tot groter ere,
        Dus wilt mij dienen, beminnen seere,
        Weest altoos dankbaar mijn liefste zoet
        Zo zal ik u noch beschenken meere
        Met veel schoon giften en gaven goed.
      
      
        O Princelijcken Bruidegom fier
        U zal ik danken tot allen tijden
        Voor alle mensen ter wereld hier
        Zal ik uwe grote goedheid belijden,
        Wilt mij beschermen aan alle zijden,
        Geeft mij te leven naar u gerief,
        U zal ik loven, ghebenedijden,
        Gij zijt allene mijn liefste lief.
      
      
        Komt mijn vriendinne, wilt met mij gaan
        In mijnen boomgaard zeer schoon van binnen,
        Eet van de vruchten die daar in staan,
        Zo zult gij mij noch veel meer beminnen,
        U ziel en lichaam, u hert en zinnen
        Zullen verheughen van deze spijs,
        Een schone krone zult gij ook winnen.
        In mijn schoon Hemelse Paradijs.
      
    
  