
    
      
        O Paes-nacht, verdwijnt na ons wensen,
        U dageraad verheugt ons mensen,
        En licht, neemt ons veel droefheid af,
        Drie Vrouwen met veel druk beladen,
        Zeer vroeg voor Zon, met ijver traden,
        Om god te zalven in het graf.
      
      
        Voor Zon, zijn zij aan het graf gekomen,
        Maar hebben haast met druk vernomen,
        Een steen zeer zwaar gedekt op het graf,
        Zij spraken, begosten te zeggen,
        Wie zal ons dezen steen af-leggen,
        maar omsiende was die daar af.
      
      
        In het wit den Engel Gods zij vonden,
        Sprak, vreest niet, ik zal u verkonden,
        Gij zoekt Jesus van Nazareen,
        Hij is hier niet, hij is verrezen,
        Verandert in een heerlijk wezen,
        Gaat hij u voor in Galileen.
      
      
        Nu gaat, en boodschapt zijn beminde,
        Dat zij aldaar hem zullen vinde,
        Gelijk hij haar ook heeft gezeid;
        Zo haast zij deze last ontvingen,
        Zij t'saem met grote blijdschap gingen,
        En hebben deze maar verbreyt.
      
      
        Zeer ras Petrus en Jannes lopen,
        Voort na het graf, zij vondend open,
        Met doeken ginds en daar beleid;
        Als zij niet anders daar en vonden,
        Keerden droevig tot dier stonden,
        Want hadden noch geen recht bescheid.
      
      
        Ons Heer, in hovenieren kleeren,
        Ging hem tot Magdalena keren;
        Sprak wat weent gij, bedroefde vrouw,
        Zij sprak mijn Heer is weg genomen,
        Ik weet niet hoe bij hem te komen,
        Daarom lef ik in groten rouw.
      
      
        Maria sprak, den Heer, zij kende
        Hem, en voort zij haar na hem wende,
        Sprak Rabboni met vreugde groot//
        Den Heer sprak, wilt mij niet genaken,
        Veel min aan mijnen lichaam raken,
        Ik ben verrezen van de dood.
      
      
        Maar gaat en wilt het voort vertellen,
        Aan mijn Discip'len en gezellen,
        Dat ik opwaarts nu wederom,
        Zal gaan na mijn Vader verheven,
        En eeuwiglijk met hem zal leven,
        Tot ik eens ten oordeel kom.
      
      
        Ach God! laat ons met u verrijzen,
        Op dat wij eeuwiglijk u prijzen,
        Voor al u ongemeten goed,
        Dat gij ons doed tot allen tijden,
        En ons gedaan hebt door u lijden,
        Nu ook door u verrijzen doed.
      
    
  