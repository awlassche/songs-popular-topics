
    
      
        HEmel! hoe zoet is de tijd!
        Die ik met mijn Dorinde
        Al lief-kosende verslijt,
        Dat mijn droeve ziel verblijd,
        Beminde! beminde! beminde.
      
      
        Goden! is er groter vreugd
        In des werelds rond te vinden?
        Als men in all'eer en deugd
        Zo malkanderen verheugt?
        Dorinde! Dorinde! Dorinde.
      
      
        Dan is mijne vreugd bezet
        Met duyzental van kusjes!
        Dat mijn vrijheid haast verplet,
        En mij trekt in het dartle net
        Van lusjes, van lusjes, van lusjes.
      
      
        Maar aylaes! wat droeve pijn!
        Nu is mijn vreugd verloren!
        Wijl daar een Eclips zal zijn,
        Die Dorindes Sonne-schijn
        Zal smoren, zal smoren, zal smoren:
      
      
        Want ik zal dit zoetste zoet
        In korten tijd begeven!
        Wijl ik nu vertrekken moet,
        Dat mijn laas! den doodsteek doet,
        O leven! o leven! o leven.
      
    
  