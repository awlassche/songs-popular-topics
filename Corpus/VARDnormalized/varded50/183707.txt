
    
      
        EEn kind dat wordt gedragen
        Ten Tempel onbesmet,
        Tot Godes wel behagen,
        Geofferd na zijn wet,
        Verwonderd staan zijn vrienden,
        Van het geen daar wordt gezeid,
        Door Simon die God dienden,
        Een Man van wijs beleid.
      
      
        Deze zal zijn tot vallen,
        Opstaan der mensen wel,
        Een teken over allen
        Het volk van Israel,
        Daar tegen vele reden,
        Zullen worden gezeid,
        Hij is een Vorst vol vreden,
        Een God van eeuwigheid.
      
      
        Dit zal u (Moeder) smarten,
        En maken zeer bezwaard,
        Doorsnijden, gaan ter harten
        Als een scherp-snijdend zwart,
        Op dat hij mag ontdekken
        Het hart der mensen al,
        En haar tot hem opwekken,
        Verlossen van de val.
      
      
        Daar was een Profetersse
        Die Anna was genaamd,
        Zij was een Meesteresse
        Der deugden ongeblaemt,
        Uit Asers groot geslachte,
        Een dochter Phanuel,
        Die altijd haar gedachte
        Stierde na Gods bevel.
      
      
        Des hadde zeven jaren
        Bij haren man geweest,
        En na de Schrifts verklaren
        Den Heer altijd gevreest,
        Is Weduwe gebleven
        Tot vier en tachtig jaar,
        Zij diende God verheven
        Altijd in het openbaar.
      
      
        Met bidden, vasten, waken,
        Zij haren tijd verslijt,
        Om zo bij God te raken
        Namaals na dezen tijd,
        Die heeft den Heer geprezen,
        En zij sprak van hem wel,
        Dat hij noch zoude wezen
        Verlossing Israel.
      
      
        Als nu al deze dingen
        Volbracht zijn na de Wet,
        Zij wederomme gingen
        Na haar Stad Nazareth,
        Het kind is voort gevaren
        In wijsheid en in deugd,
        Gods kracht kwam hem verklaren,
        In zijne jonge jeugd.
      
      
        Wij bidden nu dit Kinde,
        En zijn Moeder met hem,
        Dat wij hem mogen vinde
        In het zoet Jerusalem,
        Daar vreugd is boven mate,
        Die eeuwig duuren zal;
        O heer komt doch te bate,
        Ons arme zondaars al.
      
    
  