
    
      
        O Vaderland glorioos en zoete!
        Duysendt-mael ik u van verre groete:
        Als ik met mijn gezicht
        U begin te aanschouwen:
        Ik blijv' geheel verplicht,
        Gestadig denck en dicht,
        Om het playsante licht,
        Dat in u is gesticht,
        Eeuwelijk te behouwen.
      
      
        Hoe vermaeck'lijck zijn mij te aller uren,
        Hemels Jerusalem uwe mueren!
        O Stad des Heren klaar!
        O schoon Tempel mede.
        Daar de Engelen eerbaar,
        Met aller Heyl'ghen schaer,
        Loven den Heer eenpaar,
        Met melodij' eerbaar,
        In eendracht ende vrede.
      
      
        Gij zijt dat land vloeiende zeer schone
        Van honig en van mellick ydoone,
        Bereid voor herten goed,
        En van zonden puere,
        Die met rouw' en boet',
        En met zeer diep' ootmoed,
        Den Heer vallen te voet,
        Die neemt gij in het behoed
        Daar s' eeuwig mogen duren.
      
      
        Gij zijt het eynd' van al ons begeren,
        Een vrij' haven, daar wij arriveren:
        Gij zijt onze liefde groot,
        En al ons verlangen.
        Och of wij, door de dood,
        Vrij waren van den nood
        Des werelds vals en snood,
        En alle tegen-stoot,
        Die ons hier zo zwaar prangen!
      
      
        Gelijk een hert na de klaer' fonteinen
        Haeckt en snackt, al om het water reine,
        Alzo haeckt mijn gemoed
        Tot u mijnen Here:
        Na u // o hoogste goed,
        Zo dorst mij, dat ik moet
        Tranen in over-vloed
        Wt-storten, als een vloed.
        Het verlengh quelt mij seere.
      
      
        Den weg tot u valt mij alzo lange:
        Och des lichame band valt mij zo bange,
        O Heer wanneer zal het zijn,
        Dat ik, vrij van qualen,
        Eens drinken zal den wijn
        Van uwe glori' fijn,
        En zingen het lof divijn,
        Present voor u aanschijn,
        In des Hemels gouwe zalen?
      
      
        O Prins, hoe lang zal dus miserabel
        Mijn hert noch moeten zijn variabel!
        Hoe lange zal ik tre'en
        Door dees' vreemde paden!
        Waarom ik daegh'lijcks ween,
        Tot dat mij God verleen
        Zijn zelven, dien ik meen:
        Want hij mij kan alleen
        Van mijnen last ontladen.
      
    
  