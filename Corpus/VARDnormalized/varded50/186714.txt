
    
      
        Ik zei, het is best dat ik mijn mond behoe,
        Op dat mijn tong geen zonde doe,
        Ik zal mijn mond met breideltuig beslaan,
        En dus, op het naauwst, bewaaren gaan,
        Terwijl die boef, die zoo godlooslik leeft,
        Noch daagliks voor mijn ogen sweeft.
      
      
        Dies scheen ik stom van zwijgen, want ik zweeg
        Van het goede zelfs, als waar ik veeg,
        Maar zeer beroerd, door het smarten van mijn leed,
        Wierdt, in mijn middel, het hart mij heet.
        Daar ging een vier van mijn gepeins, aan brand,
        Dies sprak mijn tong, doe uit den band:
      
      
        O Here, maak mijn einde mij bekent,
        Gij mat mijn daagen, tot hun end,
        Ai doch, hoe kort? och doe de weet aan mij
        Van hoe verganklik dat ik zij.
        Gij maakte, zie, mijn dag een palmbreed wijd,
        Niets is voor u mijn levens tijd.
      
      
        Voorwaar de mens, al staat hij vast, en fier,
        Is ydelheit, en niet een sier.
        Ja ieder mens die wandelt in een beeld,
        En woelt, hoewel het hem niet verveeld,
        Gans ijdelijk. Men gaard van overal,
        En weet niet wie het krijgen zal.
      
      
        Maar nu ik, Heer, de wereld vast veracht,
        Wat goed is het dat ik dan verwacht?
        Ik hoop op u, verlosme van al het kwaad,
        Dat, door mijn afval, mij belaadt,
        En stelme, door een snooden dwaas, en zot,
        Niet tot een ieders smaad, en spot.
      
      
        Ik werd weer stom, en doe, in al mijn leed,
        Mijn mond niet op, wijl gij het mij deed.
        Neem uwe plaag, waar onder dat ik leg,
        Genaadiglyk van op mij weg.
        Want ik bezwijk, om dat uw hand mij smijt,
        En onophoudelijk kastijdt.
      
      
        Bestraftge slechs een man die onrecht doet,
        En, naa uw leer, zich niet verhoedt,
        Straks smelt aan hem al wat bevallig staat,
        Zo dat het, als een mot, vergaat
        Een ieder mens blijft waarlik ydelheit.
        Verhoor dan wat mijn bede seit.
      
      
        Uw ore neem, o Heer, mijn schreien aan,
        En swyg niet op mijn droef getraan.
        Ik ben u vreemd, en maar een gast van veer,
        Als alle mijne vaaders eer.
        Verquik mijn ziel, laat af, met slaan, van mij,
        Eer dat ik weggaa, en niet zij.
      
    
  