
    
      
        LIeve schoonheid, Zon vol deugden,
        Zoete voedster van de Vreugden,
        Die de Minnaars zielen voên,
        Wist gij, wat ik wel zou doen,
        Om in uwe gunst te raken,
        'k Wed dat gij, voor alle zaken,
        Mij zoud' helpen, dat deez' lust,
        Door uw zoetheid, zoetheid, zoetheid,
        Door uwe zoetheid wierd geblust.
        Mij zoud' helpen, dat deez' lust,
        Door uw zoetheid wierd geblust.
      
      
        Wist gij hoe ik, door uw ogen,
        Deze starren, ben getogen,
        In de Hemel van de vreugd,
        Daar de ziel zig in verheugt:
        'k Wed dat gij mij zonder marren
        Van de smerten, die mij sarren,
        Zoud verlossen door de reen,
        Die ik vaak heb aan, heb aan, heb aan,
        Vaak heb aangebeen,
        Verlossen zoud door de reen,
        Die ik vaak heb aangebeen:
      
      
        Toen ik onder het lieflijk blozen,
        Van uw Leliën en Rozen,
        Daar de zoetheid zoet in spelt,
        U, vol lusten, heb gestreelt.
        Lusten, die mijn ziel doorboorden,
        En mijn zinnen zoo bekoorden,
        Dat ze dwaalden van het pad,
        Daar de geest zijn zetel, zetel, zetel, zijn zetel had.
        Daar de geest zijn zetel had.
        Dat ze dwaalden van het pad,
        Daar de geest zijn zetel had.
      
      
        Wilt het tog eens overleggen,
        En aan mij, belieft' u, zeggen,
        Waar mijn misdaad in bestaat,
        Of zij eischt zoo'n bitt'ren haat,
        Dat ik, uit uw oog moet dwalen,
        Dat mij trooste met haar stralen,
        Stralen, daar ik, in een tijd,
        Al mijn ingang raakte, raakte, raakte, ingang raakte kwyd.
        Al mijn ingang raakte kwijt.
        Stralen, daar ik, in een tijd,
        Al mijn ingang raakte kwijt.
      
    
  