
    
      
        Wij zijn Husaaren,
        Wij trekken in het veld,
        Vrezen geen gevaaren
        Te strijden als een Held;
        Wij leven op avontasie,
        En houden altijd bon koerasie,
        Zoete lieve Meisjes en lekkere Wijn
        Dat is onze beste medicijn,
        Och zoete Susje wil je mijn,
        Wij leven zonder zorgen,
        En wij zingen fal la lal fal drie dera,
        Sterven wij van daag of morgen,
        Wij zingen victoria.
      
      
        Wij zijn Dragonders,
        En rijden te Paard,
        Bedrijven veel wonders,
        En zijn niet vervaard,
        Wij leven altijd in groot plyzier,
        het Zij in het veld of in ons kwartier,
        Dat is de regte Dragonders aard,
        Meisje wil je met ons zijn gepaard,
        Zijt gij dan geen Dragonder waart,
        Wij leven altijd zonder zorgen,
        En wij zingen fal la lal fal drie dera,
        Sterven wij van daag of morgen,
        Wij zingen victoria.
      
      
        Wij zijn Jaagers,
        Wij draagen een groen kleed,
        Leven als de Heren,
        En weten van geen leed,
        het Zij in het veld of op de wacht,
        En zijn gereed bij dag en nagt,
        En schieten zeer konstig in de schijf,
        Dat is ons grootste tijdverdrijf,
        Meisje wil je wezen een Jaagers Wijf,
        Wij leven zonder zorgen,
        En wij zingen fal la lal fal drie dera,
        Sterven wij van daag of morgen,
        Wij zingen victoria.
      
      
        Wij zijn Kanonniers
        Van de Artillerie,
        En leven ook lustig
        Onder onze Compagnie,
        Wij staaren in het veld op de Batteryen,
        En vuuren met stukken aan wederzijde,
        Wij zijn vrolijk en drinken wijn en bier,
        Meisje wilt gij hebben een Kanonnier,
        Die is vol vreugde en plyzier,
        Wij leven zonder zorgen,
        En zingen fal la lal fal drie dera,
        Sterven wij van daag of morgen,
        Wij zingen victoria.
      
      
        Wij zijn Soldaaten
        Heel complaisant,
        En strijden met moed
        Tegen onze Vijand,
        Wij gaan met vreugd aan het exerseeren,
        En leven in het veld gelijk de Heren,
        Daar is geen groter vermaak voor mij
        Als onder de Soldaatery,
        Ach zoete Susje waar je mijn,
        Wij leven zonder zorgen,
        En zingen fal la lal fal drie dera,
        Sterven wij van daag of morgen,
        Wij zingen victoria.
      
    
  