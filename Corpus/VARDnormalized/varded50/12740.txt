
    
      
        Maar is er ooit een slechter Tijd
        Beleeft, als die wij nu beleven:
        Waar dat men komt, of waar men rijdt,
        De Nering schijnt de geest te geven.
      
      
        Den Ambachtsman doet zijn beklag,
        En krijgt schier hopeloose zinnen:
        Dat eertijds goed te wezen plag,
        Daar valt nu weinig mee te winnen.
      
      
        De Timmerman loopt bij de straat,
        Om Wijf en Kind te onderhouwen
        Heeft hij het meer dan al te kwaad;
        De Koopman laat geen Schepen bouwen.
      
      
        Wat scheelt het al? Men seyd’ van ouds,
        En het scheen of het spreeck-woordt niet kon dwalen,
        Een Timmerman een klompje Gouds;
        Nu mag het kwalijk Koper halen.
      
      
        De Boots-man zit en heeft geen moed,
        De slappe Vaart geeft slechte Huyren,
        De Kuiperij, voor dezen goed,
        Die leit nu ook in de luyren.
      
      
        De Ooster-vaert sackt na de lij,
        Den Oorlog weet die te verderven,
        Tot na-deel van de Visserij,
        Die langs zo meer komt uit te sterven.
      
      
        De Super staat noch best van al
        Om aan de kost te komen raken,
        Indien hij maar het Kost’lijck-mal
        Op het nieu fatsoen weet na te maken.
      
      
        De Fransman is hem toegedaan,
        En weet hem werk genoeg te geven,
        Dies zal het hem niet kwalijk gaan,
        Zo lang de Fransman is in het leven.
      
      
        Al leit het ander meest ter neer,
        Ik hoop het zal niet langer dalen.
        Na het zuur het zoet: na lelijk weer
        Komt Phoebus met zijn gulde stralen.
      
    
  