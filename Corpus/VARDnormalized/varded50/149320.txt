
    
      
        Bewaar mij, God, mij, die op u vertrouw,
        En, in eenvoud, vol-taligh uit durf zeggen,
        Dat ik alleen u voor mijn Here hou’;
        Doch middeltijdts wel me’e kan overleggen,
        Dat al mijn deuchdt, met alle Godtsdiensts zaken,
        V, zalig Heer, niet saliger kan maken.
      
      
        Hierom heb ik mijn lusten omgekeerd
        Ten dienst van haar die gij hebt uitverkoren
        En metten naam van Heilig Volk vereerd.
        ’k Zocht ware Deuchdt: doch die was al verloren.
        Door Heete drift na selffs-verdichte Goden
        Was Liefde Gods al uit het hert gevloden.
      
      
        Een bitter wee is zulker mensen loon.
        Dies ik aan all’ haar pronck-Godtsdiensticheden
        Geen deel begeer. mij is het haar beest-gedoon,
        Haar bloedt-gequist, haar offer, haar dank-reden.
        Daer’t waarheid geld zal ik haar naam niet spellen,
        En op haar woord nooit vonnis laten vellen.
      
      
        God is mijn Goed, mijn Deel, mijn Erf, mijn Al,
        Mijns herten steun. die mij, en al dat mijn is,
        Door nauwe zorg, in wezen houden zal.
        Hoe Lieff’lijck is het dat God aan all’ de sijn’ is!
        Wat schoonder lot heeft hij mij toegeschreven!
        O Hoog geluk daar ik toe ben verheven!
      
      
        Lof, eeuwig lof zij Gode, die mij raad,
        Geleid, bestuert, en richt mijn pad ter eren;
        Die zich des nachts in mijn gedacht in-laet,
        En mij, in stilt’, zijn heimenis komt leren.
        hetzij waar ik ben, hetzij wat ik doe of pooge,
        Altijd is God in mijnes herten oge.
      
      
        Zijn hulp en gunst staan stadig mij gereed.
        Ik mag in kamp, maar zal ten ramp niet kommen,
        Zo dat mijn hert, nu ik dat zie en weet,
        Tot in zijn diepst’ met vreugden is om-swommen.
        Ik voel mijn tong, door vreuchde-rijckheyt, haken
        Om Godes naam met spreken groot te maken.
      
      
        Want gij zult mij, wanneer de laatste nood
        Afbreeckt den draad der sterff’lijcker naturen,
        Niet laten zijn verslonden van een dood
        Die eeuwelijk en zonder endt zal duren.
        ’tIs waar, mijn vleysch zal inder aarde wezen,
        Doch zonder ooit verderff’lijckheydt te vrezen.
      
      
        Want gij zult niet gedogen dat het lijf
        Des heyl’gen Ziels, zo hoog bij u in waarde,
        In het donker graf een aas der wormen blijff,
        Of immermeer weg-rotte in der aarde.
        Gij, God, wiens hand den sleutel draagt van ’tleven,
        Zult mij daar toe een open deure geven.
      
      
        De mense zoek, zo lang hij is, en leeft:
        Tot volle vreuchdt en zal hij nooit geraken,
        Zo lang zijn hert in het Sterffelijcke sweeft,
        En buiten u, o God, zich wil vermaken.
        Gij geeftet al, alleen, en te allen tijden
        Wat sal’gen kan, en waarlijk doet verblijden.
      
    
  