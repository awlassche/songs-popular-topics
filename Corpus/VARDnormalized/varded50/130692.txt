
    
      
        Weg, Venus wigt!
        Met al uw liegen,
        Bedriegen,
        Gaat vrij uit mijn gezigt!
        Weg, snoode meid
        Die mijn verleid:
        Gij zult mijn zo in slaap niet wiegen.
      
      
        Wat heb ik staag
        Mijn tijd versleten,
        Vergeten,
        Om u, trouwloze Maagd!
        Maar nu voortaan
        Is dat gedaan
        En schei ’er uit,   dit moet gij weten.
      
      
        Gij toonde mijn
        Veel soetigheden,
        Maar heden
        Zien ik, is het maar schijn.
        Gij zwoer mijn trouw,
        O schone Vrouw,
        En nu lagt gij wat met mijn reden.
      
      
        Ik wierd altijd
        Van u geprezen
        Voor dezen,
        Maar nu, eerloose meid,
        Wijst gij mijn af,
        Voort na mijn graf.
        Maar het kan geen kwaad, het mag zo wel wezen.
      
      
        Gij bedriegt mijn,
        O Tygerinne,
        Door het minnen
        En door uw valse schijn.
        Adieu, ‘k ga heen,
        - Weg mal geween -
        En trek van u gants af mijn zinnen.
      
      
        O blaeuwe scheen,
        Hoe zal dit lukken?
        An stukken
        Zo raakt dit heele been.
        Og, og, dan moet
        Ik, O gants bloed,
        In het laast nog springen op twee krukken.
      
      
        Ik zal des pijn
        Wel haast verzagten.
        Weg klagten,
        Met een glas Rinse Wijn!
        Dan hoef ik niet
        Met groot verdriet
        En ongeduld de meid te wagten.
      
      
        Het Wijntje doet
        Ons vrolik Wezen,
        Geprezen,
        En maakt rijk zonder goed.
        En het doed ons deugd
        En het maakt de vreugd
        En het kan ons van ons smert genezen.
      
      
        Laat ons dan zaan
        Maar lustig drinken
        En klinken.
        Het gaat er zo op aan!
        Uit Pot en Kan,
        Daar hou ik van
        En van eens helder te rinkinken.
      
      
        Verwagt de straf
        Voor uwe daden!
        Komt kwaden,
        Vermorsselt haar tot kaf!
        Komt slim gespuis,
        Voert haar uit het huis
        En toond in het minsten geen genaden.
      
      
        Geen Jongmans zin
        Moet men verwekken
        En gekken
        Daar na weer met zijn min!
        Gij Dogters, zaan
        Leerd hier dog aan:
        Laat u dit voor een lering strekken.
      
    
  