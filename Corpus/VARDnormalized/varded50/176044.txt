
    
      
        WIlt doch u oordeel overgeven
        Aan onzen Coninck Heer:
        En uwe rechten wel-beschreven
        Syn Zone vlijtig leer.
        Dat hij u volk rechtmatig richte,
        En zonder onderscheid
        Van rijk en arm de zaken slichte
        In aller billijkheid.
      
      
        Geeft dat de rust, geeft dat den vrede
        Op alle bergen bloei:
        Gerechtigheid en goede zede
        Aan alle heuvels groei.
        Hij zal ze bij het recht bewaren
        Die kruis en jammer quelt,
        En straffen die ze hart bezwaren
        Met onrecht en geweld.
      
      
        Zij zullen u gehoorzaam wezen
        Zo lang' als zon en maan
        Hoog aan den hemel opgeresen
        Haar snelle gangen gaan.
        Hij daalt, gelijk een koelen regen
        Daar het gras is afgemaeyt,
        Als droppels neer te vallen plegen
        Op het aardrijk nieu bezaait.
      
      
        De goede mens zal vrolijk leven
        En gants voorspoedig zijn,
        Tot dat de maan niet meer zal geven
        De wereld haren schijn.
        Van see tot see, van land tot landen
        Gereyckt syn regiment,
        Ia van Euphratis vochte stranden
        Tot aan des werelds end.
      
      
        Het volk der onbewoonde steden
        Hem vallen zal te voet:
        Syn vijand, met gebogen leden
        De aarde kussen moet.
        De Vorsten Tharsis, en d'eylanden
        Hem brengen hare schuld,
        de Arabers en Sabëers handen
        Met gaven zijn vervult.
      
      
        De koningen van alle rijken
        Tsaem knielen voor hem neer.
        De heidenen uit verre wijken
        Bewijzen hem syn eer.
        Den armen man komt hij te baten
        Die tot hem treurig schreyt,
        Hij helpet die hier is verlaten
        Wt syn ellendigheid.
      
      
        Den ongeachten en den klenen
        Zal hij genadig zijn.
        Die van gebrek en kommer wenen
        Verlosset hij uit pijn.
        Haar zielen voor geweld en logen
        Neemt hij in syn behoed'.
        En boven al is voor syn ogen
        Zeer kostelijk haar bloed.
      
      
        Syn leven blijft. men zal hem geven
        'tGout van Arabia.
        En bidden, dat hem al syn leven
        Den zegen volge na.
        Een hand vol koren zal doen komen
        Te voorschijn zo veel graan
        Dat het zal ruysschen, als de bomen
        Die op den Liban staan.
      
      
        Dan zullen de bemuyrde steden
        Veel borgers brengen uit.
        Toenemen zullen zij in vreden
        Gelijk het groene cruyt.
        Des Conincx naam zal niet verdwijnen,
        Maar blijven in gedacht
        (Zo lang' de schone zon zal schijnen)
        Bij het comstige geslacht.
      
      
        De heidens zullen altesame
        Gezegend zijn in hem.
        Zij zullen prijzen zijnen name
        Met opgeheven stem:
        En zeggen: lof zij onzen Vader
        De God van Israël,
        Hij is alleen een wonderdader,
        Hij maket alles wel.
      
    
  