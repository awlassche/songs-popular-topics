
    
      
        ZOo wie in noot niet toont zijn liefden werk,
        Die heeft in zich het gelove ook niet sterk;
        Maar wie het geloof te rechte heeft bevat
        Die toont uit zich de liefde als een schat,
        En heeft een goed opmerk.
      
      
        Al is het een Broeder die is juist niet goed,
        Maar die in noot aan iemand liefde doet,
        Een rechte Broeder komt dan voor den dag,
        Al is hij vreemd, wanneer hij hoort geklag,
        Hij komt dan tot behoed.
      
      
        Doch die het geloof te recht een Broeder maakt
        Die is het dat door het geloof in liefde blaakt,
        Hij stelt in het werk door kost en moeite groot
        Het geen vereist tot redding uit der noot,
        Die is in last geraakt.
      
      
        Voor tijd en stond en roemt hij niet in praat,
        Maar houdt hem vast aan rechte middelmaat,
        Zijn kool die is gedoven onder d'as,
        En wacht maar op wanneer het komt te pas,
        Dat hij zich d'as ontslaat.
      
      
        Een zulken vriend dien is een schoon kleinood,
        Hij blijft getrouw tot in de bleke dood,
        Zijn vreze Gods die port hem tot het goed
        Van iemand aan, en zijn oprecht gemoet
        Noit van de waarheit vloot.
      
      
        Als zulken vriend dan stelt het zijn te werk
        Zoo gaat niet los maar neemt een goed opmerk,
        Is het iet voor u, zoo ziet de waarheit aan,
        En dat het strekt om u te doen bestaan,
        Den tijd uws levens perk.
      
      
        Het geen het gelove in den vromen werkt,
        Dat doet hij niet die zich daar tegen sterkt,
        Door ongeloof zoo wijkt hij daar van af,
        In plaats van troost zoo toont hij zich heel straf,
        Wanneer hij noot bemerkt.
      
      
        Of op het best hij toont medogentheit,
        Maar het is een stuk dat ons geen goed bereit;
        Zijn woorden zijn gelijk het zuiker zoet
        Tot goede hoop, doch worden bitter roet;
        Door dat men wordt misleit.
      
      
        En zoo het geviel dat waarheit scheen bij praat,
        En dat men niet geweigerd wiert met smaat,
        Maar onder schijn als of het hem was leed,
        Dat geeft berouw, wanneer men zeker weet
        Dat hij niet trouw en gaat.
      
      
        Is dit dan zoo, houdt stadig goede wacht,
        Op dat gij neemt een trouwe vriend in acht,
        Gaat met hem om en merkt zijn trouwheit aan,
        En doet hem ook u goede wil verstaan,
        Naar vriendschap altijd tracht.
      
      
        In tijd van noot dan komt te pas zijn raat,
        Of andere dienst daar van hij toont de daat;
        Maar ziet voor al een vriend van God te zijn,
        Zijn hulp gaat vast, in noot en zware pijn,
        Hij zijne niet verlaat.
      
      
        Zoo gij hem bid en in gelove acht,
        Zoo werd gij niet van onverstand verkracht,
        Hij zal u hier dan houden bij de hand,
        En nemen op, te zijner tijd in het land,
        Hier boven door zijn macht.
      
    
  