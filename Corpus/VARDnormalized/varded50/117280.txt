
    
      
        ACh! vals-gebraeyde Net,
        Most gij nu zijn gezet,
        Omvangen mijn, en zo met een te doen,
        Dat ik mijn Jongen noch mij Gay kan voen,
        En misse het zoet vermaak,
        Daar ik gevangen nu zo zeer nu haak,
        Ik zie dat ik zal moeten blijven
        In deze droeve Kooy,
        Als een gevangen prooy.
      
      
        Wat is het een groot verscheel,
        Daar ik met zoet gekweel,
        Met Lief gefluit en over groot vermaak,
        Al zoetjes singend’ na den Hemel raak,
        Met overzoet getier,
        Door het dikwijls fluiten van mijn tirelier,
        Maar deze vreugd is mijn benomen,
        Mijn lichaam schijnt te dier,
        Daarom zo blijf ik hier.
      
      
        Ik placht in het groene gras,
        Als het omtrent Mei-tijd was,
        Met mijne Gaai te spelen in het groen,
        En trekke bekken als de Duyfjes doen,
        En kwelen in de lucht.
        Nu ik voor zoet gekweel gestadig zucht,
        Sootje is niet bij de Weyen,
        Daar ik op mijne buit,
        Dikmaal zong helder uit.
      
      
        Mijn glad’ en schelle keel,
        Die placht voor deze veel,
        Te kwelen zoet als ik ophief mijn oog,
        En met een tierelire vloogh om hoog,
        En weder daalde neer,
        En nam na het groene gras dan neer mijn keer,
        Doen vond ‘k ik over-soette vreugde,
        In het lieve groene Gras,
        Als ik bij het Gayke was.
      
      
        Nu zit ik hier en zucht,
        En mis de vrije vlucht,
        Vlieg ik eens gins dan eens weder heen,
        ‘k Ben nouw’lijcks op of stoot mijn aan de een,
        Dus leit mijn zang ter neer,
        En denck aan het vrije vliegen nimmermeer,
        Maar raak nu gans aan het droevig kwijnen,
        Adieu nu Beesjes al,
        Nu ik ter Dood verval.
      
    
  