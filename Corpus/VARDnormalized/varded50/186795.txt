
    
      
        Ik riep, in mijn benaauwde daagen,
        Tot God, den Heer, met deerlik klaagen,
        En hij, tot mijne hulp genegen,
        Zond antwoord, naa ik was verlegen.
        Red, Heer, mij nu van valse lippen,
        Eer die mijn ziel mij doen ontglippen,
        Verlosme van des bedriegers tong,
        Die naa mijn eer, en leven dong.
      
      
        O gij bedriegers, vol van boosheit,
        Wat geeft uw tong u, door haar loosheit?
        Wat vrucht is het, dat ze, door het beploegen
        Van loogenland, u toe zal voegen?
        Slechs scherpe pijlen, als, geschoten
        Van magtigen, door het borstbeen stoten,
        Met vuur, zo heet, in uw gemoed,
        Als koolen van jeneevergloed.
      
      
        Ai mij, dat ik, bij Mesechs erven,
        Zo ruimen tijd, als vreemd, moest zwerven!
        Zo lang, bij Kedars woeste zonen,
        In zijne wilde tent, bleef wonen!
        En, als van God, en mens verlaaten,
        Noch woon bij die den vrede haaten,
        Wat valt dat voor mijn ziele bang?
        Helaas, het duurt haar veel te lang.
      
    
  