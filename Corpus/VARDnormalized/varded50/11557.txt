
    
      
        het IS hier een tijd van vrolijkheid,
        Verdrijft daarom de rouw en leit,
        En helpt ons vrolijk zingen:
        het Is hier de feest, waar in de geest,
        Wel blijdschap mag voortbringen.
      
      
        In d'oude eeuw' is het mee geschiet,
        Daar was geneughd en geen verdriet,
        Als Echte luiden paarden:
        Zelf d'Oude Man, die dachter an,
        Hoe zoet zij ook vergaerden.
      
      
        Men stelder toe de Bruiloft schaer,
        Men was blij met het jonge paar.
        De Wijsheid wiert vergeten:
        Zo Oud als Jong, van vrueghden zong,
        Men wou geen stuyrsheydt weten.
      
      
        De Wijsheid Gods zelf alles zag,
        Als hij kwam op des Bruylofts dag,
        En zag dit groot krioelen:
        En tot een merk  zijn wonder werk,
        Deed hij haar zien en voelen.
      
      
        De Wijn was op, de vreugd was uit,
        Daar was een stil en hees geluid,
        De schaffer was verlegen.
        O waar kan zijn, zo goede Wijn,
        Daar is de vreugd ter degen.
      
      
        Waar blijdschap hout de rechte maet,
        Daar kroontmen eerst den Echten staat,
        Daar blijftmen in de palen:
        Daar kan een Mens, na wil en wens,
        Zijn lust en aessem halen.
      
      
        Wijst d'aerdtsche Bruiloft, des Hemels aan,
        Zo moetmen zo ter Bruiloft gaan,
        Dat steeds de zinnen streven:
        En zien om hoog, met des Hemels oog,
        Na een veel beter leven.
      
    
  