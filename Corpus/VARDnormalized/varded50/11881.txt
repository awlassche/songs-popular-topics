
    
      
        Gelukkig o verenigd Paar!
        Die door de vreze Gods gedreven:
        V bind in dezen Echt te gaar,
        Tot een gerust en beter leven.
      
      
        Wat gij daar in ter handen slaat,
        Dat laat o Here! wel gelukken.
        Want wie dat in u wegen gaat,
        Die zal noch ramp noch onspoed drukken.
      
      
        V goe Vriendin en Bed-genoot,
        De schoonste Lust-hof van u zinnen:
        Die zal getrou zijn in den dood,
        En u met hert en ziel beminnen.
      
      
        Gij zult, door haar, de zoete vreugd,
        De wenschelijcke lust genieten:
        Het beeldsel van de ware deugd,
        Zal uit u stam en afkomst vlieten.
      
      
        Want uit een wel-geheeghde grond,
        Daar wassen deughdelijcke spruiten:
        Daar woont de tucht, daar is een mond,
        Die altijd zal de Gods-vrucht uytten.
      
      
        Daar spreyt Gods zegen breet en wijd,
        Daar zijn de rechte Wijngaard ranken:
        Daar bloeyt de voorspoed, door de tijd:
        Een stof om stadig God te danken.
      
      
        O wel dan als gij u geslacht,
        Ziet als een vruchtbaar land in het groeien,
        Want heil en gonst u dan toe-lacht,
        Die als een tierig hof zal bloeien.
      
      
        O wel gelukkig, als de tijd,
        Dit tijdlijck leven gaat af-snijden:
        Dat gij u dan in God verblijd,
        En wacht hier na veel beter tijden.
      
    
  