
    
      
        Wie is het, dien Gij zo waardig kent,
        Heer, dat hij in uwe Heil'ge Tent
        Mag wonen, en met U verkeren?
        Wie is zo zeer van U bemint;
        Dat op uw Berg zijn rustplaats vind,
        Om eeuwig U aldaar te eren?
      
      
        Die een onstraflyk leven leit,
        En het oordeel in gerechtigheid
        Uitvoert, door mij hem streng bevolen.
        Die waarheid spreekt, met hert en mond;
        En mijn stem waarneemt in zijn grond;
        Om nooit van des levens spoor te dolen.
      
      
        Die met zijn tong zijn vrind niet vleit,
        En lagen in zijn hert bereid,
        Om het net hem over het hoofd te trekken.
        Die nooit zijn goeddoen lont met kwaad;
        Noch redenen, uit eigen baat,
        Opneemt, die tot zijn nadeel strekken.
      
      
        Die den verworpen mens veracht,
        En houd in al zijn doen verdacht:
        Maar eert, die mij van herten vrezen.
        Die deens gezworen eed betracht;
        En nooit verandert: om met kracht
        Te dempen het oude heilloos wezen.
      
      
        Die nooit zijn geld op woeker langt,
        En geen geschenken ooit ontvangt,
        Om den onnooz'len te vertreden.
        Die deze dingen trouwlyk doet,
        Die zal, al wat hem hier ontmoet,
        Nooit wankelen in eeuwigheden.
      
    
  