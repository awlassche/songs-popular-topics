
    
      
        VErheft u gheeste
        Met mij, o reine jeugd,
        Tot den foreeste
        Des hemels vol met vreugd.
        Print in u memory,
        De schone hemels glory,
        Die gij met een korte victory
        Hier verkrijgen meugt.
      
      
        Hoog in den throone
        Zit daar Gods majesteit,
        Dry in persoone,
        En een in Godlijckheyt:
        Wie kan uit spreken
        De schoonheid onbezweken;
        Nergens bij kan worden gheleken
        D'hooghe Triniteit.
      
      
        D'Maeghdeken reine
        Maria triumphant,
        Zit hoog alleyne
        Aan haars Zoons t'rechterhandt:
        Schoon uyt-ghelesen,
        Als een lely geprezen,
        Die komt uit den doorne gheresen
        En bloeyt zeer playsant.
      
      
        De Seraphijnen
        Die vliegen om den troon,
        Met Cherubijnen
        En duizend Engelen schoon:
        Zingen aandachtig
        Met stemmen evendrachtigh:
        Heilig God, heilig en krachtig
        Heilig eeuwig schoon;
      
      
        Daar zijn Profeten:
        d'Apostelen zijn daar
        Treffelijk gezeten,
        Als s'wereldts rechters klaar
        Zonder verdrieten
        De wereld zij verlieten,
        En al wat zij mochten genieten
        En volgden God naar.
      
      
        De Martelaren
        Gepurperd met hun bloed
        Komen met scharen
        Het Lammeken in het ghemoet,
        Vrij van hun banden,
        Zij dragen in hun handen
        Palmen groen tot des vijands schanden
        Vol met vruchten zoet.
      
      
        Zo veel Doctoren,
        En Bisschoppen bekent,
        En Consessoren
        In deughden ongeschend,
        Gaan hen vertonen
        Versierd met goude kronen:
        Zo komt God hunne werken lonen
        Eeuwig zonder ent.
      
      
        Reine Ionghvrouwen
        Dragen een rozen Krans,
        Men mag s'aenschouwen
        In een sneeuw witten glans,
        Volgden de gangen
        Van t'Lam Gods met verlangen,
        Niemand zingen vrolijcker sanghen
        Als zij aan den dans.
      
      
        In deze stacy,
        Daar men ziet Gods aen-schijn,
        Zal tribulacy
        Met druk vergeten zijn.
        Niemand zal klagen
        Dat hij iet moet verdragen
        Maar men zal daar nachten en dagen
        Met God vrolijk zijn.
      
      
        Prinse met couragie
        Strijdt nu vrolijk onverveert.
        Lijdt gij quellagie
        Oft dat gij iet begeert.
        Strijdt zonder schromen
        Het zal u hier namaals vromen,
        Want zo groten vreugd te bekomen
        Is wel strijdens werd.
      
    
  