
    
      
        Wat is het de ziele goed,
        Steeds na bij God te blijven!
        O dat verheugt het gemoed,
        En zal de smert verdrijven,
        Wanneer het ziet, en smaakt,
        Hoe liefelyk hij is,
        Die alleen ons heil volmaakt,
        En troost in droevenis!
      
      
        Al moesten wij dan gaan
        Door vuur en waterstroomen,
        Zo hij ons bij wil staan,
        Wij hebben niet te schromen.
        De schaduw van de dood
        Verschrikt mijn ziel dan niet,
        Als ik zijn staf genoot,
        Tot steun in het bangst verdriet.
      
      
        Een nacht, schoon nog zo zwaar,
        Zal deze Zon verlichten:
        En deze Beukelaar
        Doet stuiten alle schichten.
        Die Hem heeft, heeft het Al,
        Zo dat hem niets ontbreekt.
        Wie is het, die beroeren zal,
        Als hij van vrede spreekt?
      
      
        Maar is dat nu alreeds,
        Als God zijn gunst wil tonen:
        Wat is het bij die steeds
        Met Hem daar boven wonen,
        En die onmiddelyk
        Zijn aangezicht aanschouwt,
        In het zalig Hemelrijk,
        En het huis van hem gebouwd?
      
    
  