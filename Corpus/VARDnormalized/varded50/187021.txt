
    
      
        O deugd! wat zijt ge aanbiddens waard!
        Die het al te boven streeft,
        Wat immermeer geweest is hier op aard,
        Of nog zijn wezen heeft.
        Want als hier alles ondergaat,
        Blijft gij o deugd! alleen in vasten staat,
        En schenkt die u omhelst een eindeloos, sieraad.
      
      
        O bloem des levens noit verlept,
        Die onverderflijk bloeid!
        Gij zijt het, die den kwaden mens herschept,
        In ontugt opgegroeit.
        Gelukkig, dien uw liefde blaakt,
        Wijl gij alleen den mens onsterflijk maakt.
        het Is regt, dat men om u alle andere schatten wraakt.
      
      
        Geen goed, hoe schoon, of rijk op aard,
        Dat zoo veel voordeel doet.
        Wijl niets geluk of vergenoeging baard,
        Als een gerust gemoed.
        Dat staat in ramp, en ongeval,
        Gelijk een rots, voor alle stormen pal,
        Wie dezen schat bezit, bezit het wenslijk al.
      
    
  