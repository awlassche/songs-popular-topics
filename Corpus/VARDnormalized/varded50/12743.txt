
    
      
        Hoe rast het dertel Vleys?
        Om in zijn dwazen eis
        Te werden toe-gelaten.
        Het stroockt mij dag aan dag,
        En doet al wat het mag
        Op hope van bepraten.
      
      
        ‘k Weet niet in dit geval
        Waar ik mij wenden zal,
        Het gaat tot aan mijn leven,
        De weg is glibberglad,
        En ik word’ als een blad
        Vast om en om gedreven.
      
      
        Mijn Eva, snoepens graag,
        Rust niet: maar komt mij staegh
        Den valsen Appel bieden:
        Nu, seytse, grijp hem aan,
        Waar meughje doch na staan?
        U zal geen kwaad geschieden.
      
      
        Gij zijt een blooden gast,
        De zaak lijdt doch gheen last:
        Wat mag u dan bedroeven?
        Wat zegje? ‘het Heeft geen nood?
        Ik zeg, Het is de dood,
        Zo wij bestaan te proeven.
      
      
        Ik hebbe van de vloek,
        Door naarstig onderzoek,
        Al over lang geweten
        Hoe licht dat gij het slaat,
        Wellusts na-slepend’ kwaad,
        Doet mij de lust vergeten.
      
      
        Denck wat het wezen soud’,
        Als ik u volgen woud’?
        Wilt loon na werken gissen,
        Onlijdelijcke pijn,
        En onzes Gods aanschijn,
        In eeuwigheid te missen.
      
      
        Woud gij van onzen God
        Afgaan? en lopen tot
        Den Helschen zwarten Koning,
        En geven het eeuwig licht
        Voor het ysselijck gesticht
        Van Plutoos droeve woning.
      
      
        Mijn God verhoede dat,
        Gij loopt bezijden het pat,
        Hij zal mijn zwakheid stijven,
        En gij van nu voortaan,
        Zult beter gangen gaan,
        Noch kuren meer bedrijven.
      
    
  