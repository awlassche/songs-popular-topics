
    
      
        KOmt gij, die door lust, verzopen,
        En in weelde sweeft:
        Daar gij ziel en lijf toe-geeft:
        Doet u hert eens open,
        En na het beste streeft.
      
      
        Ziet hoe klaeght doch God de Here,
        Over Israel:
        Die zijn uitgedrukt bevel,
        En zijn naam onteren,
        Door haar dertel spel.
      
      
        Ziet haar zweven in de lusten,
        En vol overdaad:
        Ja zij smoren in haar kwaad,
        Op het yvoyr zij rusten,
        En in trotse staat.
      
      
        Ziet zij drinken uit de schalen,
        Die met Harp en Luid,
        Zien om Josephs schae' niet uit,
        En vol pracht en pralen,
        Zijn der zonden buit.
      
      
        Ziet haar in de Wellust smoren,
        En vol snood bedrijf,
        Als een boel na het geyle wijf:
        Dieder wekt Gods toren,
        Zo aan ziel als lijf.
      
      
        O wat is de Wellust snel-lust,
        Hoe ras stuyftse neer:
        Als een bloem of lichte veer',
        Ja het is een quel rust,
        Die daar rooft u eer.
      
      
        Ach wat zydy arme slaven,
        Die in Wellust swiert:
        Die der deughden kleed ontciert:
        En schent Godes gaven,
        Die de Hemel viert.
      
      
        Zij brengt u in veel ellenden,
        En als levend' dood:
        Ja zij laat u in den nood:
        Hoe gij het ook wilt wenden,
        Laas u smert is groot.
      
      
        Let dan op des korte vreugde,
        Die ras smelt en kwint,
        Die alleen uitwendig schijnt:
        Dus streeft na de deughde,
        Die daar nooit verdwijnt.
      
      
        Want de deugd zal eeuwig bloeien,
        Als een goude kroon,
        Als een peerl aan Godes troon:
        Wilt in Gods-vrucht groeien
        En verwacht haar loon.
      
    
  