
    
      
        WAt heb ik al verdriet en smaad gheleÃªn
        Wanneer ik ginck u groten naam belijden!
        Hoe heeft mijn Ziel in bitterlijk gheween,
        Met vlees en bloed, o Here, moeten strijden!
      
      
        Dat ik door vrees, of des werelds ijdelheid,
        En wat 'er meer werd hier en daar gevonden,
        Niet t'eenemael soud' werden af-geleid
        Van het rechte pad, tot alderhande zonden.
      
      
        U goeden Geest die mij heeft by-ghestaen,
        Die moet den lof alleenlijk daar van dragen.
        U goeden Geest die zal ik roepen aan,
        Dat hij bij mij wil blijven al mijn dagen;
      
      
        Tot dat de Ziel van het Lichaam scheiden zal,
        En in u huis zal werden op-ghenomen;
        Tot dat de Ziel uit het droevig tranen-dal
        In volle vreugd zal tot haar Heiland komen.
      
      
        O goede God! wanneer komt doch dien dag?
        Wanneer zal ik u aangezicht aanschouwen?
        Wanneer zal eens een eynd' zijn van geklag?
        Wanneer zal ik een eeuwig Feestmaal houwen?
      
      
        De voorsmaak Heer, van zo gewenschten vreugd,
        Die heeft mijn Ziel alrede opgeheven:
        Zij is alleen in haren God verheugt,
        En kan voorwaar alhier niet langer leven.
      
    
  