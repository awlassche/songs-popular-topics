
    
      
        NV laat ons allegaar dankbaar zijn,
        Ons Heer ons God, ons Vader,
        Die ons van bier, van drank, van wijn,
        Verzaad heeft alle-gader.
        Van Vlees en ander goede spijs
        Ghecockt, bereid zeer menich-wijs
        Wilt hem u hert aankleven,
        Hij en zal u niet begeven
      
      
        Den Zone Gods ghebenedijt
        Die willen wij mede loven,
        Die ons van zonden heeft bevrijd,
        Wanneer wij waren verschoven
        Die ons zo minnelijk heeft ontfaen,
        En inder noot niet af en zal gaan,
        Bemint hem in dit leven,
        Hij en zal u niet begeven.
      
      
        Wij danken ook God den heiligen Geest,
        Van sijnder visitatie,
        En hadde hij bij ons niet geweest,
        Ons vreugd waar tribulatie,
        Hij is een trooster in het verdriet,
        Want zonder hem en konnen wij niet:
        Wilt hem u herte bereiden,
        Hij en zal van u niet scheiden.
      
      
        Wij willen den werd ook danck' zeer,
        Die het al heeft laten coocken:
        Hij heeft zo wel bewaard zijn eer,
        Want ons en heeft niet gebroken,
        Wij danken ook het gezelschap goed
        En zijt vrolijk met hert en zoet:
        Dat gij hier zijt gekomen,
        Word danckbaerlijck genomen.
      
      
        Wij en willen ook vergeten niet,
        Die van hier zijn gescheiden,
        Op dat ze God uit alle verdriet
        Al in zijn rijk wil leiden,
        Want zo wij doen zal ons gezien,
        Wanneer wij uit dit leven vlien,
        Aldus zo wilt veur dezen
        Enen Pater noster lezen.
      
      
        Wij willen ons wat verblijden // nu
        Het is nu enen dag van vreugden
        Van swaericheydt ons mijen // nu
        Zo mogen wij wat verjeugden:
        Den boogh' mag altijd niet gespannen staan
        Hierom zo laat nu droefheid gaan,
        Het is nu genen tijd van schreien,
        Wij willen ons wat vermeyden.
      
    
  