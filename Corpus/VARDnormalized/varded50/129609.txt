
    
      
        Lestmaal, in het rijzen van een koele morgen,
        Zo heb ik mijn begeven op de Jagt.
        Al op een weegetje, onbedagt,
        Vond ik een Maagdetje zitten verborgen,
        Onder de Bomen, daar het zo groene was.
      
      
        De vogelen die zongen met genugten:
        het Gedierte maakte daar een zoet geluit.
        Filander spelden op zijn Fluit
        Zoo dat er niet en waar als groot genugten:
        Ja, met geen tongen waar te spreken uit.
      
      
        Doen zag ik aan haar snee witte borsjes
        Zo zoetjes op en dan weer neder gaan.
        Doen begon mijn jong hert te slaan
        Zo dat ik niet langer kon verbeiden,
        Ja, kon verbeiden om bij haar te gaan.
      
      
        Ik ben zo zoetjes doen bij haar gekomen,
        Om eens te zien wie dat des Maget was.
        Filander mijn goedgunstig was,
        Zo dat ik datelyk wel kon bemerke
        Aan haar schoonheid dat zij mijn liefste was.
      
      
        Ik nam dat zoete kind in bei mijn armen.
        Voor hare rooder mond heb ik haar gekust.
        Ik zei: ‘Mijn Engel weest gerust,
        Ik blijf u dienaar, ik zal u ontfermen,
        Ik zal u laven na mijn eyge lust.’
      
      
        En hare Vrinden hebben het vernomen,
        De valse tongen die daar kwamen bij:
        Dat brengt mijn hertjen in de lij.
        Maar nu zo is zij van mijn weggenomen,
        Om dat ik ‘er niet meer sou komen bij.
      
      
        Ik doe mijn klagten aan de groene bomen,
        Ik sugt, ik klaag. Wie helpt mij uit de pijn!
        Mijn liefste was mijn Medicijn,
        Maar nu zo kan ik bij haar niet komen,
        Dat doet mijn Ziel in grote droefheid zijn.
      
      
        Wat kan een Minnaars hart ook mee beswaare,
        Als hem de Liefste alzo werd ontrukt?
        Dat bragt mijn Zieltje in den druk,
        Maar ik en zal, eylaci, niet bedaaren
        Of de Godin zal tonen weder min.
      
      
        Maar of ik klage of kerm ofte smeke,
        Eilaas, de liefste die en hoort mijn niet,
        Dies zij geen droefheid aan mijn ziet.
        Konde de aarde of de bomen spreken,
        Die zoude mijn getuigen konnen zijn.
      
      
        Wat helpt, lacy, al dat lammeteere
        Nu ik ‘er missen moet mijn lieve Bruid.
        En of ik schrei   mijn ogen uit
        Van droefheid groot, ik moetse dog ontberen.
        Mag het niet zijn, zo sterf ik dan van pijn.
      
    
  