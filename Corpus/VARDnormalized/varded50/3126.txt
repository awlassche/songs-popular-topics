
    
      
        Gelijk een schonen Roosen-boom
        Met nucht'ren douwe staat beladen
        Of als een Beek een gaande stroom
        De Boompjes voet haar groene Bladen:
        Zo moet ik leven door het geween,
        En klaegh dat mij ooit Zon bescheen.
      
      
        Ik drog wel eer mijn Herders-stok
        Ter eren van mijn Lief Lerinde,
        Ik dreef wel eer mijn witte Vlok
        Daar ik het soetste Gras kon vinden,
        Waar dan Lerinde bij mij kwam.
        En ik het Morgen-kusje nam.
      
      
        Wat dan Lerinde tot mij sprak
        Dat weet gij o rechtvaerde Goden
        Wanneer ik onder het groene Dak
        Haar op mijn goed ontbijtten noden:
        Waar zij haar Wijn of Water brocht,
        En uit haar Maal Fruyt-aesje zocht.
      
      
        Och! (zeide zij) met een zoete taal
        Hoe vrolijk zijn wij met ons beiden.
        En gij, O lieve Nachtegaal,
        Gij sangt als wij ons Dis bereiden:
        het Geen was Geblomt, en vochtig Gras
        Dat van don be-asemt was.
      
      
        Hoe mennig' zoete lieve nacht
        Plag ik in uwen Arm te rusten,
        Wanneer ik van u Borsjes zacht
        De Yris tranen vaak van kusten,
        Tot dat Auroraes licht brak uit,
        Dan sprak ik tot mijn lieven Bruyt:
      
      
        Ay kom, mijn Lief Lerinde, kom
        Omhelst mij in u lieve Armen,
        En streelt u waarde Bruidegom,
        Die u met minne zal verwermen;
        Maar neen, Lerinde was te kuis,
        Oneer dat was haar meeste kruis,
      
      
        En jeust zo is er een van het Hof
        Die u Lerinde zo kost vleien,
        Dat gij van eer, en Maagden-lof
        Door het Goud zo haastig af kont scheiden,
        En hebt u schoot genomen af
        Het eelste, dat Diana haar gaf.
      
      
        Wat denkt gij lichte loese Meid
        Dat dit den Echten-staat sou voegen?
        Of meent gij dat des dertelheyt
        U arme zieltje niet zal wroegen?
        Och ja, Lerinde zal dien Dag
        Beklagen, dat zij het Hof ooit zag.
      
      
        Wat of Lerinde heeft gedacht
        Dat ik een anders Boel sou trouwen.
        Om dan te werden uit gelakt:
        O Goden, schent alsulcke Vrouwen;
        Want mijn te vroom, en el gemoet
        Is voor zulk een niet opgevoed.
      
      
        Dus vaart dan wel lichtvaerde Vrouw
        En zoekt die u liever willen,
        Want eer dat ik u trouwen souw
        Ik liet mij liever levend' villen:
        Ik zoek een ander Herderin
        Die mij is trouw en die ik Min.
      
    
  