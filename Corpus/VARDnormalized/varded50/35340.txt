
    
      
        ACh moeder ik wil trouwen gaan,
        Onzen schoen-lapper staat mij aan,
        Het is zo braeven keirel, hij kan
        Schoen-lappen als een peirel, en een goeden Jan.
      
      
        Zegt eens wat wilt gij vuil fatsoen
        Met Jan onzen schoen-lapper doen?
        Een die kan lustig drinken, verstaat
        Wilt u beter bedincken, Eer het is te laat.
      
      
        Moeder het is een zo braeven gast,
        Hij naeyt mijn schoenen lustig vast,
        Al met vier dobbel garen, Zeer snel,
        Hei laat ons samen paren, gij verstaat mij wel.
      
      
        Schoen-lappen is zo klein respeckt,
        Dit amt de schoeyerye bedekt,
        Neemt enen suiker-baker, zeer rein,
        Want gij zijt lui en lacker, vous m'entendez bien.
      
      
        Moeder ik brande van de min,
        Den lapper staat in mijnen zin,
        Hij kan zo geestig naaien, mijn schoen,
        Hij zal mij noch eens paaien, Naar het nieuw fatsoen.
      
      
        Laat Jan den lapper het is een beest,
        Wilt niet meer naken leir oft leest,
        Anders gij zijt verloren, mijn kind,
        Wilt gij naar mij niet horen, Loopt dan voor den wind.
      
      
        Ach moeder lief u niet bedroeft,
        Den helssen hebbe ik eens geproeft,
        Ik wil wezen zijn vrouwe, op eed,
        En Jan den lapper trouwen, is het u lief oft leed.
      
      
        Wel is het zo, doet uwen zin,
        Trouwt uwen lapper niet te min,
        En komt het mij niet klagen, verstaat,
        Als gij zult krijgen slagen, en volgt uwen raad.
      
      
        Moeder 'k en vrees voor geen getreur,
        Ik gaan met mijnen lapper deur,
        Ik zal mij laten paaien, vol deugd,
        Want het lappen en naaien, Is mijn meeste vreugd.
      
      
        Nu is getrouwd dat jonge paar,
        Zij zijn zo vrolijk met malkaer,
        Zij zijn door trouw' verbonden, aan een,
        En vechten als twee honden, Knagend' aan een been.
      
    
  