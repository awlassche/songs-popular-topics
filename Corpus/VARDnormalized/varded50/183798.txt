
    
      
        ALs Christus trad
        Langs d'Oever wat,
        Bij Genezareth gelegen,
        De Scharen rad,
        Wel sagen dat,
        Zij kwamen uit de Stad,
        Zij kwamen uit de Stad,
        En volgden zijne wegen.
      
      
        Zij drongen stijf,
        Zonder verblijf,
        Om onzen Heer te horen;
        Zo man als wijf,
        Den Heer op het lijf,
        Ons Heer tot haar gerijf,
        Ons Heer tot haar gerijf,
        Heeft Symons schip gekooren.
      
      
        Gants overluyt
        Uit deze schuit,
        Zo leert hij aan de scharen,
        En heeft daar uit,
        De schrift beduyt,
        Een oprecht goed besluit,
        Een oprecht goed besluit,
        Aan alle die daar waren.
      
      
        Hij spreekt ook laat,
        U Schip om baat,
        In zee te vissen komen,
        Maar Simon praat,
        Van gister laat,
        Hebben wij dit verstaat,
        Hebben wij dit verstaat,
        Niet enen vis vernomen.
      
      
        Nochtans al voort,
        Heer op u woord,
        Zal ik mijn net uitzetten,
        Straks overboord,
        Zo dat behoort,
        Zij vangen nooit gehoord,
        Zij vangen nooit gehoord,
        Dat scheurden hare netten.
      
      
        Als Petrus zag,
        Op dezen dag,
        Twee Schepen vol gevangen,
        Sprak Heer ik mag,
        Door u gezag,
        Zondaar, met groot geklag
        Zondaar, met groot geklag
        Wel na u hulp verlangen.
      
      
        Doen heeft den Heer,
        Door zijn begeer,
        Bevolen na haar wensen,
        Gaat legt nu weer,
        U netten neer,
        Gij zult niet vissen meer,
        Gij zult niet vissen meer,
        Maar vissers zijn der mensen.
      
      
        Elk een die liet
        Als dit geschiet
        Terstond zijn Schip en netten,
        Behielden niet,
        Maar volgden ziet,
        Wat haar den Heer gebiedt,
        Wat haar den Heer gebiedt,
        Zijn woorden en zijn wetten.
      
    
  