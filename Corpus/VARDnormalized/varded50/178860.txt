
    
      
        Wie is het, die zoo hoog gezeten,
        Zoo diep in het grondelooze licht,
        Van tyt noch eeuwigheit gemeten,
        Noch ronden, zonder tegenwight,
        Bij zich bestaat, geen steun van buiten
        Ontleent, maar op zich zelven rust,
        En in zijn wezen kan besluiten
        Wat om en in hem, onbewust
        Van wanken, draeit, en wordt gedreven,
        Om het een en enig middelpunt;
        Der zonnen zon, de geest, het leven;
        De ziel van alles wat gij kunt
        Bevroên, of nimmermeer bevroeden;
        Het hart, de bronaêr, d'oceaen
        En oirsprong van zoo vele goeden
        Als uit hem vloeien, en bestaan
        Bij zijn genade, en alvermogen,
        En wysheit, die hun het wezen schonk
        Uit niet, eer dit in top voltogen
        Palais, der heemlen hemel, blonk;
        Daar wij met vleuglen d'oogen dekken,
        Voor aller glanzen Majesteit;
        Terwijlwe des hemels lofgalm wecken,
        En vallen, uit eerbiedigheit,
        Uit vreze, in zwijm op het aanzicht neder?
        Wie is het? noemt, beschrijft ons hem,
        Met ene Serafyne veder.
        Of schort het aan begrip en stem?
      
      
        Dat des GOD. Oneindig eeuwig Wezen
        Van alle ding, dat wezen heeft,
        Vergeef het ons; o noit volprezen
        Van al wat leeft, of niet en leeft,
        Noit uitgesproken, noch te spreken;
        Vergeef het ons, en schelt ons quyt
        Dat geen verbeelding, tong, noch teken
        U melden kan. gij waart, gij zijt,
        Gij blijft de zelve. alle Englekennis
        En uitspraak, zwak, en onbekwaam,
        Is maar ontheiliging, en schennis:
        Want ieder draagt zyn' eigen naam,
        Behalve gij. Wie kan u noemen
        Bij uwen Naam? wie wordt gewyt
        Tot uw Orakel? wie durf roemen?
        Gij zijt alleen dan die gij zijt,
        U zelf bekent, en niemand nader.
        U zulks te kennen, als gij waart
        Der eeuwigheden glans en ader;
        Wien is dat licht geopenbaard?
        Wien is der glanzen glans verschenen?
        Dat zien is noch een hoger heil
        Dan wij van uw genade ontlenen;
        Dat overschryt het perk, en peil
        Van ons vermogen. wij verouden
        In onzen duur; gij nimmermeer.
        Uw wezen moet ons onderhouden.
        Verheft de Godtheit: zingt haar eer.
      
    
  