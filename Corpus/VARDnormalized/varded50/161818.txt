
    
      
        ‘Schone Herderinne,
        Zijt van mij gegroet,
        Die mij van binnen
        Hevig blaken doet.
        Ik kom hier, o schone,
        Om aan u de smert
        En het lijden te tonen
        Van mijn teder hert.’
      
      
        ‘En ik ben gekomen
        Voor het rijzen der Zon
        Om het aangenaam stromen
        Van des koele Bron
        En het dertele springen
        Der vogels, wiens vreugd
        En aangenaam zingen
        Mijne geest verheugd,
      
      
        Terwijl mijne schapen
        Ginds weiden, in het dal,
        Tot een mijner knapen
        Mij hier vinden zal
        Om haar  , langs des heiden,
        Bij het gintse geboomt,
        Aan het bekje te leiden
        Dat daar nevens stroomt.’
      
      
        ‘Ag, schoonste der maagden
        Wiens vrolijk gelaat
        Mij altoos behaagden
        Als de dageraad:
        Kiesd voor uwe schapen
        Mijne rijkdom en goed,
        Verwisseld uw knapen
        Voor een grootscher stoet.’
      
      
        ‘Wat sou het mij baten
        Dat ik mijne stal
        En vee sou verlaten
        Om een los geval
        Dat u mij doet leren,
        Wiens hevige gloed
        Ligt haast sou verkeren
        Als die was geboet.
      
      
        Ook heb ik verkoren
        Een herder, wiens deugd,
        Schoon laag geboren,
        Uytblinkt in zijn jeugd.
        Een herder in leven,
        Een roem van zijn tijd,
        Heb ik reeds gegeven
        Daar gij mij om vlyd.
      
      
        Ook sou u niet voegen
        Een maagd van mijn staat,
        Die sig kan genoegen
        En de grootsheid haat.
        Des volgd mij niet verder
        Nog voed uwe brand:
        Ik heb aan mijn herder
        Mijne min verpand.’
      
    
  