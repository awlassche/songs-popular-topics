
    
      
        ZO dikmaal als ik werd' gedreven
        Te denken aan den jongen dag,
        Zo moeten al mijn leden beven,
        Ten is dan niet gelijk het plag.
        De moed ontvalt, de krachten glyen,
        De Ziele schreyt,
        Het zweet breekt uit aan alle zijen
        Van bangigheid.
      
      
        Het zij ik eet, of ga te drinken,
        Of dat ik iet wat anders doe,
        Mij dunkt ik hoor die stemme klinken
        Zo vreselijk ik weet niet hoe:
        Staat op, en wilt ten Oordel komen
        Gij doden al!
        O goede God! wie sou niet schromen
        In dit geval?
      
      
        Wie sou, o heer! wie sou niet schrikken,
        Als zijn gedacht hier stille staat?
        Wat sou een mens zijn hert verkwikken
        Die dit te recht ter herten gaat,
        Wanneer men denkt op het droevig scheyen
        Van Gods aanschijn,
        Wie soud' dan he'en gaan uit vermeien
        En vrolijk zijn?
      
      
        Vrees heeft de Zee-luy ingenomen
        Wanneer de wind geweldig blaast,
        Alst doch op het schip schijnt aan te komen
        Dan worden zij noch meer verbaasd;
        Maar als het nu begint te zinken,
        Wat hoort men dan
        Een droeve stem in d'oore klinken,
        Van alle man.
      
      
        De boze zijn dan ook verslagen
        Als het Oordeel Gods hem openbaart,
        En als haar God voor recht komt dagen
        Zo worden zij noch meer verbaert:
        Maar als zij in die diepe kuilen
        Ter Hellen gaan,
        Wat zal der dan een bitter huilen
        Bij hun ontstaan?
      
      
        Wat zullen zij al tranen laten?
        Wat droeve klachten brengen voort?
        Maar het zal haar niet een siere baten,
        Al kloppen voor een dove poort:
        Zij hebben hoop noch troost te wachten,
        Maar Ziel-verdriet,
        Met zucht op zucht, en klacht op clachten,
        En anders niet.
      
      
        Als Esau den milden Zegen
        Bij Isaac zijnen vader kwam,
        Die Iacob nu al had' gekregen
        Eert Esau wist, of eens vernam,
        Sprak Isaac met goede reden;
        (Door Gods beleid)
        het Geen datje zoekt dat heb ik heden
        Al weg gezeid.
      
      
        Het is te laat, wat wilje kijven?
        Den Zegen is met Iacob heen:
        Hij zal ook voort gezegend blijven;
        Mijn Ia, is Ia; mijn neen, is neen.
        En ziet, hij kond' die niet be-erven
        Hoe dat hij mocht,
        Hoe-wel hij die zo menig-werven
        Met tranen zocht.
      
      
        Let doch hier op, gij dwaze lieden,
        En over-leght met wijs beraad,
        Zo zal het zijn, zo zal het geschieden
        Wanneer ons die Bazuine slaat,
        Zo wonder vast, zo onverbroken,
        Zal zijn voor het slot,
        Het vonnis een-mael uit-gesproken,
        Van onzen God.
      
      
        Ik hebbe haar, zal d'Heere spreken,
        Vervloekt, zij zullen ook mits dien,
        In eeuwigheid vervloekt, versteken,
        Het licht mijns aangezichts niet zien.
        O! dat de mens hem noch verkloecte
        Tot denkt, eer hij
        Te horen kwam; Gaat gij vervloekte
        En wijkt van mij.
      
      
        Als eertijds was de Echt geschonden,
        Zo most de Vrouw' een bitter nat
        Opdrinken, en ten zelven stonden
        Verhuyld' haar heup, en boven dat
        Zo deed' het aan haar lichaam zwellen
        De teere le'en;
        Dan ging men haar ten vloecke stellen
        Voor ieder een.
      
      
        Een zware straff' voor haar misdaden,
        Een groot schand' die zij behaelt:
        Maar zwaarder wordt hier noch beladen
        Op wien de vloek des Herren daalt.
        Daar zullen buik, hand, hoofd en herte,
        Ia Ziel en lijf,
        Vervullet zijn met pijn en smerte,
        Door haar bedrijf.
      
      
        Daar zal niet zijn te appelleren
        Gelijk men bij de mensen doet;
        Want ziet, hij is de Heer der Heren,
        Voor wien het zich al buigen moet.
        Hij heeft het Recht, wat wil men zeggen?
        Hij wijst het uit;
        En daar en valt gheen weder-leggen
        Op zijn besluit.
      
      
        Wel Vrienden, is het dan zo gelegen,
        Gelijk men het niet herroepen kan,
        Wat is het, dat wij geen zorge dregen,
        En denken daar zo weinig an?
        Wat is het, dat wij ons niet begeven
        Tot zulke pa'en,
        Waar door wij uit dit wankel leven
        In het ander gaan?
      
      
        De Here zal doch niet vertragen,
        Hoe-wel men dat voor traagheid acht:
        Och! neen, hij komt na zijn behagen,
        Ook als de mens hem minst verwacht.
        Verleuyert niet tot hem te treden;
        Gaat willig voort,
        Wie dat gij zijt, is het dat gij heden
        Zijn stemme hoort.
      
    
  