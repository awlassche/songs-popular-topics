
    
      
        Droefheit! heeft mijne ziel bevangen,
        Na rust en troost is mijn verlangen,
        Wie helpt mij uit deez’ droeve staat?
        Wie zal mijn kranke ziel genezen?
        Wie brengt mij tot een ander wezen?
        Hoe vind’ ik troost? ay mij! wat raad?
      
      
        O Ziel! met elenden beladen,
        Komt haast ten Troone der genade,
        Gij vindt voor uw barmhertigheit,
        Uw Zaligmaker zendt zijn boden,
        Ia zelfs, komt hij u vriendlijk noden,
        Tot zijne maaltijd nu bereidt.
      
      
        Hoe derf ik arme zondaar! naadren
        Voor God? die steeds noch toorn vergaadre,
        Die zonden tot mijn zonden doe.
        Hij mag mij van zijn Aanzicht drijven,
        En laaten mij elendig blijven,
        Hij heefter recht en reden toe.
      
      
        Houd moet komt naader tot hem treden,
        Met zuchten, ootmoed, en gebeden,
        Legt voor hem open het zondig hert,
        Belijdt oprecht uw missedaden,
        Zijt gij vermoeid en zeer beladen,
        Hier is verlichting voor uw smert.
      
      
        Ach! was mijn harde hert doorsteken,
        Kond’ dat door-scheuren, smelten breken!
        Om al het kwaad, van mij begaan,
        Dat ik zoo bozen God-versmader!
        Tegen mijn goeden trouwen Vader!
        En heyl’ge wet, zoo heb mis-daan!
      
      
        Krijgt nu uw stenig hert’ gevoelen?
        Merkt gij daar in een strijdig woelen?
        Voelt gij op teere zielen smert?
        Tracht gij uw zonden te bewenen?
        Gij hebt in plaatse van het stenen,
        Een week gedweeg en buigzaam hert.
      
      
        Ay mij! mijn snoode boezem-zonde,
        Houdt mijne ziel zoo vast gebonden!
        het Goed dat ik wil dat doe ik niet,
        het Kwaad welk ik in mijn herte haate,
        Bestrijd’ en zoeke te verlaten,
        Hangt mij steeds aan, o groot verdriet.
      
      
        Ach! hoe bloot vind ik mij van krachten,
        Als ik het goede wil betrachten,
        En enig leven in mij voel,
        Als het hert ten goede is genegen,
        Hoe strijdet boze vlees daar tegen?
        Wat is’er in mijn ziel gewoel!
      
      
        Strijdt den geest tegen ‘het vlees, van binnen?
        Zoekt gij u lusten t’overwinnen?
        Hoe lief! hoe aangenaam en zoet!
        Tracht gij naa des Heren heyl’ge wetten,
        In alles, uwen voet te zetten?
        God werkt in uw, hebt goeden moet.
      
      
        Ach! kwam Gods Geest! in mij van boven,
        Op dat ik met een vast gelove,
        Jezus! kreeg tot mijn eigendom!
        Maar het ongeloof, komt mij beletten.
        Ik kan mijn hert niet vaste zetten.
        Maar zweev’ in twijfel, om en om.
      
      
        Vreest niet, Jezus! wil zwakke sterken,
        Die het willen geeft zal vorder werken,
        Een klein geloof verwerpt hij niet.
        Laat uwe Ziele hem aankleven,
        Houd hem maar vast, gij hebt het leven,
        Hij verbreekt nooit het gekrookte riedt.
      
      
        Vader! Ik zal mijn schuld beklagen,
        ‘k Heb mij voor uwe niet recht gedragen,
        Gelijk een kind van uw betaamt!
        Den Name zelfs! ben ik niet waardig,
        Verdoet gij mij gij zijt rechtvaardig!
        Met recht sta ik voor u beschaamt.
      
      
        Jezus! weest voor mijn ziele borge,
        Ik draagze op in uwe zorge,
        Geeft voor mijn schuld in duurbaar bloed,
        Aan het Kruis vergoten tot voldoening,
        Maakt tussen mij, en God, verzoening,
        Spreekt vreed’! in mijn ontrust gemoed.
      
      
        Trooster! troost mijn verlegen herte,
        Verquiktet in de angst en smerte,
        Werd van mij ongelovigheit.
        Werkt en versterkt, het geestlijk leven,
        Ach wilt genaâd’ en krachten geven,
        Tot meerder deugd’, en heyligheit.
      
      
        Waarom buigt gij o ziel! zoo neder?
        En zijt ontrust? rijst op, keert weder,
        het Is noch den dag der zaligheit!
        De deur des hemels staat noch open,
        Wel aan! ik zal daar hene lopen,
        Bij Jezus! is genaä bereid.
      
      
        ‘k Zal dien Heiland, mijn zielsverlangen,
        Aangrijpen door het geloof omvangen;
        ‘k Zal hem niet van mij laten gaan,
        Voor dat ik zijne gunst en zegen,
        Over mijn ziele heb verkregen,
        Ik houd hem vast en kleev’ hem aan.
      
      
        Zaligmaker! ‘k zal mij verzaken,
        Wat mij ontbreekt, moet gij volmaken,
        Want alle volheid in uw woont.
        Wat ik niet heb, moet gij mij geven,
        Fonteine van genaad’ en leven!
        Wie tot uw komt, die wordt verschoont.
      
      
        Uwe gerechtigheit! is de mijne,
        Daar meë zal ik voor God verschijnen,
        En voor uw Troon rechtvaardig staan.
        Mijn zonden zult gij mij vergeven,
        En schenken mij het eeuwig leven,
        Dus zal ik in die vreugde gaan!
      
    
  