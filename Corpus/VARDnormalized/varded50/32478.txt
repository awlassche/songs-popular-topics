
    
      
        Zo lank als de purper Rozen
        Geurig blozen
        Nauwelijckx ter deeg ontdaan,
        Zullen s'jders oge loken,
        Noch gedoken
        Die hun ziet in Knoppen staan.
      
      
        Jder een zal het Roosken roemen,
        Boven Bloemen,
        Die men in de Hoven ziet;
        Zo lank als het staat te bloyen
        En te groyen:
        Maar verslenst, en achtmen het niet.
      
      
        Op het Stelken is het veerdig,
        Ende weerdig,
        Tot een Princelijcke dracht:
        Maar wanneer het is versleghen
        Door den regen,
        Wordt het niet en sier geacht.
      
      
        Dit zijt gij aerdige Dierkens
        
          Minne-vierkens
        
        Als gij noch in Maagdom zijt:
        Maar zo haast gij komt te vallen,
        Door het mallen,
        Wordt gh' al uwen luister quyt.
      
      
        Wilt geen Vryers tong geloven,
        Die komt roven
        te Roosken daer-men staegh naar wenst;
        Want zo haast het is bedreven,
        Blijft gij leven,
        Als een dorre Roos verslenst.
      
      
        Nempt in dank Heer Prins verheven
        Dat wij geven
        Rooskens Knop in Zuiver MIN:
        Langen Donker staan te wachten,
        Die verachten
        het Roosken in het zoet begin.
      
    
  