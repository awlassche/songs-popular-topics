
    
      
        HEt plag te zijn,
        Als in voorleden daagen
        De Christ'nen fijn
        Malkanders aanschijn zaagen,
        Met liefdens gloed
        Wierd ieders hart ontsteken,
        Van het beste goed
        Hief men haast aan te spreken;
        Men vraagd, uit des harten grond,
        Oft gemoed nog wel stond,
        Om den Heer te behaagen?
        En zonder ommetrek
        Was het van eigen gebrek,
        Dies zig elk ging beklaagen.
      
      
        Van zaaken slegt
        En daar niet veel vertelde:
        Maar hoemen regt
        Zijn leven best aanstelde,
        Op dat men mogt
        In Christus liefde blijven:
        Daar toe elk zogt
        Zijn Broeder te verstijven;
        Uit de rivieren zoet
        Des paradijsse vloed
        Ging men malkander laaven,
        Elk bragt wat geest'lijks voort
        Uit Gods troost-rijke woord,
        Naa zijn verleende gaaven.
      
      
        De een heeft al-daar
        Een kapittel gelezen,
        Met stemme klaar.
        Een ander zang naa dezen
        Een lof-zang zoet,
        Om het herte te verligten,
        En het gemoed
        Uit Godes woord te stigten.
        Daar sprang den zoeten drank
        Uit elk gelovig rank
        An den wijn-stok divijne,
        Bergen en heuvels daar
        Dropen lieflijk eenpaar
        Van most en zoete wijne.
      
      
        Daar vloeide zoet
        Melk en honig bequaame,
        Elk Christen vroed
        Uit zijnen schat eerzaame
        Bragt wat goeds voort:
        Haar spreken, zingen, lezen
        Was van Gods woord,
        Om zielen te genezen.
        Men schepte waater rein
        Uit des levens heil-fontein.
        Hoe troostig moest dat wezen!
        Als het zoo plag te geschie'n
        In het gezelschap van dien,
        De liefden in Gods vrezen.
      
      
        Maar nu, eilaas!
        Is veel het zaamen-spreeken,
        Met ijver dwaas
        Van des naastens gebreken:
        Dog van hem zelfs
        Gevoeld schier elk het beste,
        Dit kwaad gebrek
        Is een schaad'lijke peste;
        Dit achter-klapze vuur
        Verslind veel zielen duur;
        Des lasterlijke tongen
        Schaaden het Christendom meer,
        Als slangen, die wel eer
        Het Joodse  volk besprongen.
      
      
        Elk heeft de schrift:
        Dog waar beterd men het leven?
        Maar het kwaad vergift
        Des achter-klaps gedreven
        Met eigen eer
        Neemd leider te veel stede,
        Tot meer af-keer,
        Nijd, haat, twist en onvrede.
        Geen beterschap men ziet,
        Dat dog hier door geschied,
        Maar doet des grote schaade,
        Dat men Gods vrede goed
        Niet naa te jaagen spoed,
        Verzuimd ook zijn genaade.
      
      
        Maar gij die draagt
        Christus gezalfde naame,
        Naa vrede jaagd,
        Verbrei niemands qua'e faame.
        Want dat verstoord
        Vriendschap liefd en vrede;
        Blijf bij Gods woord
        Doe naa der Christ'nen zeeden.
        Wie in zonden verstijfd,
        En onboetvaardig blijft,
        En vermaand is zagt-moedig,
        Dog geen leedwezen heeft,
        Maar elk tot aan-stoot leefd,
        Mid diens gemeenschap vroedig.
      
      
        Weet, Broeders dat,
        En wild considereren
        Der Christnen pad,
        Die zij moeten passeren,
        Is smal en glad:
        Word ook zeer veel bestreden:
        Dog naa de stad
        Moet men hem vroom betreden;
        Want der vromen geluk
        Staat in lijden en druk,
        De strijd gaat voor den krone.
        Elk loop dan met op-merk
        In het voor-gestelde perk
        Naa Christus voor-beeld schone.
      
    
  