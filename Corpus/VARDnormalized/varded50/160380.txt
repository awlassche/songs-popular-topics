
    
      
        Ag, met welk een felle smert
        Prangt gij mijn gemoed,
        O Venus, die mijn teder hert
        Haar beminnen doet!
        Kan wel zijn
        Groter pijn
        Voor mijn Ziel,
        Nu ik kniel
        Voor haar?
        Voorwaar uw straf is mij te zwaar,
        Grote mingodin,
        Ag, laat mijne min,
        Zo opregt van gloed,
        Eens bekoren haar gemoed
      
      
        Ik heb met u vergeefs gespot
        Maar erken mijn schuld;
        Ag, keer dan eens dit wreede Lot
        Dat mijn Ziel vervuld,
        Zo vol smert
        Dat mijn hert
        Door die pijn
        Haast zal zijn
        
          Verteerd
        
        Zo gij niet erlang verkeerd
        Haar versteend gemoed
        En mij haastig doet,
        Door uw kragt, godin,
        Smaken hare wedermin
      
    
  