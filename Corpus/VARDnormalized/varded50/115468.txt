
    
      
        AL weer wat nieus al weer een klucht,
        Ik moet een reysjen met genucht
        het Gezelschap wat vermaken,
        Hoe dat de mans te biere gaan
        Die Wijfs qua noten kraken.
      
      
        Drincktme een buis of half verheugt,
        te Huis heeft men groot ongeneucht,
        Een man die mag wel zorgen,
        Als hem Banket wordt voorgezet
        Men zonder schier aan worgen.
      
      
        Voor eerst zo is er knors pot ree
        Knabbeljou, verwijting mee,
        Droge bockens met hopen,
        Veel spreeuwen ziet, Krijgt men om niet
        Men behoefter geen te kopen.
      
      
        Zuring komter in plaats van slaat,
        Muil peren in overdaad
        Krabben met scharpe poten,
        Herde stokvis, al op den dis
        Met vuistlook overgoten.
      
      
        Ten lesten worter voor Banket
        Krakeling en Knapkoek opgezet
        Die zijn zo hart te bijten,
        Het Pruttelpotje dat is te vet
        Men sou hem schier beschijten.
      
      
        Oorlof Vryers wie dat gij zijt,
        Zo gij te veel bij de bier-kan zijt,
        Zo wacht u doch voor trouwen,
        Zo hoort gij geen gekijf van het Wijf,
        Wilt zulke maaltijd schouwen.
      
    
  