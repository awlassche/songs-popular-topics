
    
      
        VErgaan is nu de nacht,
        De Zon begint te lichten;
        Wel op mijn vroeg gedacht
        Vol-voer uw eerste plichten;
        Eer gij iets gaat verrichten
        Kniel neder voor den Heer,
        Bid dat Hij u mag stichten
        Zijn heil'ge naam ter eer.
      
      
        Dit is, o God! mijn wens
        En hertelijk begeren,
        Dat Gij mij zwakke Mens
        Wild voor uw Geest regeren,
        O Here! Stier mijn zinnen
        Recht naa uw wil en raad,
        Op dat ik mag verwinnen
        Het aan-gewende kwaad.
      
      
        Regeer mijn hert, o Heer!
        Wees stadig voor mijn ogen,
        Op dat ik meer en meer
        Eerbiedig werd bewoogen,
        Om noit in uw aanschouwen
        Te doen het minste kwaad,
        Op dat mijn ziel het berouwen
        En droeven angst ont-gaat.
      
      
        O Here! Laat mijn Geest
        Geduurig tot U spreken,
        Mijn hert U lieven meest,
        Mijn ziel qua'e lusten breken,
        Uit-schieten haar gebeden
        Tot U, o goede God!
        Heer! stel mijn hert te vreden.
        Gij zijt het hoogste lot.
      
      
        Want zoo ik uwen Geest
        Niet voel tot mijn genoegen,
        Terstond ben ik bevreesd,
        Mijn Geest komt angstig wroegen,
        Zij kan geen vrede vinden,
        Want Gij haar vrede zijt,
        Zij zoekt dan als de blinden,
        Haar leids-man is zij kwijt.
      
      
        Den weg is glibber glad,
        Den wind die is haar tegen,
        het Is altijd dit of dat,
        Eilaas! zij is verlegen.
        Dus wees, Heer! in mijn wegen
        En lei mij door uw Geest,
        Maak mij tot u genegen,
        Dan ben ik onbevreesd.
      
      
        Och laat mij, lieve Heer!
        Tot troost uw lere kennen,
        Om dankbaar meer en meer
        Gestaadig mij te wennen
        het Licht zijt Gij mijner ogen
        En vreugde van mijn Geest,
        Gij hebt mijn ziel bewoogen,
        Dat zij U liefd en vreesd.
      
      
        Ik roep met hees geluid,
        Heer! wild mijn hert om-ploegen,
        het Onkruid daar wieden uit
        Tot mijnes Geests genoegen,
        Och! zay, wild wasdom geven,
        Plant, Heer! en maak ook nat;
        Och hou het gewas in het leven,
        Bewaar ook ieder blad.
      
      
        Och! laat uw heilig zaad
        In mij goe' vruchten draagen,
        Maak dat het vast ook stat
        Voor al de aan-staande plaagen.
        Och laat dit U behaagen!
        Geef dat uw dienaar bid,
        Om het beste naa te jaagen,
        Te treffen het recht wit.
      
    
  