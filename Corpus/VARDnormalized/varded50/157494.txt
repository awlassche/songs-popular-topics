
    
      
        Goeden avond zoete Joosje,
        Mijn Suycker-Doosje,
        Nu eens gekust, wij zijn alleen,
        'k Mag u schoonheid heel wel lyen,
        En al mijn vrijen
        Js al om u, en anders geen;
        Wat zegje mijn herte, mijn troosje, mijn schat?
        Jck zweer u bij het bont van Lubbert-Ooms kat,
        En och, och, dat ik jou maar had.
      
      
        Heer, wat praat die Vrijer aardig,
        Wel jij bent waardig
        Een Meisje die het maar wil doen:
        Want die souje licht bekoren,
        Na ik kan horen
        Zo wordt Cornelis bijster groen;
        Wat je zegt het zo geestig, zo aardig, zo raar
        Jk wens jou de Bruidegom binnen het Jaar,
        En och, och, mijn zoete vaar.
      
      
        Jij dan Bruytje malle geckje,
        Mijn Treckebeckje,
        Daar is mijn hand, dat is mijn trouw,
        Wilje het doen, zo sulje wezen
        Mijn Uitgelezen,
        Mijn Koningin, mijn waarde Vrouw,
        En zegt 'er eens ja, maakt minder niet bang,
        Zo sing ik van vreugde een vrolijcken zang,
        En och, och, je wacht zo lang.
      
      
        Hoor, ik zal het Besje vragen,
        Dat's licht te wagen,
        En komt dan morgen om bescheid,
        Dan zal ik het jou verhalen,
        En wel vertalen,
        Wat dat ons Besje heeft gezeid,
        Maar ik zorg zij is 'er niet wel gezind,
        Praat ik 'er van trouwen, zo seytse mijn Kind,
        En och, och, ziet watje begint.
      
      
        Hoor mijn alderliefste Liefje,
        Mijn honingdiefje,
        Bid jou Besje met fatsoen,
        Dan zult gij haar oude zinnen,
        Wel haast verwinnen,
        Als zij zeid ja, je zult het doen,
        Zo ben ik dan Bruidegom, jij 'er de Bruyt,
        Laat komen de Schrijver die het Houwelijck sluit,
        En och, och, het vrijen is uit.
      
    
  