
    
      
        O Ziel! met het pak der zonden zwaar belaân,
        Gedenkt met aandacht des Heylands bitter lijden.
        Ziet hem als Borge in uw plaatse staan.
        Belast met smert om u van schuld te vrijden.
        O Jezus! om uw lijden recht t’aanschouwen,
        Geeft uwen geest, die mijnen geest verlicht,
        Dat ik op uw met een needrig vertrouwen,
        O mijn gekruyste! hecht mijn ziel-gezicht.
      
      
        Naa ‘het Avondmaal gezongen door Godes lof,
        Gaat Jezus met de elf naa Cedrons beke.
        Ten lijden, in Getsemane dat Hof;
        Daar hij gewend was veel met God te spreken.
        Adam de eerste, viel in ‘het Hof van Eden.
        Door des Satans list, met zijn geheel geslacht,
        Jezus den tweeden Adam, heeft vertreden
        Der Slangen kop, in het Hof, door zijne kracht.
      
      
        Ziet hier uw Heiland in de grootste nood.
        Hoort hem beangst, benauwt, zoo droevig klagen.
        Mijn ziel die is geheel bedroeft ter dood!
        Helaas! hoe zwaar viel hem dien last te dragen.
        O ziel beschouwt dit overgroote lijden,
        Ziet Jezus zoo beroerd, verbaast, bevreesd,
        Der hellen macht komt tegen hem ten strijde,
        Gods vloek en toorn verschrikte zijnen geest.
      
      
        Gij ziet hem nu zoo rood van bloed bezwet!
        Doe hij de pers van Gods gramschap moest treden
        Doe hij der hellen angst en smerten leed
        Hij offert Gode tranen en gebeden.
        Ziet daar u Heiland vallen neër ter aarde.
        Daar kruipt, daar wringt, daar worstelt hij in het stof
        Gelijk een worm vertreden, niets van waarde,
        Dien Heer en Konink van het hemels-hof!
      
      
        Hij riep mijn Vader! kan het niet bestaan
        Met uw besluit, en heilig welbehagen,
        Dat dezen beker mij voor bij mag gaan.
        Ach kan het zijn, het valt mij zoo zwaar te dragen
        Doch Vader niet mijn wil, maar de uw geschiede
        Moet dit zoo zijn, en kan het anders niet.
        Ziet hier ben ik, ik zal het niet ontvlieden
        het Is wel o Vader! als uw wil geschied.
      
      
        Een Engel hem in zijn benauwdheid sterkt,
        Terwijlen de Disciplen zorgloos slapen.
        Als d’zatan tegen Iezum strijdt en werkt,
        Dan op de Wacht! dan is het Gebedt ons wapen,
        Kond gij o ziel geen uur met Jezus waken;
        Als de verzoeker u komt zoo naar bij,
        O Heiland! wil mij slaapert wakker maken;
        Op dat ik in het gevaar op hoede zij.
      
      
        Staat op zeid Jezus laat ons van hier gaan,
        Hij is naa bij die mij nu zal verraden.
        Ziet Iudas komt daar met de Bende aan:
        Mijn uur is nu, mijn last is niet t’ontladen.
        O Jezus! door uw liefde aangedreven,
        Tot ons behoudenis en zaligheid.
        Gij woud u willig voor ons overgeven
        Gij laat u binden, en wordt weg geleid.
      
    
  