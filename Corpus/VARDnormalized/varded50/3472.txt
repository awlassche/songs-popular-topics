
    
      
        het Is een vervloekte zotternij
        Willens te stellen aan de een zij
        De achterdocht, daar door men ziet
        het Verschil in vreugd en in verdriet,
      
      
        En het oog te hebben op het begin
        Niet op het eyndt van sotte min,
        Die maar op ontrouw is gheplant,
        En barst van oneer en van schandt.
      
      
        Dan het Godloos hart gestadig jaagt
        Na het gheen hem ongenadig plaeght,
        En beyd' aan ziel en lichaam deert,
        Men tracht te kroppen 'smins begeert
      
      
        Waar van men haast de wallich heeft.
        Dit doet dat ongevallig leeft
        De Vorst, die zijn gevlochte staat
        Dus dood door des ghesochte haat,
      
      
        Zij staat die vast gebonden was
        Zal worden nu verslonden ras,
        En lijk gemaakt de slechte boon
        door rechte wraak der rechte Goon.
      
      
        Nocht snaerghespel, noch zachte zang
        Baard slaap, al zijn de nachten lang,
        Dien mense wien de wraak genaakt,
        VVant hem de wroeging angstig maakt,
      
      
        En acht hem schuldig en vervloekt,
        Zo dat hij eeuwig uitkomst zoekt
        En schuyling daar hij zij bevrijd.
        Daar is gheen plaats ter Wereld wijt
      
      
        daar de bevreesde duren mag,
        door dien hij staech de zuren dag
        Van zijn verdiende straf bedenkt.
        De lucht schijnt hem daar me vermengt,
      
      
        Zo dat hij noch met het zelfde part,
        Nocht schip, als het aldersnelste vaart,
        Ontvluchten ken zijns zielens smert,
        Daar hij door zond, in is verwert.
      
      
        Niet eer en rust de zwarte God
        Voor dat zijn boze lusten tot
        de vloek der mensen zijn volbrocht.
        Zijn bitter is met zoet omwrocht,
      
      
        Zijn vreugden zijn niet dan een schijn
        Van het gene dat ze niet en zijn,
        Zijn eeden zijn altijd bedrog,
        Daarom mag niemand zijn versoch
      
      
        Meer achten als bedriegerij,
        daar me zijn Goon ons komen bij.
        Die wetend na het bederref tracht
        Wordt des duivels eigen erref pacht.
      
      
        VVant wetenschap is ieder een
        Gegeven, dat hij zoud' met reen
        het Onzalig kwaad vermijden wel.
        Dan Progne die nu lijden zel,
      
      
        Acht meer des grammen torens raad,
        Als het zalig luk van eer en staat,
        Begeert van de bedroefde Goon
        Volkomen wraak van Tereus loon.
      
      
        Wanneer heeft haat iet goeds gebaard,
        die bij ons al onzichtbaar waart,
        En wordt bemint meest te aller stond
        Van het hert veel meer als van de mond.
      
      
        De mens moest met voorzichtigheid
        Elk anderen in stichticheyt
        Ztaech voor te gaan, dat's dubbel goed.
        VVant als er niemand kwaad en doet
      
      
        Daar iemand bij verhinderd is,
        Aan eer of goed verminderd is,
        Dan heeft gheen mense sterfelijk,
        De wreede wraak bederfelijk
      
      
        Te wachten; toch wien kwaad gheschiet
        En moet het straks ook wreken niet
        Met gramschap die onwetend' rast,
        Maar lijden, en verghetent haast.
      
    
  