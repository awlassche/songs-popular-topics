
    
      
        KOmt, komt o drie-mael heyl'ghe Geest!
        Ghebenedijt ons Pinksterfeest,
        Komt Tortelduif van 'sHemels dak,
        En brengt ons den Olijven-tak.
      
      
        Vertrooster brengt ons Christi vree,
        En neemt in onze herten stee,
        Geest Gods maakt onzen geest gewis,
        Dat God ons aller Vader is.
      
      
        O vinger Gods! dit stenen hert
        Vermorzelt, dat het wekker werd,
        En Christi wet, die eeuwig blijft,
        In ons gemoet en zinnen schrijft.
      
      
        O die gij onbegrijp'lijck zijt!
        Ons hert tot uwen Tempel wijt,
        En ons inwendigheid herschept.
        Die lust bij ons te wonen hebt.
      
      
        Komt Hemel-don en overstort
        'Tghemoet, onvruchtbaar en verdord,
        O stroom des levens! o Fontein
        Bevochtight ons en wast ons rein.
      
      
        Komt Godtlijck Vier en steekt voortaan
        Ons koude ziel met ijver aan,
        Komt heilig vier verteerd, verslint
        Al wat in ons noch 'tvleesch bemint.
      
      
        Gij wind des Heren weest doch mee
        Ons zielen schip in 'swerelts Zee,
        Op dat wij vrij van schip-breuck dan
        Landen in het Hemels Canaan.
      
    
  