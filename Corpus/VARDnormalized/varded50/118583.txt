
    
      
        O dolle vreugd der werelds-kind'ren!
        O lagchen in het vermaak der zond!
        Mijn hert gij niet vermaken kond;
        Maar doet veel eer mijn vreugd vermind'ren,
        Ia gants bedroeven mijnen geest,
        Wanneer ik ben bij u geweest.
      
      
        Ach dat ik nimmermeer behoefde
        Bij zulk gezelschap weer te zijn,
        Daar mij de vreugd niet geeft als pijn;
        Op dat ik niet daar door bedroefde
        Des Heren heyl'ge Geest in mij,
        Die altijd maakt het geweten blij!
      
      
        'k Wil liever met Gods kind'ren treuren,
        Waar na men haast weer werd verheugt,
        Eer dat ik d'onbesinde vreugd
        Van het werelds volk daar voor wil keuren,
        Daar midden in het lagchen het hert
        Ook menigmaal heeft pijn en smert.
      
      
        Verblijd u in uw aardse lusten,
        Verdoolde wereld; uw vermaak
        Geeft mij niet als een bitt're smaak:
        Mijn ziele zal in Christo rusten,
        En in hem vinden meer geneught
        Als gij in vleeschelijcke vreugd.
      
      
        En Psalm of Lof-sangh hem gezongen
        Maakt dat de ziel van soetheidt juight,
        En als een sap des Hemels suight,
        Dat noit en kwam op aardse tongen.
        Keert weer, mijn ziel, tot uwe rust,
        Geniet in God uws herten lust.
      
    
  