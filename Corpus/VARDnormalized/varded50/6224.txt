
    
      
        FIJ Mars! fij wrede Mars! fij schaamt u dijne daden
        Dat gij trou, lief, en vree, royt uit een vredig land:
        Versoet dijn wredigheyt, voor wreedheid toont genade:
        Zo niet: in stee van eer, behaelt gij schand op schand.
      
      
        Wat mag des Lekker mij berispen in mijn werken
        Loop Guytjen na u Moer, loop henen al u best:
        Ik maak den enen zwak, om de ander te versterken,
        Ik jaeg den enen uit, en de ander weer in het Nest.
      
      
        Hoogmoedigen Tyran, hoe stond en opgeblazen,
        En hoe gij u vermeet, en mij een Lekker schelt:
        Ik zwicht u trotsheid niet, gij Hoofd van al de dwazen
        Op het menschlijck geslacht zijt gij een dapper Held.
      
      
        Dat gij geen Held en zijt, doet u mijn doen verwijten,
        Gij zijt een Krijgersman op het volckjen ongeweert:
        Maar tegen een als mij, zoudt gij u wel beschijten,
        Dus loopt gij met u Boog, daar niemand u en keert.
      
      
        Mijn strijden is geen strijd, mijn strijden is verdraeg'lijc,
        Ik laat de Vree daers' is, en sterk de Liefde zeer:
        Die mijn Oorlogen kent, mijn strijd is hem behaeg'lijc;
        'k Verdoe geen mensen, maar ik maeckse meer en meer
      
      
        Dijn doen is Kinder-doen, dat weten al de Goden;
        Maar ik die het Harnas draeg, van boven tot benen:
        Ga met een stalen Kling bespreyen het veld met Doden:
        Ik neemt van kant aan in: Land, Forten, ende Ste'en.
      
      
        Als gij al hebt gedood, als ghyt al hebt verslonnen
        Dijn eigen Kas berooft, dijn schaepkens kaal gepluckt
        Dijn naasten het goed vernield: wat hebt gij dan gewonnen
        Helaas niet met al! alst al ten besten luckt.
      
      
        Ik doe zo 'k mij versta, ik doe dan wel, of kwalijk
        Mijn doen en roert u niet! dus stelt u maar gerust:
        Gaat, packt u vrij van hier, en maakt mij niet ongalijk
        Of: zo gij mij meer steurt: ik boet aan u mijn lust.
      
      
        Boet lust wanneer gij wilt, ik zal u stout verwachten;
        Ik vrees geen mensen-beul, noch oec zijn stale zwart
        Ik zal dien stegen kop wat breken, en verzachten:
        Dat stalen harde hart, dat niet dan onheil baard.
      
      
        Hoe! ben ik nu geen Mars? waar is mijn kracht gebleven?
        Daar leit mijn zwart! ik sla u met een vuist ter neer.
        Ia Lekker! met een vuist zal 'k u de doot-slach geven:
        Dus hout van trotsen op, en trotst God mars niet meer.
      
      
        Ik trots u al zo trots, als ik te voren dede;
        Ik zal mijn Kinder-kracht eens leggen tegen dij:
        En kan ik dij verslaan, zo is het Land in vrede,
        Zo is den Moorder weg, diet alles brengt in lij.
      
      
        Ik schame mij (voorwaar) om met een kind te strijden;
        Is schame mij des niet, ik kom noch naakt en bloot
        Slechts met een Boog en Pijl, die u door het hart zal snijden
        Daar leit den dwingeland! ter aarden heel voor dood.
      
      
        Iuygt menschelic geslacht: mars zal u niet meer hindren
        Plant, saeyt, drijft Koopmanschap, den Krijg die is gedaan
        V naakt een Gulden-tijt, voor dij, en dijne kind'ren:
        Mijn moede, zelfs de liefd', heeft mij hiertoe geraen.
      
      
        Nu Hoop, die het water was tot boven aan de lippen;
        Nu Liefde, Trou, en Vree, elk ander geef de Hand:
        En zo God Mars op staat: de handen niet laat glippen:
        Maar eendracht bij u neemt, en drijft God mars van kant
      
      
        Hoe zoudt het aardrijk niet in vreugden triumpheren!
        Den Hemel is in roer, van d'overgroote Vreugd:
        Den mesten tot de minst, die zingen mij ter eren:
        Elk doet wat hij vermach, tot loon van deze denkt.
      
      
        De Harders in het veld, de Nymphen in den woude,
        Die plukken Lauren-loof tot Verwinders hoedt:
        Het menselijk geslacht brengt cierselschoon van goude
        Iae Peerlen, en Gesteent, men offert mij veel goed.
      
      
        Met recht zo mag ik nu mijn Hoofd wel laten cieren,
        Van wegen deze Kamp, dat ik God Mars versloeg;
        Vlecht maagden, vlecht een hoed, van Clijf, en Lauwerieren
        Om mijn verwinnendt hoofd; want ik heb eer genoeg.
      
      
        Daar Vree en Liefde is: werd Eendracht aangenomen:
        Daar werd het Land verzien: met Schat in overvloed:
        En ieder kan na wens: zijn nooddruft ook bekomen,
        Daar het anders al verhakt, en gants verarmen moet.
      
    
  