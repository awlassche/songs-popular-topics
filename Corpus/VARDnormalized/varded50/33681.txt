
    
      
        JEsu Gods Soon,
        Die van den Hemelschen Troon,
        Neer sijt gedaald hier op der Aard,
        Veel deughden schoon,
        Stelt gij ons mensen ten toon,
        Makende die van groter waard;
        Want gij met uwe exempel verklaart,
        In diepe ootmoed,
        En in liefde zeer zoet,
        En in lijden zeer vroed,
        En in werken zeer goed,
        Gij de deughden allegaar
        Toont, op dat wij u volgen naar.
      
      
        Daarom gij legt,
        Met luttel doeken bereght,
        In enen stal of oud gebouw,
        Op dat met reght
        Wij ons vernederen sleght,
        Legt gij bij Os, en Ezel rouw;
        Dog die kennen haar Here getrouw,
        Die hier alzo leidt,
        In een Kribbe en schreydt,
        En ons mensen verbeid,
        Met verduldelijkheydt,
        Patienti en ootmoed
        Leert men door uwe exempel goed.
      
      
        Hoe wel gij bent
        Hier als een vreemd onbekend,
        Noghtans gij onzen eigen sijt:
        Daarom gij went,
        Aan die u komen ontrent,
        Liefde te tonen te aller tijd,
        Want gij sijt in uwe geeste verblijd.
        Daeromme gij niet
        Schreydt uit leed of verdriet,
        Maar uit min die gij biet,
        Als men wel aan u ziet;
        Want uwe wezen is zo zoet,
        Dat het uwe liefde blijken doet.
      
      
        het Is zulke vreugd,
        En overgroote geneught,
        U hier aldus te mogen zien;
        Laat ik uit deugd,
        Dat mijn hart meerder verheugt,
        Mijn ziel u tot een rust-plaets bien,
        Laat dat tot mijne troost togh gezien.
        Wel aan lieve Kind,
        Ik ben U zo gezind,
        U mijn sielken bemint,
        Blijft daar binnen geprint,
        Mijn togh eens gebenedijt,
        Want gij mijn God mijn Schepper sijt.
      
    
  