
    
      
        Onze dag is weer voorbij.
        d'Avondt is gekomen.
        Hebben wij gezondigd, wij
        Weer moeten werden vromen.
        Vele daagen geeft ons God,
        Om hier vroom te leven.
        Als gij leeft na zijn Gebod,
        Zijn vreugd zal hij u geven.
      
      
        Als den dag verdwenen is,
        En de maan zal schijnen,
        Moet al uwe droefenis
        In haare glans verdwijnen;
        Gaat dan onder het groen geboomt;
        Ziet de stroomtjes blinken;
        Als de schaaduw voor u komt,
        Kan het speel-tuig zeer lief klinken.
      
      
        Hoe schoon glinstert zij op het land,
        En door groene bomen;
        Als versilvert schijnt hun stand;
        En die ook van de stromen;
        U daar eens vermaacken gaat,
        Onder het groene lommer;
        Ziet hoe lief het vee daar staat,
        Of stil rust zonder kommer.
      
      
        Als gij des avonds zit in stilt',
        d'Echo zal antwoorden,
        Als gij luide spreken wilt,
        In het Oost, Zuydt, West, of Noorden.
        Vele sterren gij ook ziet,
        In den hogen hemel;
        Boven u en in het verschiet
        Is glinst'rent hun gewemel.
      
      
        Op de zee wilt vrolijk zijn;
        Spelt daar op schalmeyen,
        In een volle Maane-schijn;
        Het zal u lief verblyen;
        In het mooje avond-weer,
        Gaan lief zijne baaren;
        Gij ziet schaaduwaghtigh veer,
        De schepen op hem vaaren.
      
      
        Als het stormt, en donker is,
        Op hem, en in wouden,
        Zult gij in de duisternis
        Geen vreugd bij u behouden;
        Agh! hoe naar is het dan op zee,
        Als het schip moet weg zinken;
        En het volk met veel herten-wee
        Bij avond moet verdrinken.
      
      
        Naar brult dan op het land de wind;
        Dog het meest in de wouden;
        Elk afgrijslijckheyt dan vint;
        Dog voor al bij de kouden.
        Als gij in de duisternis
        Niet iets kunt aanschouwen,
        Dit voor u een grouwel is;
        Wie sou hier niet van grouwen?
      
      
        d'Avondt men doorbrengen moet,
        Met geen quaade dingen;
        Gij in haar moet plegen het goed;
        En ook zeer vrolijk zingen;
        Waght u dan voor aghterklap,
        En voor quaade saacken;
        Laat geen ijdel zot gesnap
        Ook uwen geest vermaacken.
      
      
        Wilt niet veel uythuysigh zijn.
        Gaat na gene plaatsen,
        Daar men leven kan onrein;
        Wilt gij wel doen, zo haat ze;
        Blijft veel bij u huisgezin;
        En bemint u vrouwe;
        Dan zal haare kuysche Min
        U vriendelijk aanschouwen.
      
      
        U voor quaat gezelschap waght;
        Maar noot uwe vrinden,
        Die gij daar voor waardig aght,
        En die gij vroom beminde;
        Eer gij hun zet spijze voor,
        Wilt hun welkom heten;
        Leit hun op het hemels spoor,
        Als gij zult vrolijk eten.
      
      
        d'Avondt leit u na de rust,
        Om dat gij door slaapen,
        Weer zout krijgen nieuwe lust,
        Om des morgens vreugd te raapen;
        Maar eer gij u legt ter neer,
        Niet vergeet te smeken,
        Dat u d'alderhooghste Heer
        Vergeeft al u gebreken.
      
      
        Bit hem, dat zijn trouwe waght
        U geest mag bewaaren,
        Zo lang gij rust in de naght;
        En dat zijn heyerschaaren,
        U omlegeren rondom;
        Op dat gij meugt komen,
        Bij het zaaligh Engeldom,
        En namaals bij de vromen.
      
      
        Dan zal voor u deze naght,
        Geen verschrikking wezen;
        Maar gij zult dan rusten saght,
        En voor geen boosheid vrezen.
        Al de geen die God behoed,
        Die zal hij bewaaren;
        Op dat hun geen quaat ontmoet,
        het Geen hunne val sou baaren.
      
      
        In de donckre duisternis,
        Zien Gods klaare ogen,
        het Geen bij ieder mens hier is,
        En hoe hij werd bewoogen,
        Tot de zonde, of de deugd;
        Leit dan een vroom leven;
        Op dat hij hier na zijn vreugd
        U door zijn gunst kan geven.
      
      
        Als de morgen u ontwaakt,
        En geeft frisse kraghten,
        Tot u Schepper weer genaakt,
        Wilt danckbaarheyt betraghten,
        Aan hem, voor het geschonken goed,
        Dat hij u wou geven;
        Hij heeft u voor het quaat behoed;
        Daar voor gij vroom moet leven.
      
    
  