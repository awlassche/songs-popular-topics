
    
      
        PHillis, werrewaerts drijft gij met uwe schaepjes
        Zo haest'lijck heen, eer zich den dag tot neigen port?
        Toeft, toeft, ei Nimphelijn, want Maagden en Knaepjes,
        Wij willen ook meed, zo fluks het maar even duister wordt.
        Ik ben van mening wat Bosch-waert aan
        Mijn Vee te doen in het Klaver gaan.
      
      
        Om zo, Harderinnetjen, dicht bij ons woning
        Te wezen, met als het laeuwe sonnetjen ondergaat.
        Phillis, dit strekt u hier maar tot een verschoning,
        Neen Nymphelijn, neen, u hartjen is niet als u praat,
        Na d'Harder Daphnis, duchte ik zal
        het Gemunt zijn, niet dus vroeg na stal.
      
      
        Nu lust Silvia mij ook mee wat te kwellen,
        Als haar nu onlangs Hardresse Galathea deed,
        Schoon of zij wel weet dat nooit jonge gezellen
        In minnery met mij hebben enige tijd besteedt,
        Maar als gij schuylent voor-middagh zon
        Allenig gaat met Coridon,
      
      
        Wijd van onze gewoonelijcke rust-stede,
        Daar voor sonnens-brant de maagden hun verbergen haar,
        Nymphje, Galathea slechts boerten daar mede:
        Wel, Phillis! wel meent gij ernst? och neen! het en is niet waar:
        En weetje niet dat zij staegh zo doet
        Waar onzer een haar komt te moet?
      
      
        Als het is Silvia, zo most gij dat nu verleggen
        Om mijn uit het hoofd te praten, waarlijk dat is zoet,
        Neen, neen, u beider doen is eens met haar zeggen,
        Om sunst hij u niet met zo veel morge-kusjes groet:
        Quelt mij eens andermaal weder met
        Het geen gij zelver sijt besmet.
      
      
        Nu hoor ik wel dat gij geen jok kunt verdragen
        Als d'Harders, en wij velt-Nymphjes dagelijckx zijn gewend.
        Dat denck ik wel! nu het niet zo wel komt beslagen
        Gelijk als gij wenst, ziet, daerm' of praat, is hier ontrent,
        Daar komt den Harder, nu werd niet root
        Gespeeltjen, ei het en is geen noot!
      
    
  