
    
      
        O Was ik nu geheelijk tong!
        Hoe riep ik uit, hoe mild, hoe song
        Ik, grote God, u goedigheden,
        Hoe soud' ik met een hogen toon
        U deugden, grote Hemels Soon,
        Door het oor der Volkeren ontleden?
      
      
        O was ik nu geheelijk oor
        Om na der Cherubijnen Choor
        Te luist'ren en haar lof-gezangen!
        Geen toon, o Jesu! is mij zoet,
        Als daar ik uwen naam ontmoet,
        Wiens liefd' mijn ziel gants heeft bevangen.
      
      
        O was ik nu geheelijk oog.
        Om dit zo heerlijk vertoog
        Aendagtelijken aan te schouwen!
        Zo in de kist van het Heil-verbond
        Uwe ogen zelfs genoegen vond,
        O Cherubims, zoudt het mij berouwen?
      
      
        O Jesu! 'k vind dit heil te groot
        Om in het begrijp van zang en nood
        Te palen, 'k vind voor al mijn zinnen
        Hier werks genoeg, en nog te veel,
        'k Vind stof voor oog, en oor en keel,
        Waar zal ik uwen lof ontginnen?
      
      
        Ik vind in des gewenste nagt
        Meer wonder-daden uit-gewragt
        Als in de schepping aller dingen,
        Het Schepsel zijnen Schepper baard,
        Het vleysch hier met den Hemel part,
        Wie kan dat wond'ren wonder zingen?
      
      
        O wonder-nagt, onder wiens kleed
        Een zwart gordijn zo groot Profeet?
        En Vorst, en Priester, leid verscholen,
        Het ligt der alderblijdste dag
        Bij uw het minst niet halen mag:
        De Zon zal het Aardrijks donk're holen,
      
      
        Zo ras niet brengen in het ligt,
        Of zetten ook voor het gesigt
        het Gezegend Zaad van Davids lenden,
        Lang van de Vaderen verwagt:
        O Nagt met wien de donk're Nagt
        Van wolk en schaduwen zal enden!
      
      
        Het Aardrijk zag geen dageraad
        Als haar nu naast te wagten staat,
        Waar in twee Zonnen zullen rijzen,
        De Zon haast billijk met haar Kar,
        Als nijdig, dat een nieuwe Star,
        Dit heil de volk'ren aan zal wijzen.
      
      
        Hier leid met het zwakke vleisch bekleed
        Des Hemel Heer, om de Appel beet
        Van de eerste Ouderen te boeten;
        Hier leyd Hij, die in het Hof belooft,
        Zal plett'ren het Serpentisch hoofd,
        En treden onder zijne voeten.
      
      
        O heilig Kind, o wonder spruit
        Gij trekt mijn ziel ten boezem uit,
        Ik volg op het spoor van de Herd'ren voeten,
        Om uw in Bethlems lage Schuur,
        Waar door ik in uw Hemel gluur,
        Met blijder hert en stem te groeten.
      
      
        O welkom, welkom, Davids Soon.
        Mijn waerdste pand en Ere-kroon,
        Ontvangt van mij dit Liefde-teken,
        Dat ik mijn lip aan de uwe druk,
        Zoet Kindeken! bij dat geluk
        Ik alles drek en schade reken.
      
      
        Mijn dorre ziel heeft lang geschreyt
        Na uwe tegenwoordigheid,
        Heer wilt gij nu, hier wil ik sterven,
        Ik zie in u geboorte-dag,
        Waar op ik willig scheiden mag,
        Zo 'k u heb, Heer, wat kan ik derven?
      
    
  