
    
      
        SIlvester in de morgenstond,
        Begaf hem op de jacht,
        Dies Silvia vol zorgen vond,
        Haar maeghdelijck gedacht.
        Och: (zei zij) eer de Zonne daalt
        Lief keert weer uit de weiden
        En u Nimf bij deze bronne haalt,
        Daar zij u zal verbeiden,
        En dolen met haar schaepjens in het veld bedroeft
        Beclagend' u af-sijn met smart, zo lang zij u vertoeft.
      
      
        Des Sons vertrek bevlekt beswart,
        Bewolckt, bedroeft de lucht,
        En u vertrek betreckt mijn hart
        Met rou en onghenucht,
        Want gij gaat met twee harten heen
        Om t'derde hart te vangen,
        En laat mij yoy mijn smart met gheen
        Alleen naar u verlangen,
        Doch laat op t'minste, zo gij gaat, mij een Hart bij:
        Voerdt mijne met u op de jacht, en laat tehuis bij mij.
      
      
        Doen vingh den droeven Harder aan,
        En zei, Lief: denkt doch niet
        Dat ik een voet zal voorder gaan
        Als mij u gonst ghebiet.
        Gij zijt mijn Lief, mijn leven, ach:
        V af-zijn baard mijn smart,
        V by-zijn alleen geven mag
        De vreugde aan mijn hart,
        Gheen harder scheiden, als doen d'Harder scheyde van
        Zijn Harderin, zijn troostertjen, ende greep zijn honden an.
      
      
        Silvester kreeg een Hart in t'oogh,
        Dat voor zijn honden vloot
        Dies spanden hij zijn zwarten boog
        En ijlig daar na schoot:
        Maar t'miste door de snelligheyt
        En t'loopen van het beest.
        Och: zeid hij: waar dat wel beleid
        Naar mijne wens geest:
        Hij volgden te op het yverighst tot den avond stond,
        Maar t'Hart ontkwam te, dies harteloos den Harder hem bevont.
      
      
        Hij keerde weder naar het plein
        Daar hij zijn Liefste liet
        Maar hij bevont hem daar alleyn,
        Zijn Hartje waster niet:
        Och: riep hij, wat een zwarigheid:
        Dewijl ik t'Hart na ren,
        Ik van mijn Hart, mijn klarigheid
        En al versteken ben
        Hij gaf hem na het Dorpje, naar zijn Liefstes deur,
        Daar vond hij doe zijn hartje weer, t'Eynd van zijn getreur.
      
    
  