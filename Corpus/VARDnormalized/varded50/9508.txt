
    
      
        Here, goe getrouwe Vader,
        Ik kom nader
        Voor u hoge Majesteit,
        Wilt doch achten op mijn reden
        En Gebeden,
        Na u grote goedigheid.
      
      
        Geef dat ik, na u Geboden,
        Gheen Afgoden
        Mij op aarden maken laat,
        Maar dat ik mag gaan ter degen
        In u wegen,
        En den valsen Godsdienst haat.
      
      
        Hoed mijn tong voor leugen-spreken,
        Valse treken,
        Die gij hooghelijck verbiet:
        Want de mond geneigd tot liegen
        En bedriegen,
        Baret eeuwig Ziel-verdriet.
      
      
        Gij en wilt ook in dit leven
        Mij niet geven
        Al te groot of klein-beslag,
        Maar verleen mij middelmatig,
        Dat ik statig,
        En met eren, leven mag.
      
      
        Groten rijkdom maakt hoogmoedig,
        
          Overvloedig
        
        Ik van u gants niet begeer;
        Anders mocht ik mij op-maken,
        V versaecken,
        Zeggende: Wie is de Heer?
      
      
        Gij en wilt mij ook niet laten,
        Boven maten,
        Met armoede zijn bezocht,
        Anders mocht ik zijn genegen,
        Dingen plegen
        Die ik nooit mijn leven docht.
      
      
        Ik mocht tegen u bevelen
        Lopen stelen,
        Loeren op mijns naasten goed:
        Daarom laat mij, God der vromen,
        Doch niet komen
        Tot gebrek, noch overvloed.
      
      
        Want armoede, zwaar om dagen,
        Maakt verslagen,
        Overvloed verheft gewis:
        Wilt mij dan allene schenken,
        En bedenken
        Met zo veel mij nodig is.
      
      
        Hierom bidd' ik u, o Here!
        En begheere
        Dat gij mij de gunste doet,
        Dat ik dit van u verwerve
        Eer ik sterve,
        Daar ik een-mael henen moet.
      
    
  