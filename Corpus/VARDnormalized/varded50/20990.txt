
    
      
        DOor de Vrouw,
        Liet Adam zich verleiden,
        In het aardse Paradijs:
        Daar hij (in overvloed)
        Genoot het goed,
        De Hemelse zoetheid:
        Als Gods eigen beeld:
        Zonder bouw,
        Of planting, van haar beiden,
        Of een eerst betaalde prijs,
        Ja zonder werk, of konst:
        Alleen uit gonst
        Van d'opperste goedheid;
        An hem mee gedeeld:
        Al wat de aarde,
        Uit haar milde schoot,
        Telde, en baarde:
        Zo volmaakt, zo groot,
        Zo schoon,
        Ten toon,
        Hem, voor het oog gesteld.
        Op dit veld,
        Wierd hij verleid ter dood.
      
      
        Door een Hoer
        Liet Simson zich beroven
        En ver-rukken, van het verstand:
        Schoon hij haar valsheid sach,
        Van dag, tot dag,
        Tot dat hij bezweek, en
        Zich vermeesterd vond.
        Ziet: zo voer
        Hij (in het licht geloven)
        Door een teere Vrouwen-hand;
        Die hem, met list verwon
        Mits zij, niet kon
        Als vleien, en smeken:
        het Geen ze best verstond.
        Die zo veel sterkte,
        In zijn lichaam droeg:
        Die zo veel werkte:
        Die zijn vijand joeg
        Als het wild:
        
          verspild
        
        (Al spelende) het geluk:
        Tot zijn druk.
        Dit is bewijs genoeg.
      
      
        Door een Stoet
        Van af-gerechte Vrouwen
        Wierd de alder wiste Vorst,
        Die van de Hooste-God,
        Het hoogste-lot,
        Hier, hadde verkregen,
        (Met een Koning-staf.)
        In het gemoed,
        Een bitt're-dronk gebrouwen:
        Die hem walghde, boven dorst:
        Als hij d'afgodery,
        Zo veil, zo vrij,
        Den loop (in haar wegen)
        Ja zijn offer gaf.
        Hij, die door wijsheid,
        Tot den hemel klom:
        Hij, die door grijsheid,
        Van zijn ouderdom,
        In eer,
        veel meer
        Als al-de wereld blonk:
        Die versonk,
        In deze modder-kom.
      
      
        Hier uit blijkt
        Dat d'alder wiste Mannen,
        Door de Vrouwen zijn verleid:
        Als haar geslepen Tong,
        het Gemoet besprong:
        Die het hart (door het begeren)
        En de ziele wond.
        Voor haar wijkt
        De wijsheid, als gebannen,
        Met de Reedens billijkheid;
        het Verstand, en sterkt, en macht,
        Schijnt, zonder kracht,
        En laat zich verheren
        Van een Vrouwen mond.
        Zeeden, en wetten,
        Worden krachteloos,
        Als zij, haar netten
        Spannen, voor een poos:
        Het zwaard,
        veraard:
        En het harde-staal, word week:
        Want het bleek,
        In het voor-beeld, dat ik koos.
      
      
        Daarom acht
        Ik, (na mijn beste oordeel)
        Dat de Wiste-man, die leefd,
        Het lichste, word beroerd,
        Verleid, vervoerd,
        Van het pad, dat ten leven
        Hem geleiden zal:
        Door het geslacht
        Der Vrouwen; dat veel voordeel
        Boven hem, in het wezen heeft:
        Bevalligheid: en list:
        En schoonheid, is het:
        het Geen haar is gegeven:
        Dikwijls tot een val
        Van, die zijn oren,
        Leend an dees' Sireen
        Om haar te horen
        Door begeert alleen:
        Begeert,
        die deerdt,
        Die leyd hem uit het spoor,
        Als zij voor
        Gaat; met bedekte schreÃªn.
      
    
  