
    
      
        Cupido, Venus dartel Wigje,
        Berooft van Scepter en van Kroon,
        Leg af uw Boogje met uw Schigje,
        De Munt-godin zit op zijn Troon:
        Leg af uw Boogje met uw Schigje,
        De Munt-godin zit op zijn Troon.
      
      
        Laat Vrouw-natuur van u vrij pronken,
        Met een volmaakt geschapen Beeld,
        Het kan geen Herten meer ontvonken,
        Het Geld alleen de Liefde teeld:
        Het kan geen Herten meer ontvonken,
        Het Geld alleen de Liefde teeld.
      
      
        De Deugd wel waardig om te loven,
        Verzelfster van opregte Min,
        Ziet men nu t’eenemaal verschoven,
        De Geld-zugt keerd nu yders zin:
        Ziet men nu t’eene-maal verschoven,
        De Geld-zugt keerd nu yders zin.
      
      
        Verstand en deftig redeneren,
        Wel eer bij ieder een geëerd,
        Ziet men eilaas de rug toe keren,
        Het Geld maakt ieder een geleerd:
        Ziet men eilaas de rug toe keren,
        Het Geld maakt ieder een geleerd.
      
      
        Weg dan met zinnelijke Leden,
        Met deugd en schranderheid van Geest,
        Die Geld heeft word hier aangebeden,
        Al was hij plomper als een Beest:
        Die Geld heeft word hier aangebeden,
        Al was hij plomper als een Beest.
      
    
  