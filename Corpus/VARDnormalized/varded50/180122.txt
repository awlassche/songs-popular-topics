
    
      
        WAt tijding bragt Gods stem Jerusalem zo blij,
        Als Simon melt, een tolk van Joëls profesy?
        Ontzinde spotzucht schelt d'Apostels dol en dronken:
        Hij toontze rijkelijk met des hemels Geest beschonken;
        Geen drop of dan gestort in het endt van des werelds dagen,
        Maar stromen van dien Geest, en sterke regenvlagen.
      
      
        Wat Geest? die Joden niet alleen te wachten staat,
        Maar Heidensche afkomst, door het geloof ook Abrams zaat;
        Met geen verschil van staat of stamhuis, sekse of jaren:
        O neen; voor man noch vrou, voor oud noch jongk te sparen,
        Voor knegt noch dienstmaagd, die veel groten overtreffen,
        Door profesy, gezigt en dromen te verheffen.
      
      
        Wat Geest? die Christus in geen heilig kerkvertrek
        Met koorkleedt, outerdienst, of nevel, meer bedekk',
        Maar al zijn ryxgeheim ontvouw'; geen beeld, maar waarheit
        Daar levre, wolk noch schim, maar heldre middags klaarheit;
        Gods kinders niet bezwaar' met tucht en wetvoogdye,
        Maar, als volwassen, van dien slaafschen last bevrye.
      
      
        Wat Geest? die Christus rik veel wijder, dan men hem
        Ooit heersen zag, verbrei' door zijn genadestem.
        Profeet en Priester met zyn' wetdienst mogt iet zajen:
        Maar Christus knechten geeft hij graan hiervan te majen.
        De Pinksterdag getuigt dit met vyfduizent zielen,
        Die voor des Verlossers kruis en niewe ryxwet knielen.
      
      
        Op, niew Jerusalem, waak op, versta uwe plicht:
        Begroet met blyschap dit genade en glorilicht.
        U staat meer licht van Gods orakelstem te ontvangen,
        Meer nut nu van Gods hut, meer vreugd van Davids zangen,
        Meer troost van Gods belofte in d'Evangelibladren,
        Dan Levi kreeg voorheen, Gods tolken, of d'Aartsvadren.
      
      
        Wat wakkerheit van zorg, wat yvergloet, wat vlijt
        Van dankbaarheit betaamt zulk ene genadetydt!
        Wat glans van heiligheit behoort nu Gods gemeente
        Te sieren, als robijn, saffier, en meer gesteente!
        Wat min van Christus, door geen aardse zorg te teuglen!
        Wat vlugt naar boven, als met kracht van arentsvleuglen!
      
      
        Nu dient op het hemels rik gestorremt met geweld.
        Die zwak zou struiklen, pass' te strijden, als een held,
        Als Davids helden zelfs: de lamme, als een vrijbuiter,
        Stryk' roof: de voetknecht zelf beschaam voortaan den ruiter;
        Van moed en magt voorzien, die voor geen helsche dromlen
        Kleinhartig suffe of schrikk', waarze ooit te wapen tromlen.
      
      
        Veel boosheit volgt den geest des afgronds, slaapt gerust
        In Joodse blintheit, blijft op gruwlen zelfs belust
        Van het Heidendom: zij dient Gods Geest niet naar zijn wetten,
        Maar buik en wellust, en veel boze lastersmetten:
        Zij hond Gods Geest, en trekt van zijn gena geen voordeel,
        Maar wind door misbruik straf en strengheit van Gods oordeel.
      
      
        Ontwaak, en quyt u vroom, op Simons vroom berecht,
        O zoon, o dochter van het niew Isrel, als Gods knecht
        En dienstmaagd: geef u aan geen' nachtgeest, als ene rover,
        Maar God den Geest, uwe heer, en zijn bevel gans over.
        Die Geest, zo hemels, heerse in uw gemoet, van d'aarde
        Nu los, als Kalebs geest, zo hoog van drift en waarde.
      
      
        Hij heerse in uw vernuft, opdat het kloek versta,
        Verlicht, als Gosen, zijn ryxwetten en gena;
        het Geen des werelds blintheit, als Egipten, blijft ontbreken.
        Hij heerse in tale en tong, van Pinxtervier ontsteken,
        Leer', God ten prijs, zijn werk en wondren u verhalen:
        Zo sprak het Aposteldom uit enen mond veel talen.
      
      
        Hoe schoon wordt Christus Geest dus kenbaar in zijn werk
        Hoe zalig Joëls zin getroffen van de kerk;
        De niewe kruiskerk, bij geen oude te gelijken!
        Gelijk voor ijzer steen, voor koper hout moet wijken,
        Geen yzre stof zo schoon, als zilver, ooit komt pralen,
        Geen koper bij den glans van het eedle goud mag halen.
      
      
        De zorg, die, nooit gerust, om aardse schatten draaft,
        Om wellust, of gezag op hoge stoelen slaaft,
        Kan het hart, hierop verliefd, met geen geluk verzaden,
        Door aanwinst van dit goed met meer gebrek beladen.
        Het jammert in die vreugd, en zucht van pijne inwendig.
        Gods Geest en gunst verslaat den dorst der ziele onendig.
      
    
  