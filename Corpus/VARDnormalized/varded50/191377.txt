
    
      
        ALs een hert door dorst gedreven
        Met een uytgedrooghde strot
        Hijght nae’t versche Water, even
        Hijght mijn ziel na u, o God,
        Die daar zijt des levens bron;
        Wanneer zie ik weer de Zon
        Van u vriendelijcke ogen?
        Wanneer zal ik ingaan mogen?
      
      
        Tranen zijn mijn drank en eten
        Die ik storte dag en nacht,
        Wijl mij daeghlijcx werd verweeten
        Waer’s uw God met al zijn macht?
        Als ik steeds gedenk daar aan
        Hoe ik vrolijk plag te gaan
        Om u volk ten dienst te leiden,
        Schijnt mijn ziel van mij te scheiden.
      
      
        Waarom sijt gij dus verslagen,
        O mijn ziel, en zonder rust?
        Wacht op God: eer weinig dagen
        Zult gij krijgen stof en lust
        Om te loven uwen God
        Voor een ander beter lot.
        O mijn God, het vlees is teder
        En mijn ziele sijght ter neder.
      
      
        Als een balling moet ik dwalen
        Daar den Hermon, of Iordaen,
        Of de Misar het Rijk bepalen,
        Nergens mag ik veilig gaan.
        Ramp op ramp, en slag op slag
        Is mijn lot van dag tot dag,
        En des ellends holle baren
        Zijn mij over ’tHooft gevaren.
      
      
        Maar laat ramp en ellend woelen
        En zich heffen tegen mij,
        Noch zal ik in het eynd gevoelen
        Hoe goed dat de Here zij;
        Daags zal mij zijn gunste voen,
        des Nachts zal hij mij zingen doen,
        Om dat hij mij ’tlieve leven
        Heeft als op een nieuw gegeven.
      
      
        Waarom (dus zo zal ik spreken)
        Ben ik, Heer, uit uw gedacht?
        Moet ik staegh in droefheid stekken
        Om mijns vijands meerder macht?
        ’tIs een dood-wond in mijn hert
        Die van hem gegeven werd,
        Als ik dagelijks moet horen:
        Waer’s uw God, is hij verloren?
      
      
        Waarom zijt gij dus verslagen,
        O mijn ziel, en zonder rust!
        Wacht op God: eer weinig dagen
        Zult gij krijgen stof en lust
        Om te loven uwen God
        Voor een ander beter lot,
        Want hij zal u soeter tijden
        Geven na dit bitter lijden.
      
    
  