
    
      
        DEs mensen hert vol van hovaardigheid,
        Is voor u Heer een gruwel boven maten,
        het Welk gij aan niemand ongestraft zult laten,
        Naar u Goddelijke rechtvaardigheid.
      
      
        Een hoog gemoed komt dikmaal voor den val,
        Gij maakt, o Heer de hovaardige tot schanden,
        Den Ootmoedigen helpt gij in den Lande,
        Den nedrigen verheft gij over al.
      
      
        Ik bid u Heer Geeft mij een nedrich hert,
        Dat ik oprecht ootmoedig voor u wandel:
        En vromelijk mij draegh in al mijn handel,
        Niet hoog in voorspoed, noch vertsaagd in smert.
      
      
        Want hij die rijk was ende God gelijk,
        Is om onzent wil slecht en klein van waerden,
        Ia geworden als niet geacht op aarden;
        Op dat wij zouden gaan in het Hemelrijk.
      
      
        Leert mij (o Heer!) Mijn troost, mijn toeverlaat,
        Dat ik uit aard en slijk ben op-getogen,
        Wat wil dan aard en as hem doch verhogen,
        Want al de pracht en schoonheid haast vergat.
      
      
        Voor opgeblasentheyt behoed mij Heer,
        Voor hoovaerdy in geestelijke zaken,
        Al wat wij doen of kunnen maken,
        Komt doch van u, U zij alleen de eer.
      
      
        Voor de roem-sprekers stout vol spot en spijt
        Bewaard doch, dat zij mij niet vertreden,
        Geeft dat wij ons verned'ren hier beneden,
        Tot dat gij ons verhoogd ter rechter tijd.
      
    
  