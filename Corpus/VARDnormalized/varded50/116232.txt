
    
      
        O Vader die ons d’eere doet,
        Dat wij met vrijheid van gemoed,
        Als kind’ren tot U mogen gaan,
        En U, als Vader, roepen aan:
        Op dat in geest, als uit hert,
        Gij van ons aangebeden werd’.
      
      
        Tot U, die des Hemels hoogt bewoond,
        En daar uw Majesteit betoond,
        Vol kracht, vol macht, vol heerlijk licht,
        Onnaaklijk voor ons aards gezicht,
        Heft zich ons hart op van der aard,
        En zend zijn zuchten Hemelwaard.
      
      
        Uw Naam, O Here, bidden wij,
        Van ieder mens geheiligd zij:
        Zoo dat van dienst van andere Goo’n,
        Hij keer tot U, en tot uw Zoon;
        Uw voor zijn God, Hem voor zijn Heer
        Erkenn’, en onderdanig eer’.
      
      
        Uw Koningrijk van heiligheid
        Brek door, alom wijd uitgebreid;
        Welks wetten, scepter, en bevel
        Zich elk gewillig onderstell’:
        Op dat uw Rijk van heerlikheid
        Hier na ons werde toegeleid.
      
      
        Uw Wil aan ons geopenbaard,
        Zij zoo gehoorzaamd op der aard,
        Zoo vurig, vaardig, sta’eg betracht,
        Als z’ in den Hemel word volbragt.
        Geef, zoo het uw Wil is, druk en smert
        Te zenden een gelaten hert.
      
      
        Verleen, Heer, uit uw rijken schoot
        Ons heden dat beloofde brood,
        (Welks voorbeeld het Manna is geweest,)
        Dat Hemels brood, uw Heil’gen Geest.
        Geef ons ook het voedsel door uw hand,
        Tot des Lighaams nodig onderstand.
      
      
        De zonden, ooit van ons begaan,
        Waar door wij in uw schuld-boek staan,
        Ach! reken niet tot strafs besluit;
        Maar scheld z’ons quyt, en wis ze uit.
        Gelijk wij des naastens schuld uitdoen,
        En wrok, noch wraak-lust bij ons vo’en.
      
      
        Laat ons, door voor-of tegen-spoed,
        Niet zoo verzoeken in het gemoed,
        Dat wij daar door tot zond gebragt,
        Vervallen onder duivels macht:
        Maar staat ons in de zwakheid bij,
        En maak ons van den bozen vrij.
      
      
        Om deze beden bidden wij,
        Met vast vertrouwen, Heer, op Dij:
        Om dat Gij al-vermogend zijt,
        Mensch-lievend’, en medogend zijt:
        Die veel meer schenken kond, ja schenkt
        Dan iemand van ons bid, of denkt.
      
      
        Want Gij bezit het Koningrijk,
        En de oppermacht, die w’al-gelijk
        U draagen op, en d’heerlikheid,
        Van alles, tot in eeuwigheid.
        Ach! wilt uw gunstig ore bi’en.
        Tot ons, en laat des Be’e geschi’en.
      
    
  