
    
      
        ZAcheus met zijn korte leden
        Kon Jesus niet zien van beneden,
        Maar het heilig herte dat steegh op
        En koos de hulp der Vijge-boome
        Waar op het kleine lijf gekomen
        Strak Jesus aensagh van den top.
      
      
        Ons hert gepropt vol vleeslijckheden
        Kan ook niet aanzien van beneden
        Den Leydts-man tot ons Vaderland:
        Noch met een Arts verstand bevatten
        Het leven, dat gevuld met schatten
        Ons salight in een vasten-stand.
      
      
        Maar de Natuur, en het gevoelen
        Der zinnen, en al het Aards ghewoelen
        Die moet de Ziel te boven gaan,
        En haar uit dat bedwang onteugelen
        En vliegen zo op Arends vleugelen,
        Tot boven Sterren, Zon, en Maan.
      
      
        Daar toont hem God dan openbaarlijk,
        Daar blinckt het nieuw Jerus'lem klaarlijk,
        Daar klinckt de Lof-sangh van Gods Lam:
        O! dat mijn ziel uit al dees' strikken
        Haar red, om haar om hoog te schikken,
        En nooit weer in dees' Woel-Poel kwam.
      
    
  