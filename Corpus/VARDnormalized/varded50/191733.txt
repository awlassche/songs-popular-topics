
    
      
        Mensen komt opent hier uwe oren,
        Ontsluyt uwe ogen, en aen-siet,
        Luistert naar het gon' ik brengh' te voren,
        Noteert te samen wel dit lied,
        Het is schromelijk om te vertellen,
        De eeuwigh-duerende pijn' der hellen,
        Dat de verdoemde voor hun kwaad,
        Lijden al zonder troost of baat.
      
      
        Het helsche vier zal eeuwig branden,
        Ach wat een schroomelijcke pijn,
        S' horen daar knersselingh' der tanden,
        Van al die daar begraven zijn,
        Een ieder ziet daar recht beschreven,
        Al de zonden door hem bedreven,
        Gevoelen med' hun kwade lust,
        Die nooit zal worden uitgeblust.
      
      
        Die zondigen hier met behagen,
        Het is voorbij als enen droom,
        En hun gewisse die zal knagen,
        Gelijk veel wormen aan een boom,
        Voor eeuwelijk van God gescheiden,
        Daar de verdoemde meest om schreyden,
        Voor eeuwig branden in het vier,
        Zonder verlossingh' oft kwartier.
      
      
        God hunnen Schepper blasfemeren,
        Voor eeuwig lijden droeve sak,
        Huilen, tieren,en lamenteren,
        En dat om des werelds kort vermaak,
        Voor al hun doodelijcke zonden,
        Worden van satan g'heel verslonden,
        Vervloeckende de uer' en termijn,
        Dat zij van moe'r geboren zijn.
      
      
        Vermaledijden ook met enen,
        Die hun tot sond' eerst heeft gebracht,
        Die de oorsaeck zijn van al hun wenen,
        Ja dat het waar in hunne macht,
        Zouden de sustineerders plukken,
        Met hunne tanden in duist stukken,
        En wreed vernielen met'er daad,
        Die oorsaeck zijn van al hun kwaad.
      
      
        De schrikkelijke duysterheden,
        Die in de hel te vinden zijn,
        Al het vergift en bitterheden,
        Dat doet hun schroomelijcke pijn,
        Zijn met geen penne te beschrijven,
        Voor al hun zondig boos bedrijven,
        Zij branden daar zonder kwartier,
        Voor eeuwig in het helsche vier.
      
      
        S' en konnen nooit geen troost verwerven,
        Branden eeuwig in het helsche kot,
        Levendig altijd zonder sterven,
        Al door het Goddelijk gebod,
        Want hij heeft hun naar dit kort leven,
        Rechtveirdigh oordeel af gegeven,
        O eeuwig branden! het is zo lang,
        Eeuwig te lijden het is zo strang.
      
      
        Oorlof mensen wilt dit door-gronden,
        Terwijl gij hier in het leven zijt,
        Vergramt God nooit door uwe zonden,
        Neemt waar den kostelijcken tijd,
        Wilt u van de boosheid wachten,
        Naar God en het eeuwig leven trachten,
        Bemindt JESUS vol ware deugd,
        Wilt gij genieten des hemels vreugd.
      
    
  