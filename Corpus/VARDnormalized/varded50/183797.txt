
    
      
        DE Publicanen
        En de zondaren meed',
        Hoorden het vermanen,
        Dat onzen Here deed',
        De Pharizeen,
        En Schriben spraken doe,
        Des Galileen,
        Ontvangt de zondaars, hoe!
      
      
        Kan des mens wezen
        Een oprecht deugdig man,
        Hij word geprezen,
        Maar neemt de zondaars an;
        Hij eet met haar,
        En is met haar gemeen,
        Hij is voorwaar
        Een zondaar ook met een.
      
      
        God sprak, wilt horen,
        Is hier wel een van al,
        Die heeft verloren,
        Van honderd in het getal,
        Een Schaepken kleen,
        Die niet verlegen is,
        Ja laat met een
        De negen-tnegentig.
      
      
        Om te gaan zoeken
        Zijn een verloren beest,
        In alle hoeken,
        Waar dat hij is geweest,
        Als hij het vind,
        Verblijd hij hem voorwaar,
        Zo wordt bemind,
        Een recht bekeert zondaar.
      
      
        Want in den Hemel
        Wordt vreugde meer vermeert,
        Met zoet gewemel,
        Als ymand hem bekeert,
        Meerder alleen,
        Als negen-tnegentig,
        Die algemeen,
        Hier leven rechtvaardig.
      
      
        Is er een vrouwe
        Die tien penningen heeft,
        Zij is in rouwe,
        En zeer bekommert leeft,
        Zo zij vermist
        Een penning van de tien,
        Terstond verquist
        Zij het licht om na te zien.
      
      
        Zij zoekt zeer lange,
        Als zij gevonden heeft,
        Is niet meer bange,
        Maar dan in blijdschap leeft;
        Zij roept te gaar,
        Haar vrienden en gebuur,
        Een blijde maar,
        Heb ik op deze uur.
      
      
        Wilt u verheugen,
        Zijt al met mij verblijd,
        En schept nu vreugden,
        In mijne blijde tijd,
        Ik vinde nu
        Daar ik om was onstelt,
        Dit zeg ik u
        Mijn eerst verloren geld.
      
      
        Zo zal na dezen
        Ook groter blijdschap zijn,
        En vreugde wezen,
        Door d'Engelen van mijn,
        Als een zondaar
        Hem zo tot boet bereid,
        Dat hij hier naar
        Geniet mijn zaligheid.
      
    
  