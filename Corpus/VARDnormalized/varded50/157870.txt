
    
      
        Ik die hier ben in vreemde landen,
        Streck' op tot God mijn hert, en handen:
        Alleen is hij mijn trooster zoet,
        In al het geen dat mij ontmoet;
        Hij sterkt mijn Ziel in mijnen nood,
        Buiten hem alle hulp is dood.
      
      
        Daar zijn zeer veel verscheiden dingen
        Die mijn Ziel alleszins bespringen,
        Beroeren, door verbeeldinghs kracht,
        Verstand, memory, en gedacht
        Daar schijnt altijd oorsaeck te zijn,
        Tot vreze, hoop,en sinne-pijn.
      
      
        de Onstadigheydt dwinght mij te vlieden
        Tot hem, die alles laat geschieden
        Tot mijnen besten hoe het gaat:
        Dies roep ik hem om hulp en raad:
        In hem alleen zo vind' ik rust,
        Waar door mijn lijden werd geblust.
      
      
        Nature steld mij wel voor ogen,
        Hoe het dus, oft zo, noch gaan zoudt mogen:
        Maar het geloof doet wederstandt,
        En slaat dit lijden van der hand,
        En stelt mij voor Gods grote macht
        Bij wien het al is klein geacht.
      
      
        Hij die de vrou vervult haar vaten,
        En zal mij niet verlegen laten,
        Door welke middel, weet ik niet;
        het Is mij alleens, alst maar geschiet;
        het Betaamt een ned'rige dienstmaagd,
        Te doen zo alst haar Heer behaagt.
      
      
        Houdt hij mij klein, ik zal het gedogen
        Hij heeft wel middel en vermogen,
        Mij toe te meten het geen ik hoef,
        het Verbeiden acht ik als een proef:
        Het Musken krijt wel dikwijls lang
        Om voedsel, in den winter bang.
      
      
        En nochtans stelt hij deze Dieren
        Als merck-teyckens van zijn regieren,
        Van welken hij niet en vergeet:
        Hier uit ik zijne gunst afmeet',
        Want mij niet min geschieden zal,
        Als een van dezen in het getal.
      
    
  