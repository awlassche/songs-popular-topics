
    
      
        Ik hebber een Liefjen aan des Werelds Lants-douwe.
        Die ik ‘er bemin boven alle schone vrouwen,
        Mocht ik ze aanschouwen haar lauwere fleur,
        Een jaar bij haar te wezen dunkt minder geen uur.
      
      
        Rijk God mocht ik hare liefde verkrijgen,
        En met mijn Liefje gaan uit vermeien,
        Hier onder ons beiden in het lieve lange Gras,
        Wij zouden niet scheiden voor het gaf ‘er ons pas.
      
      
        Blaeuw’ Blomtjes zoet, van vele conserven,
        Kan ik ‘er geen troost van mijn Liefje verwerven:
        Alleyne te sterven den bitteren dood,
        Hare liefde is kleine, maar de mijne zo groot.
      
      
        Wat vindt men noch meer in des werelds behagen,
        Die het goetje beminnen, om te hebben goe dagen,
        Maar die’er na vragen die zijne verdooft,
        Zulke Jagers zulke Vryers niet te veel en gelooft.
      
      
        Een goed Huwelijk is voor God aangename,
        Al warender twee Zieltjes in een lichame,
        Malkander beminnen tot aan het endt,
        Och lacy! kwade tongen hebben ons geschend.
      
      
        Nu moet ik gaan dolen, eilaas achter straten,
        De Liefste haar liefde heeft mij verlaten,
        Ik zie haar te praten somtijds met een aar
        Groten Heer van den Hemel, haar smekens bewaar.
      
      
        Geen meerder grote vreugde en is er te vinden.
        Als dat er twee Zieltjes haar samen verbinden,
        Maar weder daar tegen geen groter pijn,
        Als dat zij dan breken door klappers fenijn.
      
      
        Ik hebbet beproefd, eylacy van beide:
        Mijn Zieltje bedroeft, wenst van hiet te scheyde,
        Om eeuwig te wezen voor Godes aanschijn,
        En wenst aan de Liefste, al dat zij wenst mijn.
      
      
        Ik wenschter mij tussen de Lelyen en Rozen,
        Dan zal ik gedenken u kaekjes die blozen,
        Wanneer mijn Lichaam zal rusten in de Aard,
        Zo wens ik mijn Liefje dat gij noch bedaard.
      
      
        Princesse schoon beeldt van alle Jonkvrouwen,
        Ach had gij u Eed en beloften gehouwen,
        Ik was niet in rouwe, noch in het doleur,
        En kost voor u eigen geen vreemd Serviteur.
      
      
        Adieu voor het leste, mijn schoonste verkoren,
        ‘k Beklager nu den dag dat ik ben geboren,
        Ik stel God als Richter tussen u en mijn,
        Bewaard ‘er u Zieltje voor de eeuwige pijn.
      
    
  