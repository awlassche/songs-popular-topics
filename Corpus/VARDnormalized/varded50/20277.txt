
    
      
        CVpido heeft door-schooten
        Mijn hert, en zeer ghewont,
        Ten heeft mij nooit verdrooten,
        Als nu tot dezer stond:
        Want hij, die ik verkoos
        Keert van mij zijn aanschijn:
        Van spraak was hij kertoos,
        Maar t’hert was vol fenijn.
      
      
        Hij plag te converseren
        Bij mij zo menig werf,
        Lieflijk te domineren,
        Zijn zelschap ik nu derf.
        Hoe mag der mannen aard
        Zo ongestadig zijn?
        Wanneer zij ons bezwaard,
        Hebben het hert vol pijn.
      
      
        Zo nemen zij haar gangen
        Al tot een ander zaan,
        En laten in het verstrangen
        Die zij hebben ghevaen.
        Och wist ik tijd wanneer
        Dat hij mij schrieven souw!
        Of zelver komen weer,
        En bieden mij zijn trouw.
      
      
        Een korte wijl, niet lange
        Zoudt ik beraden mij,
        Hoe mag hij zijn zo stranghe?
        Waarom valt hij perty?
        Want ik bemin hem zeer,
        Zo dat ik ook voorwaar
        Niemand dan hem begeer,
        Mochten wij zijn een paar.
      
      
        Al is hij uit mijn ogen,
        Vyt mijn hert is hij niet:
        Maar t’onrecht moet gedogen
        Mijn hert, dit zwaar verdriet.
        Had ik als Delil’ deed
        Hem enigszins misdaen,
        Die Samson t’haar af sneed,
        t’Welck deed zijn kracht vergaan.
      
      
        Maar neen: zonder oorzake
        Neemt hij van mij zijn keer.
        Mocht ik hem staan ter sprake,
        Dat was wel mijn begeer:
        Maar neen eylacy niet!
        Hij blieft van mij absent.
        Van mij, hij geheel vliet,
        Als oft hij mij niet kent.
      
      
        Hoe mag hij zo verachte,
        Dat vrouwen grein zeer zoet,
        Die hem ter wereld brachte
        Wast niet een vrouwe goed?
        Een stenen hert dat sou
        Beweeghet zijn door dien:
        Maar zijn hert vol ontrou,
        En laat zulks niet gezien.
      
      
        Als ik plag te aen-schouwen
        Zijn Amoreusen ganck,
        (Hoe mag natuur der vrouwen
        Van zwakheid zijn zo krank?)
        Dan was mijn hert verblijd,
        Dat nu is zeer belaen,
        Mijn vreugd ik gans versmijt,
        O Dood wilt mij omfaen.
      
      
        De dood zal mij niet sparen,
        Die menig heeft berooft
        Vant leven, die ook waren
        In liefde heel verdooft.
        Ay-my! nooit meerder smert
        Als ik nu lijden moet!
        (O wee) ontrent mijn hert,
        t’Welck mij de minnen doet.
      
      
        Is dit der liefden loone,
        Ik peyns dat ja moet zijn.
        Mijn kleur was eertijds schone
        Gelijk als een Robijn,
        Maar nu in doodlijk verf,
        Bijkans geheel verkeert
        Al swerelts vreugd ik derf,
        Nu hij mij niet begeert.
      
      
        Adieu lief uytvercooren:
        Adieu die oorsaeck zijt
        Dat mijn hert moet versmoren,
        Al in der liefden strijd.
        O vals ontrouwe daad!
        Die gij als moorder wreed
        Toont, om dat gij versmaad
        Mij, die u nooit en misdeed.
      
    
  