
    
      
        Schept gij veel vreughds,
        In het aanzien van des witte deughds
        Wtmuntende gebouw?
        Ik zal het u garen tonen;
        Want zij is komen wonen
        In het wezen van mijn Vrouw.
      
      
        Het veur-Hof, daar
        De deugd haar wapens allegaar
        Vol deftigheden steld:
        Is van Albaster netjes
        Gebond; waar in men smetjes
        Noch vuyle scheurtjes teld.
      
      
        Dit heerlijk Hof,
        Is ook met geen gemene stof
        Bedekt: maar met een Krans
        Van krullende goud-draden,
        Op het cierelijckst beladen
        Vol schitterende glans.
      
      
        De schone deur,
        Waar uit men vaak hoord komen heur
        Onsichtb're deftigheid:
        Is van Robijn gegoten,
        Met kleine Peerle sloten
        Omsingeld en beleid.
      
      
        De wanden schoon,
        Die beyd de zijden van de Troon
        Besluiten; syn deurwrocht
        Met rode Marbre Rozen,
        Die in het Yvoor staan blozen,
        Varsch van de Dauw bevocht.
      
      
        De Vensters hoog,
        Omringd elk met een gouden boog,
        Syn zeilsteen glad en gaaf;
        Zeilsteen dat zonder roeren
        Kan trekken en vervoeren,
        Een ieder als haar slaaf.
      
      
        Dat des mij geschied;
        Dan doch ik treur daeromme niet,
        Noch acht mijn lijden kwaad:
        Want het vertroost mijn zinnen,
        Dat, als ik haar beminne,
        Ik min des deughds sieraad.
      
    
  