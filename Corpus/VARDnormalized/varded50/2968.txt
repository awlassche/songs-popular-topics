
    
      
        IS het hoop van aerdtsch gemak of heil
        Dat u de kans doet wagen:
        Te dwaaslijk draeghtmen het leven veil
        Om het Nietig te bejagen.
      
      
        Is het Staat of eer-lust die u drijft:
        Te zotter is het pogen.
        Die willig in de laagte blijft
        Komt mack'lijckst tot verhogen.
      
      
        Laat zotte waan en redens schijn
        U het hert niet onderdelven:
        Wilt gij de meeste Meester zijn:
        Wordt Meester van u zelven.
      
      
        Mishaeght u de vernederheydt?
        Neen. laetz' u wel gevallen:
        Die, op het alderlaeghste leit,
        Heeft niet om af te vallen.
      
      
        Het aerdtsch' en is maar af end'an.
        Weest vaster heils bezorger.
        Laat heersen al wie wil en kan;
        Word gij een Hemels borger.
      
      
        Daar geld geen geld, geen gift geen gaaf;
        Geen vleien, stuipen, nijgen;
        Geen gunst-gehuer, geen hof-gedraaf,
        Geen on-e'el-hertigh zwijgen.
      
      
        Daar is geen onder-sluypery,
        Geen woelig Staats bepijnen,
        Geen ver-door-steken kuiperij,
        Geen listig tegen-mijnen.
      
      
        Daar hoeft geen smertigh hert-gepeins.
        Geen omgekoop van mannen,
        Geen nare wreeck-krop, geen geveins.
        Geen angstig te samen-spannen.
      
      
        Om Liefde, om Geloof, om Hoop,
        Om ongevalsche Deuchden,
        Is het alles en alleen te koop
        Dat eeuwig kan vervreugden.
      
    
  