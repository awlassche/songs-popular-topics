
    
      
        IK ban de Vrijheid uit mijn zinnen.
        En Dompel z'in heur naeren nacht,
        Als Amaril, mij weer wil minnen,
        En horen, naar mijn Minneklagt.
      
      
        'k Zal al des Werelds schatten laten,
        Als Amaril met haren mond,
        (Veel zoeter dan de Honingraten,)
        Wil balsemen mijn minne Wond.
      
      
        Geen goud zal ooid mijn zinnen stelen,
        Geen schat beheersen mijn gemoed,
        Als ik mijn Amaril mag strelen,
        En zij gestaeg mijn liefde Voed.
      
      
        Wie zou dog niet van liefde branden?
        Wie zwymde niet van het groot vermaak?
        Die op haar lipjes eens mogt stranden,
        En Roosjes plukken van haar kaak.
      
      
        Maar heeft de Minne God beschoren,
        Dat ik die frisse bloemen pluk,
        Ben ik tot dat geluk geboren,
        o Min wat Overgroot gelukt!
      
      
        Dan zal ik met gevouwen handen,
        U jarelyks, en keer op keer,
        Twee Hagelwitte Duive branden,
        o Minne God, tot uwer Eer.
      
    
  