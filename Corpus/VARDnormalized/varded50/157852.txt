
    
      
        O Grote God, en Schepper van dit al,
        Die de Hemel tot zijn woonigh houden zal,
        Die Zon en Maan en aller Sterren rond
        Doet zeker staan, dat zij niet gaan te grond.
      
      
        Die de aarde vast gegrond hebt in haar stee,
        Die voeder geeft voor Mensen en voor Vee,
        Die ons verzaad met Brood, met Bier en Wijn,
        Die alle kwaad doet verre van ons zijn.
      
      
        Die Ziel en Lijf houdt in een goeden stand,
        Die Man en Wijf knoopt door den Echten-band,
        Die Kind'ren veel in zegen geven kan,
        En ook haar deel, dat zij daar leven van.
      
      
        Wij danken u, O Vader voor al het goed,
        Dat gij ons nu gespijst hebt en gevoed,
        U Name zij daar voor veel lof en eer,
        En geef dat wij u prijzen meer en meer.
      
      
        Geef dat u Naam van ons mag zijn verbreydt,
        Op dat u zam en grote Majesteit
        Door het grote rond, hoe breed het is bekent,
        Mag zijn geroemt, dat gij de Gever bent.
      
      
        Gij hebt ons Heer, gezegend dezen dag,
        Gij doet ons deer, dat wij in dit gelach
        Des avond lang, gezond en welgemoed,
        Met spijs en drank zo rijcklijck zijn gevoed.
      
      
        Al is onze deel op deze Bruylofs-dagh
        Zo groot en veel, als ieder wensen mag,
        Al is hier Wijn en Spijs in overvloed,
        Laat alles zijn tot matigheid in het goed.
      
      
        Al is hier vreughd' in menig aangezicht,
        Laat noch de deugd ons leren dezen plicht,
        Om goede maet te houden daar omtrent,
        Want anders strekt de weelde tot ellend.
      
      
        Geen ijdel lied van enig lichte Kooy
        En past hier mee al schijnt het noch zo mooy;
        Een dronken mens, belast met Bier en Wijn,
        Kan niet te recht zijn Schepper dankbaar zijn.
      
      
        Laat van ons al, zo lang dit leven endt,
        En duren zal Gods goedheid zijn bekent,
        Dan ieder segg', u grote heerlijkheid,
        En waarde Naam zij lof in eeuwigheid.
      
      
        Dit wensen wij, dit wordt van ons begeert,
        Dat steeds u Naam van ons mag zijn geÃ«erd,
        Dat wij met vlijt tot danckbaerheyt ons spoen,
        Gelijk altijd uwe Hemelingen doen.
      
    
  