
    
      
        Waakt op, waakt op, het is meer dan tijd,
        En laat de wereld varen, ja varen
        Maakt u des bozen levens kwijt
        En wordt uit God geboren, geboren,
      
      
        De lust des werelds vergaan moet
        Heeft Johannes geschreven, geschreven,
        Maar die de wille des Vaders doet,
        Die zal eeuwelijk leven, ja leven.
      
      
        Geld ende goed, en daar toe moed,
        Dat moet men weinig achten, ja achten,
        En volgen den Heer van herten goed,
        Dat eeuwig goed betraghten, betraghten.
      
      
        Wie enen toren bouwen zel,
        Die mag het hem wel verzinnen, verzinnen,
        En overslaan de kosten wel,
        Eer hij dat gaat beginnen, beginnen.
      
      
        Vlees ende bloed, mag niet bestaan,
        Dat moet men daarom wagen, ja wagen,
        Want het moet zeer korts ondergaan,
        En zijn Kruis moet het dragen, ja dragen.
      
      
        Het is den vleesch' een zware pijn,
        Het en kan niet veel lijden, ja lijden,
        Als het van de wereld veraght zal zijn,
        Dan zal de Geest verblijden, verblijden.
      
      
        Nu schenckt mij u genade, Heer,
        En wilt mij wijsheid geven, ja geven,
        Dat ik mag wand'len na u Leer,
        Haten mijn eigen leven, ja leven.
      
      
        De Stad is zeer lustig en fijn,
        Daar in ik hoop te komen, te komen,
        Maar hier moet veel gestreden zijn,
        Dat heb ik wel vernomen, vernomen.
      
      
        Veel vijanden aan elken kant
        Zijn op des enge straten, ja straten,
        O Heer, doet mij nu onderstand,
        En wilt mij niet verlaten, verlaten.
      
      
        Vleeschlijck gezind zijn, is de dood,
        Zo betuigt Paulus lere, ja lere,
        Geest'lijck gezind, is het leven bloot,
        En vrede in den Here, ja Here.
      
      
        Daarom heb ik mij kort bedacht
        De waarheid na te jagen, te jagen,
        Niet meer te wand'len in der nacht,
        God alleen te behagen, behagen.
      
      
        Maar het staat niet in mijnen macht,
        Doen kan ik het niet alleyne, alleyne,
        Daarom, o Heer, neemt minder acht,
        Maakt mij dat herte reine, ja reine.
      
      
        Ik zal het wagen door u genaed'
        Te doen na u geboden, geboden;
        De Ziel konnen zij doen geen schaed',
        het Lichaam mogen zij doden, ja doden.
      
      
        Dit Liedeken is uitgericht
        Tot den prijse des Heren, des Heren,
        Zo daar iemand door werd gesticht,
        Dat is wel mijn begeren, begeren.
      
    
  