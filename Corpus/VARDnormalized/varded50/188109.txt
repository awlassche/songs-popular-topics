
    
      
        GIJ kleine Christen hoopken, och!
        Moet wassen en vermeren.
        Gij zijt zoo klein een schaare, doch
        Wild God met werken eren,
        Zie niet op Wereld, vlees noch bloed,
        Noch op dit klein vergank'lijk goed,
        Maar slechts op het woord des Here.
      
      
        Lieve Christen vergaadering,
        Gij zijt van kleine hope,
        Vermaan malkander zonderling,
        Dat niemand het ruim door-loope;
        Slaa altoos op malkander acht,
        Wacht dat niemand van ons geslagt
        Zijn eerst'-geboort verkoope.
      
      
        Christ'nen gij heilig Priesterdom
        Gaa niet op duist're wegen,
        Zie niet met Loths huis-vrouw we'er-om,
        Daar gij zijt uit gesteegen.
        Wie aan den ploeg houd en om-ziet,
        Is nut tot Godes rijke niet,
        Dus wandel toch ter degen.
      
      
        Kind'ren Gods neem uw tijd wel waar,
        het Is schier de laatst stonde,
        Word nu niet mat noch wankelbaar
        In Godes woord bevonden;
        En laat de liefd' niet werden koud,
        Maar waak, bid altoos, jong en oud,
        Vuurig uit des herten gronden.
      
      
        Och! sticht malkand'ren dag en nacht,
        Verman den een den ander,
        Wacht dat niemand van ons geslacht
        In het ongeloof verander.
        Geef altoos goed exempel voort;
        Wacht dat men niet kwaads van u hoord,
        Maar leer, straf, dreig malkander.
      
      
        Eer God met liefde zonder smert
        Met herten, tong en monden.
        Wacht dat in niemand een boos hert
        Des on-deugds word gevonden,
        het Welk tred van God en zijn gemeend,
        Zie toe, dat niemand word versteend,
        Door het vals bedrog der zonden.
      
      
        Wild God alleen naa-volgen fijn.
        Toon in all's een nieuw leven.
        Laat Gods woord niet gelasterd zijn,
        Wild goed exempel geven;
        Wees gij een spiegel alle man,
        Dat men van u niet zeggen kan,
        Dat gij kwaad hebt bedreven.
      
      
        Met werken wild vol-brengen wel
        Dat gij met uw tong spreeket.
        Wild met der daad vol-brengen snel
        Dat u de Heer ont-dekket
        Wild met den mond belijden niet
        En looch'nen met de werken, ziet,
        Goed te doen niet vertrekket.
      
      
        Met werk en daad bewijzet jent,
        Dat gij zijt rechte Christen;
        De boom men aan zijn vruchten kend
        Dus hebt geen arge-listen.
        Volg vuurig naa uw Heer en God,
        Heb Hem lief, en hou zijn gebod,
        Sou alle Antichristen.
      
      
        Dat niemand Gods genaad verzuimd
        Op dat 'er niet een quaade
        En bitt're wortel uit en schuimd,
        En doe zoo uw ziel schaade.
        En geef laster noch argernis,
        Noch ook geen kwaad getuigenis
        En wijkt zoo van Gods paade.
      
      
        Wild leven naa Gods woord en leer,
        Wild in all's gelijk wezen
        Uw Vaader, Meester ende Heer,
        Volg recht in all's naa dezen,
        Bewijs met werk en daad al-tijd
        Dat gij op-recht her-boren zijt,
        En dat gij God gaat vrezen.
      
      
        Doch wild uw God, uw Prins, uw Heer
        Met werk en daad belijden,
        Zoek meer Gods eer dan des Mensen leer,
        Wild  voor de waarheid strijden.
        Met ogen traan, ik u vermaan,
        Wijk geenszins van de rechte baan
        Hink niet aan beide zijden.
      
    
  