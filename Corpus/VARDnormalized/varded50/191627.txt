
    
      
        IK groet mijn Teuntje uitgelezen
        Hoe komt gij dus vroeg in het groen?
        Mijn Kloris Lief ik moest hier wezen
        En heb 'er nodig iets te doen.
      
      
        Mijn Lieve Teuntje zit wat neder
        Hier bij me in het groene gras,
        Neen Kloris neen! strak kom ik weder
        Ik moet mijn dingen doen eerst ras.
      
      
        Waarom hebje, mijn snoeprig Bekje,
        Onlangs mij geweigerd een zoen?
        Om datje mij, jou malle gekje,
        Dat ik begeerde niet wou doen.
      
      
        Ik wil altijd mijn Smoddersmuiltje,
        Graag doen wat datje hebben wilt;
        Wel op een ander tyt jou Vuyltje,
        Voldoe mijn lust, en weest dan stil.
      
      
        Wel Bekje Lief wil je vertrekken,
        Waar moetje dan zo vroeg na toe?
        Ik moet mijn Kloris zonder gekken
        Gaan Melken onze bonte Koe.
      
      
        Ik zal dan met je voortgaan wand'len
        Tot daar de Koe loopt in het Land,
        En zal je voortaan beter hand'len,
        Zie daar mijn Teun, daar is mijn hand.
      
      
        Laat ons te zaam dan heen gaan stappen,
        Maar geef m'eerst op de reis een zoen,
        De velden zullen het niet klappen,
        Mijn Kloris wilt het vrij zes maal doen.
      
    
  