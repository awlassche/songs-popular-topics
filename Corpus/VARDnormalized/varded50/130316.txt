
    
      
        Bachus offer ik mijn herte,
        Want zijn sap, dat edel nat,
        Dat verligt altijd mijn smerte:
        Ziet, ik ben de Min al   zat.
      
      
        Wat is het een smertig leven
        Als men mint een trotze maagd
        Die dog geen gehoor wil geven
        Schoon men tot haar Liefde draagt,
      
      
        En haar Minnaars staag veragten,
        Schoon dat men haar nedrig vlyd.
        Weg, ik ruk al mijn gedagten
        Van die stuurse trotse meid
      
      
        En ik wil met mijn gezangen
        Staag omhelzen het edele nat
        En alzo met vreugd ontvangen
        het Sap dat uit de druive spat.
      
      
        Kom dan, zoet en lekker Wijntje,
        Dat daar komt uit Vrankerijk,
        Of dat wassend   is aan het Rijntje:
        Gij maakt mijn altijd vrolijk
      
      
        En kan al mijn smert versagten
        Daar de Min niet baard als pijn:
        Bacchus blijft in mijn gedagten,
        Met zijn sap wil 'k vrolijk zijn.
      
      
        Ik wil volle glase drinken,
        Schenken in de koele Wijn,
        Vrolijk zingen, vrolijk klinken:
        Bacchus nat is Medicijn.
      
      
        Ik zal hem een Autaar bouwen
        Die, omhijnt met een Wyn-rank,
        Staag zal werden vast gehouwen:
        Ik hou het met Bachus drank.
      
    
  