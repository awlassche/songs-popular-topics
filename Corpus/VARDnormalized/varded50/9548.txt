
    
      
        LOf ruste, die en goed is,
        En goed is, zonder end';
        Spreeck ieder die behoed is,
        En boven zijn ellend':
        Maar in de rust gerust
        Te werden, door vergissen,
        Doet hinderen de lust,
        En rustes-ghever missen.
      
      
        verss. 1   Ik heb in mijn ruste
        Hem, op het bed' gezocht,
        Na wien de Ziele luste,
        Maar was te laat bedocht:
        Ik zochte met verdriet
        Van mijne bangigheden;
        Doch ik en vandt hem niet,
        Hij was al weg-getreden.
      
      
        'k Sprak zonder onder-laten
        Nu wil ik, op-gestaen
        De wijken ende straten
        Der Stad, al' omme-gaan,
        En die in des herten grond
        Mij leit, zal ik gaan zoeken,
        Maar ik hem niet en vond'
        In al de Werelds hoeken.
      
      
        Doe vonden mij de Wachters:
        Mijn vraag was; Lieve lie'n!
        Gij trouwe Vreed'-betrachters,
        Hebt gij mijn Lief gezien?
        Het uitstel was te lang,
        Ik ging een weinig verder,
        En na des hertz verlang,
        Ik vond' den goeden Herder.
      
      
        Ik hieu en hield' hem vaste,
        Ik hem niet gaan en liet,
        Tot dat hij mij ontlaste
        Van druk die was geschiet:
        Tot dat hij was gebracht
        In des moeders binnen-Kamer,
        En had' genomen acht
        Op mijnen Zielen jamer.
      
      
        'k Sprak, Dochters ik bezwere
        Bij hinden op het veld,
        Bij goed, bij zoet, bij ere,
        Dat gij geen liefde quelt;
        Dat gij geen liefde steurt;
        Dat ghy'se laat geworden;
        Dat gij geen liefde scheurt,
        Maar laet'se vast begorden.
      
      
        Wie komt'er op-gebroken
        Van uit de wildernis?
        Met Mirre, met wieroken,
        Die op-getoghen is
        Gelijk een roock-Pylaer,
        Met specerij gevoedert,
        Met reukwerk, in het haar,
        Der Kruydeniers gepoedert?
      
      
        Ik ben het, ziet de plaatse
        Van mijnen Bruidegom,
        Hoe heerlijken staet'se
        Met Engelen rondom
        Ver boven Salomon,
        Wiens bed' maar tzestig Helden
        Van Israel bevon,
        Die zich in orden stelden.
      
      
        Die met gestaelde Zweerden,
        Ter Oorlog wel geleerd,
        Van zijne Koetse keerden
        Het geen de ruste werd.
        Wiens koets maar was gebont,
        Bruydse-bedd' het alderbeste,
        Van geurig Ceder-hout
        Uit Libanons gheweste.
      
      
        De Pilaers maar van Zilver,
        De Vloer met Goud gespreydt,
        het Gordijn van Oest'ren zilver,
        Het Bedde-kleed genaeyd
        Met Docht'ren liefde-naald:
        Maar alle dit geboeysel
        Zeer ver werd over-haeldt
        Van het zonder hand' geschoeysel.
      
      
        Gij Sions Maeghde-vrouwen
        Besiet de Bruiloft-kroon,
        Van Salomonis trouwen,
        En heerlijckheyts vertoon.
        Maar boven dat geheucht
        Het lustig rustig leven,
        En d'ongesteurde vreugd,
        Den zaligen gegeven.
      
    
  