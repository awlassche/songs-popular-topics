
    
      
        O Mens, leert kennen uwen eigen niet,
        En daar aandachtig vroeg en laat op ziet:
        Op dat gij daar op bouwt de ootmoedicheydt,
        Die tot 'nen grond der deughden u bereid!
      
      
        Al dat gij zijt, dat gij hebt, dat gij doet,
        Van uwen Schepper het al u komen moet.
        Waarom is het dan dat gij wilt zijn geacht,
        Na eer, na glorie ongeregeld tracht?
      
      
        Wat roemdy, oft iet niet gegeven waar,
        Die het hebt van God ontvangen al te gaar?
        Geeft hem alleen dan glorie, lof en eer,
        Die hij met reden ievert al te zeer.
      
      
        Die gij hem steelt, als gij iet toe u schrijft,
        Als u den wind van de ijdel glorie drift,
        Als gij u zelven ergens in behaagt,
        U deugd, u goed den Heer niet op en draagt.
      
      
        Hoe snel verdwijnen sou die ijdelheid,
        Waardij tot het dal van uwen niet geleid:
        Daar sou u selvens achting gans vergaan,
        Daar soud' alleen na deer uw's Scheppers staan:
      
      
        Die u daar geven sou zijn hemels licht,
        Daar me verklaren u vergroost gezicht:
        Waar gij me kennen zoudt de razernij,
        Daar u zo toe verleid u hooveerdy.
      
      
        Die gij verfoeien zoudt dan al te zeer,
        Uit u gemoed verbannen meer en meer,
        Het dal dan van den niet u worden sou
        Een dal der tranen van oprechten rouw.
      
      
        Om dat gij van zijn gaven aan den Heer
        Gestolen hebt zo langen tijd zijn eer;
        Genomen hebt in lof een ijdel vreugd,
        U buiten God in deugd, in het goed verheugt.
      
      
        Dat gij verheven hebt hier willen zijn,
        Dat u een anders eer gedaan heeft pijn,
        Een anders val en oneer heeft behaagt,
        Al oft gij u daarom dan groter saeght.
      
      
        Dat gij op des mensen ogen hebt ghelet,
        En daarom meest u werken hebt besmet,
        Niet puur altijd gemeind en hebt Gods eer,
        Verblindt door u eergiericheydt te zeer.
      
      
        Och oft dit licht door heel de wereld scheen,
        Haast d'ydel glorie dan allom verdween,
        Haast God alleen sou groot zijn in dit dal,
        Verheven en in alles het zijn hier al.
      
    
  