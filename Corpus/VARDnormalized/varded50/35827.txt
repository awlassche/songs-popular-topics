
    
      
        Kemethus Schotsche Koning
        Van Fenella genood,
        Toont hem in schijn van loningh
        Een goude Appel groot
        Vol pijlen loos besloten:
        Hij raakt kwalijk zijn schat,
        Op pijlen hem door schoten.
        Verliest al wat hij had.
        De deugd // het hart verheugt.
        Het des Werelts-aes en al
        Zijn pijlen, dood en gal.
      
      
        Zo doet de Wereld mede
        Met hare minnaers mal.
        In schijn van Joabs vrede,
        In schijn van vreugd en al,
        In schijn van nieuwe mode,
        In schijn van rijkdom groot,
        In schijn van Bruylofts node
        In schijn van leven dood.
        Het zijn // van des Werelds schijn
        Is niet als RACHELS vrucht,
        Als Zee vol ongenucht.
      
      
        Niet zijn de Werelds lusten,
        Als droefheid na de vreugd,
        Als draden zonder rusten,
        Als dool-hof voor de jeugd,
        Als gelddorst zonder laven,
        Als zoet vol ongeluk,
        Als wederstaan Gods gaven,
        Als Pharos waerste juk.
        Het zijn // van s' Werelds schijn
        Is als een val van hoog,
        Als hart bekolt en oog.
      
      
        4.Als Beul van ziel en zinnen,
        Als honigh-raet vol gal,
        Als verlies van het winnen
        Als lok aas van de val,
        Als wortel van het kwellen,
        Als roet vermengt met wijn,
        Als ruyme weg der hellen,
        Als droom, draf, schuim en schijn.
        Het zijn // van des Werelds schijn
        Is niet als Esaus-bry,
        Als soogh van ketterij.
      
      
        Als zonder winst te strijde,
        Als arbeid zonder loon,
        Als lijde na het verblijde,
        Als doorens zonder kroon,
        Als kleeren die nooit voegen,
        Als oorspronck van oorlog
        Als het hart zonder vernoegen,
        Als het pit van bedrog
        Het zijn // van des Werelds schijn,
        Is als Vlieg bij de Spin
        Als zang van Merimm.
      
      
        Als bobbels bij de winden,
        Als Iesabel te toon,
        Als in de noot de Vrinden
        Als Absaloms haar schoon.
        Waar zijn nu Sampsons krachten,
        Alexanders gebiet?
        Waar zijn Achabs geslachten?
        Al het Werelds gaat tot niet.
        Verlaat // hierom en haat,
        Wilt gij Godvruchtig zijn
        Al het Werelds niet en schijn.
      
      
        O Jesu! wilt bevrye
        De werelds Minnaers dwaas
        Van des werelds Loterye
        Van Satans strik en aas;
        Dat zij het werelds leven
        Zonder omzien vertreen,
        Dat zij aan u trouw geven
        De krachten, ziel en le'en.
        Toont haar // u aanschijn klaar
        O Jesu! tot haar loon,
        En geeft ze des Hemels troon.
      
    
  