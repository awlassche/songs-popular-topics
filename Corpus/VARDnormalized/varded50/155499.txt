
    
      
        DIe aanziet Gods beminden,
        Zo als de zelve zijn
        Na het vlees, en na den Geest,
        Die zal terstond bevinden,
        Klaar als de Sonne-schijn,
        Dat zij zijn, als men leest
        Dat Israel is geweest:
        Saul den eersten Koning,
        Bestiert door een qua geest,
        Die is ons een vertoning
        Van het zondig vlees geweest.
      
      
        Maar t'wijl om Sauls halven
        Israel gheplaget werd,
        En staegh verdrukking leed,
        Zo deed God David zalven,
        (Een Man na Godes hert)
        Door dienst van zijn Profeet:
        Maar Saul stadig streed
        Met David, zeer verbolgen:
        En David vluchte voor,
        Maar Saul in het vervolgen,
        Die volghd al Davids spoor.
      
      
        Dus is het ook met Gods kind'ren,
        T'wijl het vlees na vollen wens
        Haar tierannye spelt,
        Doet God haar macht verhind'ren,
        Mits hij den nieuwen Mens,
        Geschapen na Gods beeldt,
        Door zijn woord, in haar teelt.
        Maar och! de geest moet lijden,
        Dewijl het vlees, als voogd,
        Door vele wreede strijden
        Haar te vernielen pooght.
      
      
        Maar merkt eens op het ende:
        Want Saul wordt ont-zielt,
        En David kreeg de kroon:
        Zo zal het God met ons wenden,
        Het vlees zal zijn vernield,
        De geest van smetten schoon,
        Zal treden op den troon,
        En wezen Koning, boven
        In het nieuw' Jerusalem:
        En paren, in het loven,
        Haar zang met Davids Stem.
      
    
  