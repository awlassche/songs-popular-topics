
    
      
        O Valse wereld vol bedrog,
        Gij hebter veel van God getogen,
        En alle die u dienen noch,
        Worden zeer jammerlijk bedrogen
        Om dat gij u schoon en lieffelijck toont,
        V dienaars met weelden en blijschap troont:
        Maar eylacen! in het einde met bitterheit lont.
      
      
        Wat loon is het dat gij de uwe geeft,
        Die u zo hertelijck beminnen?
        En t’uwen dienst hebben geleefd,
        Wat kroon zullen wij naermaels winnen?
        Voor al u rijcdomme, armoede zeer bloot,
        Voor korte genoechte, lank lijden en groot:
        Voor cord weeldig leven, een eeuwige dood.
      
      
        Hierom zijn zij wel zot en dwaas
        Die tot de wereld haar begeven,
        Voor klein ghenoechte, vreugd en solaas,
        Verliesende het eeuwig leven,
        Aanziet dog hoe dat u de wereld bedriegt,
        Met schone beloften, en valselijk liegt:
        Als rook ‘swerels glorie haastig weg vliegt
      
      
        Men noemtse zeer gelukkig hier
        Die naar de wereld triomferen,
        In voorspoed, weelde, rijkdom fier,
        Hooveerdigh sietmense domineren,
        Van zilver en goud blinckt al hun gewaad
        Wtwendigh en kostelijk boven den staat,
        De wereld die croontse met sulcken sieraad.
      
      
        Wereld hierom wordt gij bemint,
        Hierom de mensen u aanhangen,
        Want gij hun ogen zo verblindt
        Met eer die zij van u ontvangen,
        Maar kende zij wel hoe vals is uwen schijn
        Hoe bitter dat gij ook hier namaals zult zijn
        Zij zouden u haten veel meer dan venijn.
      
      
        Gij schijnt te zijn een schoon paleis,
        Versierd met kostelijke mueren,
        V dienaars leven hier in peys,
        Het schijnt haar vreugd zal eeuwig duren
        Zij worden subijt van de dood hier verrast,
        De wrake des Heren haar leven doortast,
        en blijven versmoord in haar zonden zeer vast
      
      
        Hoe bitter is het scheiden voorwaar,
        Als zij de wereld moeten derven,
        Met alle weeld’ en vreugden klaar,
        De bitter dood moeten zij sterven,
        Dan laat ze de wereld alleen in den noot,
        Zij vinden waarachtig des woorden bloot:
        Hoe weeldiger leven, hoe bitterder dood.
      
      
        Mensen hier neerstelijk op let,
        Wilt u dog van de wereld keren,
        Volgt Gods gebod, volbrenght zijn wet,
        Hij is den goeden Heer’ der Heren,
        Die voor zijn dienaars heeft lustig bereid
        Een plaatse vol weelden en vol vrolijkheid
        Om eeuwig daar met hem te leven in zijn Majesteit.
      
    
  