
    
      
        O grote God! gij die na dezen tijd,
        Als Rechter zult rechtveerdig komen rechten,
        En alles in een ogenblik beslechten,
        Tot eeuw’ge vreugd en eindeloos gekrijt,
        Mijn Ziel in mij smelt weg, als ik daar aan
        Gedenkke, ‘k voel een trilling door mijn leden
        En roep, O God! wie zal voor u bestaan?
        Zo gij na recht wilt in het gerichte treden.
      
      
        ‘k Heb tegen u duysent-maal misdaan;
        Mijn zonden zijn, ik moet het openbaren,
        Groot van getal, en meerder dan de haren
        Mijns hoofdes, die zij verr’ te boven gaan.
        Niet is in mij daar ik op steunen mag:
        Want de aarde draagt gheen mens van deuchden blooter,
        Van dat ik aan mijns Moeders borsten lach,
        Maak ik de schuld noch alle dagen groter.
      
      
        Al wat de Zon en wat de Maan bestraalt,
        Staat op om zich aan mij te mogen wreken
        Dewijl ik van u Rechten afgeweken
        In veelderley omwegen heb gedwaald.
        Dat meerder is de Goddelijkke Wet
        Beschuldigd mij: want van mijn kintsche Iaren
        Tot heden toe werd die van mij besmet,
        En gij vervloekt al die die niet bewaren.
      
      
        Waar zal ik dan gaan vlien? Waar zal ik heen
        Om vrij te zijn? Och! dat ik dat eens wiste.
        Waar anders dan tot u, o Vrome Christe!
        Mijn Heiland, mijn Verlosser, anders geen.
        Ik steun op u en valt voor u te voer,
        Al roepen tot den Hemel mijne zonden:
        Veel sterkker roept u suyver-makend’ bloed,
        Om mijnent wil gevloeyt uit uwe Wonden.
      
      
        Mijn zonden meer in menight’ dan het zand,
        Zijn machtig mij voor Gode te beklagen:
        Maar sterkker gij om die al uit te vagen,
        Nadien gij hebt behouden de overhand:
        Dewijl ik dan beken en open doe
        Verstoot mij niet, O Vorst! uit Davids zade!
        Maar dekt mijn schuld’ met u verdiensten toe,
        En ondersteund mij voort met u genade.
      
    
  