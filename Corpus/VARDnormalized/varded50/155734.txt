
    
      
        Edel Heemstede waardig om zien,
        Niet veer van Haerlem gelegen,
        Daar meugt gij gaan en u verblien
        Aanschouwen des Heren Zegen.
      
      
        Den Zegen des Heren is wel dankbaar,
        En zeer hogelijk te loven.
        Waar mede dat ons God allegaar
        Met zijn Zegen spijst van boven.
      
      
        Van Rogge, Tarw en Gorst,
        Wel waardig om te bedenken;
        Waar mee dat onzen groten Vorst
        het Edel Heemste komt beschenken.
      
      
        Als het Koren dik staat, en wel bloeyt,
        En God verleend veel dikke Aren,
        Ziet hoe den Zegen overvloeyt,
        Zakken vol ziet men vergaren.
      
      
        Als het Koren is binnen haar Schuur,
        Gaat men een ander vrucht verwachten;
        Zoete Rapen is hare fleur,
        Wie kan zo een Dorp verachten.
      
      
        melk-fonteinen in het groene
        Ziet men pleysierigh daar gaan weiden:
        Den Huisman komt met vrueghden ras
        Om ons de Melk te bereiden.
      
      
        Dan krijgt men Room zuur en zoet,
        Boter, Kaas niet om ver-eelen:
        God geeft haar zo den overvloed,
        Dat zij den Steeman mee delen.
      
      
        Hof-steden mooi beplant zeer schoon
        Met Peere-boomen en Morellen,
        Met vruchten staan daar noch ten toon,
        Die zij haar Vrienden voren stellen.
      
      
        Den Leeuwerik zingt hier over al,
        Den Nachtegaal zeer zoet om horen,
        Den Torel-duyf met blij geschal,
        Den Kwartel staat schoon in het Koren.
      
      
        Veel schone Blekken ook daar zijn,
        Men ziet wit Linnen, Garen hangen;
        Zij hebben water klaar als wijn,
        Daar woont Vis in, voor haar te vangen.
      
      
        Zij maken het Linnen wit en klaar,
        Met gieten, wassen ende wringen,
        Den Looger hebben zij bij haar;
        Het vermaak doet haar zingen.
      
      
        Bergen zeer hoog, Duinen van Zand
        Sietmen met schuyten van daar halen,
        Dan maken zij Blekken van het Land,
        Die de onkoste wel betalen.
      
      
        Lieve Borgers tot Bennebroeck
        Die zeer pleysierigh zijn gezeten,
        Blijft in liefde en vrede kloek,
        God zal u nimmermeer vergeten.
      
      
        En hebt gij lust om Godes woord
        Te horen leren in die Kercke,
        Bereid u, treedt vrijmoedig voort,
        Wilt met aandacht daar op merke.
      
      
        Geen ogen konnen het al bezien,
        Gheen tonge kant al uit spreken
        Waar mede ons God komt verblien,
        Zijn Gaven vloeyt als water-beecken.
      
      
        Als gij nu vermoeid van gaan,
        Zoekt een huis om wat te Rusten?
        Lust u Konijn of Hoen gebraen,
        Men zal u dienen naar u lusten.
      
      
        Mijn Edel Heer neemt dit in dank,
        Van Heemste vrede ik u wensche,
        het Geschiet uit liefde om den sanck,
        Wat te verbreen onder de mensen.
      
      
        Edel Heemstede Edel present,
        Nieuwe Huizen ziet men daar maken,
        Lieve Borgers blijft daar gij bent,
        Gij zult licht niet beter raken.
      
      
        Zeventig jaar of daar omtrent
        Js dit eerst maal van mijn geschreven,
        'k Wens mijn vrienden voor een present,
        Hier na bij God het Eeuwig leven.
      
      
        Ons Prinse God Hemelse Vader,
        Gewaard u kinders al gelijke,
        Dat wij mengen komen hier naar,
        Blinken in u eeuwig rijke.
      
    
  