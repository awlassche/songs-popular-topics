
    
      
        HOe wel is het ons, als wij in Christus leven,
        En dood en vloek van ons zijn weg gedaan,
        Die anderszins onscheidbaar aan ons kleven,
        Zo lang wij nog in eige kracht bestaan,
        Wij moeten alles laaten,
        Wij moeten alles haaten,
        Al schijnt het nog zo goed,
        Wat Jesus kracht in het hert niet in wil laten,
        En nog zo veel in eigen wille doet.
      
      
        Hoe wee is het ons, zo lang wij zelver willen,
        En ons gemoed geduurig houden voor,
        Wat God verlangt, wat wij verrichten zullen,
        En daarop dringen en door trachten drijven door,
        Zo lang de zoete honig
        Der Liefd', van onzen Koning,
        het Hert niet heeft aangeroerd,
        Die gaarne maakt in het binnenste haar woning,
        Als zij den ernst in het hert naar boven voert.
      
      
        Hoe wijs zijn ook die Zielen voorts bevonden,
        Die in haar Niets zo diep gedoken zijn,
        Dat zij alleen in Jesus bloed en wonden,
        Als haar verzoenings-bronnen, zich verbly'n,
        En laten alle waaren
        Van ganscher herten vaaren,
        Die men voor gelde koopt,
        Op dat haar slegs dat heil mag wedervaren,
        Het welk om niet in onze handen loopt.
      
      
        Hoe wel word het ons, als Jesus vrije g'naade,
        Zo heugelijk bevrydt uit des Satans strik;
        En wel zo haast, zo machtig op dien paade,
        Dat ons het werk toeschynt een ogenblik.
        O allerzaaligst Wezen!
        Wilt mij in u genezen;
        O Jesus, vol van kracht!
        Wat ik van u gedagt heb of gelezen,
        Of spreken mag, dat word' in mij volbragt.
      
    
  