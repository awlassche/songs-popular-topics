
    
      
        Broederlijcke Neef, die mij,
        Dikmaal droevig, zelden blij.
        Helpt een eynd van ‘het Kruike dragen,
        Door Gods hand mij opgeleid,
        En mijn Geest komt onderschragen,
        Als zij in het voetzand leit.
      
      
        ‘het Is nu Twintig Iaer geleden,
        Dat de Zon u eerst bescheen,
        Ziet zo rollen onze Iaren,
        Op de wielen van de tijd,
        Even als een wel-bevaren
        Scheepje door het water glijd.
      
      
        Kinderen van genen naam,
        En tot weldoen onbekwaam,
        Als zij plat ter neer gebogen,
        Zeggen Jezus zal ‘het voorzien,
        Schenckt hij dikmaal Oor en Ogen,
        Om te horen, en te zien.
      
      
        Hooggeboren van der Vliet,
        Dit is ook aan u geschiet,
        Doe gij als een Schaep ginght dolen,
        Van Gods wegen onbewust,
        Doe de wereld was u School, en
        d’Ydelheyt uw hoogste lust.
      
      
        Door herstelling van Gods Beeld,
        Zijt gij doen op nieuws geteld,
        En gelijk een Kind herboren,
        Uit dat Water en dien Geest,
        Die ons maakt een Uitverkoren,
        En een kranke Ziel geneest.
      
      
        Heden doet de Sonne-schijn,
        Ons de grootste simmen zijn,
        En de langhste van de nachten,
        Is ‘er nu ook al geweest,
        Mocht eens Zion vol van klachten,
        Rijken zien voortaan Gods Geest.
      
      
        Want zij zit gelijk een Weeuw,
        Ieder Iaer dunkt haar een Eeuw,
        Tot dien opgang uiter hoogte,
        Zal verdrijven deze nagt,
        Ach zij ziet van dorst en droogte.
        Meest haar Kinderen versmagt.
      
      
        Vele Zielen die vermoeid,
        Leggen aan het Vlees geboeyt,
        Gapen als gestrande Vissen,
        Worstelende door het Zand,
        Om dat zij haar Hooft-stof missen,
        Die in Zee is, niet op ‘het Land.
      
      
        O! wat smaakt u nu wel zoet,
        Het genot van ‘het hoogste goed,
        Dat u voorquam te bezitten,
        En u bragt tot rust en stilt,
        Doen gij zonder room, gebit, en
        Breidel, henen liept in ‘het wild.
      
      
        Maar die dagen zijn voorbij,
        Graest nu in de vette Wei,
        Rust nu voort in Jezus lommer,
        Dat wellustige geboomt’,
        Daar Gods Kind’ren, vrij van kommer,
        Van hem werden overstroomt.
      
      
        Leeft en sweeft daar zonder end,
        Uwen naam zij steeds bekent,
        Over al op Zions wegen,
        Handelt kloek in al u doen,
        Dat men uwe geduyrigh Zegen,
        Dat uwe Loof en tak blijv’ groen.
      
      
        Ei mijn Broeder kon ik thans,
        Vlechten u ter eer een Krans,
        Van wat aardse Bloem-gewassen,
        Neen, op uw verhemeld Hoofd,
        Zal veel beter Kronen passen
        Weg geleid, voor die gelooft.
      
      
        Weg geleid, voor die verkeert,
        Daar Gods Geest u alles leert,
        Leert nu vast die goede Lessen,
        Hoe gij als een Medicijn,
        Tijdig op zult doen de flessen,
        Dan van Oly, dan van Wijn.
      
      
        Word een Man naar Godes hert,
        Held veel Zielen van haar smert,
        Weest een Zone van den Donder,
        Voor die in de boosheid leeft,
        Weest een blijde Maer-verkonder,
        Voor een treurige die beeft.
      
      
        Word van bovenen bedouwt,
        Word in liefde nimmer kout,
        Dat den ijver u vertere,
        Van Gods ingebogen Huis,
        Dat zijn Geest u daeglijcks lere,
        Op te nemen Jezus Kruis.
      
      
        Scheid het Koren van het Kaf,
        Schapen van de Bokken af,
        Leertse stellen elk bijzonder,
        Word aan Godes Israël,
        Tot een teken, tot een wonder,
        Word een Rover voor de Hel.
      
      
        Jezus ‘het ongeschapen Ligt,
        Prent in u zijn aengesigt,
        En zijn ongekende klaarheid,
        Met de lampe van zijn Geest,
        Leid’ uwe Ziel in alle waarheid,
        Tot men zeid: hij is geweest.
      
    
  