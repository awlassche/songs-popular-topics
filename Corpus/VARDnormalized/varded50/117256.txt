
    
      
        HA wrede Min, Gij doet mijn branden,
        Offeranden, Al voor mijn Afgoddin:
        En zij als Steen, Of Elpen Been:
        Acht mijn smeken in gener handen,
        Ha! wrede Min, Gij doet mijn branden:
        Offeranden, Al voor mijn Afgoddin.
      
      
        Ach Minne Wicht! Laat u verdrieten,
        Wilt schieten Toch in haar Borst een schicht:
        Op dat ook zij Gelijk als mij,
        De Minnen Vlammen het oog uit vlieten,
        Ach Minne Wicht! Laat u verdrieten,
        Wilt schieten Toch in haar Borst een schicht.
      
      
        Zo zal mijn smert, Ten einden wezen,
        Genezen, Zal wezen mijn jong hert:
        Ik zal uw Boog En Pyltjes hoog,
        En Koker Vergulden geprezen,
        Zo zal mijn smert Ten einde wezen,
        Genezen Zal wezen mijn jong hert.
      
    
  