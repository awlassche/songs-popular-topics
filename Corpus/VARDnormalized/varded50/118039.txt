
    
      
        O wat is veel aan recht besef gelegen!
        Want word 'er door ons oordeel misgetast,
        Gewis, daar word groot nadeel door gekregen.
        Als ons begrip niet op de zaaken past,
        Men zal daar door van het rechte spoor geraken,
        En volgen, het geen wij moesten vlieden. Doch
        De dwaasheid, dusvergist, zegt wel: Och! Och!
        Maar met Och! Och! kan zij het niet beter maken.
      
      
        Een wijze zal de dingen ernstig wikken
        Door het redenlicht, aan waarheids evenaar,
        Om naar den eis der zaaken zich te schikken,
        En niet den schyn te kiezen voor het waar'.
        En veld hij dus een redenmatig oordeel,
        Dan is hij vrij van schaadelyk bedrog.
        Hij kermt dan om zijn miskeur niet: Och! Och!
        Maar voor Och! Och! verblijd hij zich door voordeel.
      
      
        Behartigt dit omtrent de zielenzaken,
        Daar het eeuwig wel, of wee is aangehecht.
        Och dat wij daar een recht besef van maken!
        Dan is men wijs; maar anders dwaas, en slecht.
        Kiest gij het best, dan is uwe keur te prijzen.
        Had gij gefeilt, verbeterd dat dan noch.
        Men jammert in de hel vergeefs: Och! Och!
        Maar geen och! och! volgt op de keur der Wijzen.
      
    
  