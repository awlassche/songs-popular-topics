
    
      
        WAt Heil, wat Zegeningen,
        O Edel Vorst Nassou,
        En wat veroveringen,
        Tot Spanjens smart en rou
        Geeft gij ons tot u glory // Met Victory.
      
      
        Het Fort dat is bedwongen,
        Dat Vlaendrens sleutel was,
        De deur is op-gesprongen,
        Van het aldersterckste Sas:
        Dat doet de Gentenaren // vrij bezwaren.
      
      
        Nu zucht het grootse Spanjen,
        Om zijne vastigheid,
        Bij onzen Vorst Oranjen,
        Zo moedig neer geleid,
        Hij kan op geen gebouwen // Meer betrouwen.
      
      
        Geen stoute Water-stromen,
        Noch Schanssen op haar kant,
        Belet den Held te komen
        In het rijke Vlaenderlandt,
        Daar hij nu zijn Banieren // Stout doet zwieren.
      
      
        Slaat Trom'len en Trompetten,
        het Kanon hoe wreed en fel.
        De dood'lijke Musquetten,
        Het dulle Oorlogs-spel.
        Laat al tot vreugden dond'ren // Met verwond'ren.
      
      
        Doet vreugde vieren branden,
        Victory geeft ons stof,
        Om Heyl'ge Offeranden
        Te storten tot Gods Lof,
        En zijnen Naam bescheiden // Uit te breiden.
      
      
        Des Glory rijken zegen,
        Door Gods genaedt en hand,
        Bij onzen Vorst verkregen,
        Tot Heil van het Vaderland,
        Viert nu met danckbaerheden // Alle Steden.
      
      
        Die in het Harnas flonckert,
        En door u Blixem glans,
        Des vijands Zon verdonkerd,
        Wat waarde eer of krans
        Zal het Hollands volk nu tonen // u te kronen.
      
      
        Wij zullen gaan uit galmen,
        Ontsachelijcke Vorst,
        Met Lofzang en met Psalmen,
        En u verheven borst
        Zijn daden eeuwig prijzen // Dank bewijzen.
      
      
        En Godes gunst af smeken,
        Dat het Vorstelijcke zaad
        Ons nimmer mag gebreken,
        Tot voordeel van ons Staat,
        Diens Trou aan allen wijken, Ons moet blijken.
      
    
  