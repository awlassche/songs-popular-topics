
    
      
        ZOet Waajertje,
        Wind zwaajertje,
        Gij zijt nu mijn gevangen,
        Uw adem zoel,
        Die maakt steeds koel,
        Het Kropje, en ook de Wangen,
      
      
        Van Amaril,
        Die nimmer wil,
        Steeds even fier, gedogen,
        Dat mijnen geest,
        Eens gaat ter feest,
        Op lekkernij der ogen.
      
      
        Gij vind bij mij,
        Uwe slavernij,
        Dies zal ik u hier houwen,
        Op dat gij niet,
        Mij meer verdriet,
        Mocht door uwe koelte brouwen.
      
      
        Ach, maak mij vrij,
        En weet, dat zij
        Niet koel word door myn' winden,
        Maar dat ik tracht,
        Met alle kracht,
        Haar minnevuur t'ontbinden.
      
      
        Gij kent niet recht
        Myn' diensten, knecht,
        Of zoekt ze te verdraajen,
        Ik ben steeds klaar,
        Om het vuur in haar
        Te voeden, door mijn waajen.
      
      
        Dies laat mij gaan,
        'k Zal onderstaan,
        Zoo hevig haar te blaaken,
        Dat om haar hals,
        En Borsjes mals,
        Zij opening zal maaken.
      
      
        Wel, gaa dan vrij;
        Maar zorg voor mij,
        En wacht u voor bedriegen;
        Doe uwen plicht;
        Men kan zoo licht
        Mij in den slaap niet wiegen:
      
      
        Zet haar in brand,
        Schroei het ingewand,
        En maak haar zoo verlegen;
        Dan zal 'k haar zin,
        Naar mijne min,
        Heel lichtelijk bewegen;
      
      
        Maar, zoo gij liegt,
        En mij bedriegt,
        Komt gij weer in myn' handen;
        Zal 'k u door het vuur,
        Voor zulk een kuur,
        Tot stof en as verbranden.
      
    
  