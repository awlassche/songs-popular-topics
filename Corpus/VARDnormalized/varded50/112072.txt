
    
      
        DAar is de dag nu weder henen!
        Met al' haar moei'lykheid.
        Z' is even als een rook verdwenen!
        Hoe nadert d'EEUWIGHEID!
        Weet iemand, of hij leeft op morgen?
        Of wat hem naekend is:
        Dies laat ons in het Heden zorgen;
        Dat ‘Morgen, is onwis.
      
      
        Hoe nodig rekening te maaken!
        De RICHTER boven all',
        Roept tot den mens ‘Doorsoek uwe saaken;
        Eer het einde komen zal!
        Vraag daarom, of g' ooyt wel van herte,
        Uw hebt tot GOD bekeert?
        Gevoeld gij nog wel inn'ge smerte,
        Als het kwade u behêert?
      
      
        Hebt Gij gevreest die grote NAAME?
        Hoe waart Gij deze dag?
        het Zij eenzaam, of met and'ren het zaeme,
        In woorden en gedrag?
        Vlood Gij wel kwaad', of yd'le dingen?
        Als strijdig met GODS will:
        Sogt Gij het vlees wel te bedwingen?
        Waart Gij in lijden still?
      
      
        Smeek GOD ootmoedig om genaade;
        Eer gij ter ruste gaat!
        Ja buyg U, als een arme maade,
        Uw leven aan HEM staat.
        Smeek HEM dog need'rig om verschoning,
        Smeek om Syn' goeden GEEST,
        Op dat uw hert mag zijn ene woning,
        Daar GOD in wordt gevreest!
      
      
        Smeek, dat Hij toch, om JESUS wille,
        (Syn bitt're angst, syn bloed'ge dood,)
        Uw bange hert genaadig stille,
        In uwen laatsten nood!
        Op dat g' aan het einde van uwe dagen,
        Meugt voor den RICHTER staan:
        Uwe Ziele, als een buit, wegdraagen,
        En in de ruste gaan.
      
      
        Bevel aan GOD dan all' uwe zorgen,
        Voor dees' aanstaande nacht,
        In hoop' van, op d'aanstaande morgen,
        Te vinden nieuwe kracht:
        Doch niet, om dan naar het vlees te wand'len,
        Maar ZIJNEN NAAM tot eer;
        En, met uw even-mens te hand'len,
        Naar d'Euangelie-leer.
      
      
        Zo zal de HEER uwe schuld bedekken,
        Om JESUS dierbaar bloed!
        Zo zal HIJ zijne Hand uitstrekken,
        En geven alle goed:
        Tot dat g' eens eindelijk, daar boven,
        In volle heerlijkheid,
        Uwe HOEDER juychende zult loven,
        Die u dus heeft geleidt!
      
    
  