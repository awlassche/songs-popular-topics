
    
      
        Mijn vriend, die nu in droefheid treurd,
        Wanneer gij denkt, het welk dit gebeurd,
        Op uwen tijd voorleden,
        Doe gij met uw beminde vrouw sta'ig leefd in liefd en vrede.
      
      
        Maar nu de felle dood, door nijd,
        Nu komt en maakt uw by-zijn kwijt,
        En moet haar zelschap derven,
        Waar door men u nu heel bedroefd ziet in het leven zwerven.
      
      
        Waar over gij (het is wel geloofd)
        Uw hert van vreugde vind beroofd:
        In plaats, dat gij te voren
        Hier leefd in vreed en lieffelijkheid komt druk uw herte storen.
      
      
        Nu vriend in uw bedroefde staat
        Hou door het geloof toch al-tijd maat;
        Komt droefheid het hert beswaaren,
        Denk, dat het een-maal wezen moest. De dood zal niemand spaaren.
      
      
        Zegt gij, zij was mijn steun en stut,
        Een spoor tot deugd in het raaden nut;
        Zoo dat u dunkt uw herte,
        Om zulk verlies met reden klaagd en oorzaak heeft van smerte.
      
      
        het Is waar, niet buiten reden is het,
        Wie zulk een lief vriendinne mist,
        Dat hij om eigen schaade
        En het missen van zoo waarden pand hem vind al vrij belaaden.
      
      
        Maar vriend, hier neffens u bedenkt;
        Dat gij geen blijven hier gehengd:
        Al hebt gij haar gaan trouwen,
        Zoo heeft God nochtans het volle recht aan hem op haar gehouwen.
      
      
        Wat God nu met het zijne doet,
        Ei lieve! daar niet tegen wroet
        Met klachtig murmureren:
        Maar draag het pak verduldelijk, en denk het is van den Here.
      
      
        het Was God, die haar het leven gaf,
        En nu we'er heeft genomen af;
        Daar valt niet op te zeggen:
        God doet met het zijn dat Hij wil: het al te zwaar laat leggen.
      
      
        Hebt gij met haar tot deze tijd
        Geleefd in deugd en u verblijd,
        Dan God voor zijn genaade,
        Dat hij u zoo lang onverdiend getoond heeft zijn wel-daaden.
      
      
        En als gij u nu vind alleen,
        Daar gij te voren met u twe'en
        Malka'er hebt helpen draagen
        Uw droefheids last, door hulp en troost, zoo keer nu, om te klaagen,
      
      
        Tot God de Heer, want Hij wel slaat,
        Maar we'er geneest. Schort u wat raad,
        Vrees Hem maar slechts ter degen;
        Hij zal in het geen u is van nood niet laaten heel verlegen.
      
    
  