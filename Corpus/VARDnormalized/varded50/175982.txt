
    
      
        DE aerd' is Godes, en wat daar
        In is besloten verr' of naar,
        De mensen ook en alle dieren.
        Hij heeft ze op de see gegrond,
        Hij heeft ze alleszins in het rond'
        Verrijckt met edele rivieren.
      
      
        Maar zijnen berg is boven al
        Een heilig oord: wie is het die zal
        Doch wonen op den berg des Heren?
        Die rein van hert en handen is,
        Die niet en heeft op het ongewis
        Of valselijk ooit willen zweren.
      
      
        Gods zegen is dien man bereid,
        Hij krijgt van hem gerechtigheid,
        Syn Heiland maket hem voorspoedig.
        Dit is het geslachte dat bemint
        En niet en rustet eer het vint,
        O Iacobs God, u aanschijn goedig.
      
      
        Gij poorten, maakt u hoog en wijt,
        Gij deuren Gods die eeuwig zijt,
        Een heerlijk Coninck komt inrijden.
        Wie is de Coninck aller eer?
        het Is onze God der Heren Heer.
        Een overwinner in het strijden.
      
      
        Gij poorten, maakt u hoog en wijt,
        Gij deuren Gods die eeuwig zijt,
        Een heerlijk Coninck wil intreden.
        Wie is die Coninck vol van eer?
        De Here der heirscharen Heer,
        De Coninck aller heerlijckheden.
      
    
  