
    
      
        Hoog wil ik heffen uwen lof
        Die mij doet rijzen uit het stof
        En voert ter top van hoge staat,
        O Heer mijn God, die niet en laat
        Mijn vijand in mijn kwaad verblijden,
        Maar maakt ze rood die mij benijden.
      
      
        Wanneer ik tot u heb geschreyt
        Vond ik u tot mijn hulp bereid:
        Gij, Here, hebt mij weer hersteld
        Die van de dood schier was geveld:
        Gij hebt mij ’tleven weer geschonken
        Die schier ten grave was gezonken.
      
      
        Gij die Gods huisgenoten zijt
        Psalm zingt den Heer tot aller tijd;
        En vieret de gedachtenis
        Van uwen God, die heilig is.
        Want zijnen toorn heeft haast een ende
        Voor die hem zoeken in ellende.
      
      
        Zijn gramschap heeft geen langen duyr,
        Zijn goedheid reckt ons levens uyr;
        Indien den avond droefheid brengt
        En heel de nacht ons pijn verlengd
        God geeft des mergens wel weer reden
        En nieuwe stof tot vroolijckheden.
      
      
        Ook zei ik eertijds onbedacht
        (Geeert, gestreelt en hoog geacht)
        Na dat ik wens zo gaat het mij,
        ’Tis al voor wind, voor stroom en tij,
        Mijn voet staat vast, hoe kan ik vallen?
        Ik leg bewaard in hoge wallen.
      
      
        Maar doe uw aengesight verdween
        Kreeg ik een schrik, door al mijn leen,
        Dies riep ik tot u in mijn nood:
        Wat voordeel is er in mijn dood?
        Zo ik ten grave kom te dalen
        Zal dan het stof uw lof verhalen?
      
      
        Zal dan een lijk ter aard gebracht
        In enen eyndeloose nacht
        Oirkonden van uw heerlijkheid
        Of roemen uwe Majesteit?
        Hoor, Here, hoor, wilt mij behoeden
        En u tot mijne bijstand spoeden.
      
      
        Uw hulp was ree, en ’tquaed geweerd,
        Mijn wee-klacht in een rei verkeert,
        Mijn kruis, mijn pak van mij geleid
        En ik omgordt met vroolickheyd,
        Op dat ik, Heer, uw lof verkonde.
        Dat zal ik doen met vollen monde.
      
    
  