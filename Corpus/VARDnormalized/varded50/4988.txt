
    
      
        Al t’aerts gewaende goed, daar des werelds boogt
        Waar op elk meest betrout, waar na elckx ijver pooght
        En zalight niemand niet: ‘het volkomen ware goed
        Bestaat alleen in ‘het vrij en onzichtbaar gemoed.
      
      
        Of gij in staat uit munt, en volken wijd beheert,
        Dat ieder u ontsiet, dat elk u vreest en eert,
        En treedt veel Vorsten preuts, en prat, als met de voet:
        Een slaaf gij blijft, zijt gij gheen Heer van dijn gemoed.
      
      
        Of gij dijn palen vrijdt, en voor gheen inval schroomt,
        En dijn vijanden al met vrees en schrik betoomt,
        En van dijn overvloed u lusten vredig boet:
        ‘het Is niet, zo gij ontbeert de ruste van ‘het gemoed.
      
      
        Of gij veel Lands, en zants bezit, als eigendom,
        En dijne waren schept, en voert de wereld om:
        Of gij van kostel Goud dijn Koffers bersten doet,
        Gij arrem zijt zo gij niet rijk zijt van gemoed.
      
      
        Of gij ten Hemelvaart met dijn Paleizen stijght,
        En dat de Zon bij-na een schaamrood wezen krijgt,
        Van zalen, pronk, en glans: in grousaem plaats gij moet
        Indien gij niet bezit een zuiver klaar gemoed.
      
      
        Of gij des sonds levrey tot praal, en pracht gebruikt,
        En ‘het nietig wormen aas zo weyts en vreemd op smuyckt,
        En bralt, en bromt, verweend in opgeblazen stoet:
        ‘het Is ijdel, zo gij ijl en naakt zijt van gemoed.
      
      
        Of schoon al d’aerdtsche weld die gij verbeelden kond,
        En al des werelds vreugd u veil en open stond;
        Of dert’le lusten geil dij strelen zacht en zoet:
        Wat batet, zo gij derft de vreugde van ‘het gemoed.
      
      
        En of de schoonheid zelfs in dij scheen uytghebeeldt,
        En dat noch quael noch ramp dij vroeghe rimpels teeldt:
        Maar waart tot al des lust, met krachten opgevoed:
        Ik speur gheen heil, zijt gij niet heylsaem van gemoed.
      
      
        Wat baat of dijn vernuft zo destigh openbaart,
        Dat elk verwonderd staat, en maakt u Naam vermaard,
        En dat u wijze tong kan roeren hert en bloed:
        Heeft Christi eenvoud’ niet verwonnen dijn gemoed.
      
      
        Of door dit schijnend’ goed gij al gelukkig schijnt,
        ‘het En is voorwaar maar schijn die schielijk noch verdwijnt:
        Of goud, of staat, of lof u zalig keurt en prijst,
        Wat is het? zo dijn gemoed een tegen-vonnis wijst.
      
    
  