
    
      
        Gij Maagden, die de maagdom noch
        Houdt voor u waertste schat,
        Ik bid u schuw die dwaling toch,
        En onderzoek eens wat
        Een staat vol vreugden zij verkiest,
        Die, door een vaste trouw,
        Haar Maagdom met vermaak verliest,
        En wordt van Vrijster Vrouw.
      
      
        De gulde vrijheid, die gewis
        Veel kostelycker pand
        Als de onbekende Maagdom is,
        Komt met het trouwen; want
        Gij wordt ten eersten Vrouw en Voogd,
        Dat u veel voordeel biedt,
        Vermits gij strak gebieden moogt
        En niemand u gebiedt.
      
      
        De zoete rust, een vijand van
        Verdriet en ongemak,
        (Die niemand niet genieten kan
        Als door de trouw) zal strak
        Syn zetel in u jeugdig hert
        Oprechten wijl verdriet
        En ongemak verbannen werd,
        En elders hene vliet.
      
      
        Om kort te gaan, het soetste zoet,
        En de aengenaemste vreugd,
        De grootste schat, het waertste goed,
        En het nutste voor uwe jeugd,
        Bewoond het hertje van den Echt,
        Dat eer niet openbaart,
        Dan als men om het Kroontje vecht
        Dat gij te lang bewaard.
      
      
        O aangename Bruylofts dag!
        O weelde zonder ga!
        Wel hem die u beleven mag.
        Ei Maagden jaagt 'er na.
        Tracht in uw jeugd te zijn getrouwd,
        En kiest bytyts die staat,
        Al eer het u daar na berouwt,
        Want na berouw is kwaad.
      
      
        Of dees' en gene Vrijer u
        Mishaeght in het stuk van min,
        Denck daarom niet, wat hoef ik nu
        Te trouwen zonder zin;
        Ik kan noch wel wat wachten, en
        het Is ook noch al te vroeg,
        Al eer ik tot mijn Jaren ben,
        Krijg ik wel keurs genoeg.
      
      
        Maar holla! dat des geen zekerheid:
        Neen, hoor eens wat ik zeg,
        Zo gij den eerst' hebt af-gezeid,
        De tweede blijft wel weg,
        Of komt de tweede noch zo verd'
        Dat hij het ook eensjes waeght,
        het Gebeurt zo zelden dat de derd'
        Het u al weder vraagt.
      
      
        Daar zit men dan en zucht en steent,
        Men kan niet als men wou,
        Men slaapt alleen, men klaeght en weent,
        Vol druk en na-berouw.
        Dus bid ik, prent dit in uw hert,
        Dat gij ten eersten gaept
        Als u de Pap geboden werd,
        Eer gij het geluk verslaept.
      
    
  