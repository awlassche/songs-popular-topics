
    
      
        GIsteren des avonds laat,
        Eer de Zon te bedde gaat,
        Eer zij gaat, end' ons berooft
        Van haar schoon vergulden hoofd,
        Eer de zwarte nacht begint
        Is gestorven Venus kind:
        Venus kind dat zoete dier
        Is gevallen in zijn vier.
      
      
        Nu licht Venus arme vrou,
        Iammerlick in groten rou.
        Wie zal blussen deze pijn?
        Wie zal Venus trooster zijn?
        Morgen voor den dageraad
        Eer de Zon haar bedd' verlaat,
        Dag vaart Venus altemaal
        Iupiters volk in haar sael.
      
      
        Al gij Goden over hoop,
        Die wilt kopen goede koop,
        Morgen voor het Zonneschijn
        Zal der enen koopdag zijn.
        Enen boog, en neven dien
        Enen koker wel voorzien:
        Pijlen sijnder zes of acht,
        Alle van verscheiden kracht.
      
      
        De een heeft honig, de ander gal,
        De ander lieflijk ongeval:
        De een brengt grote blyschap aan,
        De ander doet die weer vergaan.
        Een van hoop, van vreze twee,
        Een van vreugd, en dry van wee,
        Twee doen haten goeden raad.
        Twee doen haten middelmaat.
      
      
        Dits den huisraad meen ik al,
        Die men daar verkopen zal.
        Dits den huisraad allegaar,
        Die hij heeft gelaten naar.
        Komt gij Goden al te maal
        Morgen vroeg in Venus sael:
        Die best biedt, van Venus moet
        Vinden noch twee soentjens goed.
      
    
  