
    
      
        O Eeuwig Koning, God, en Heer,
        Ik zet mij aan uw tafel neer,
        Om het heilig Sakrament te ontvangen:
        Dat uwe goedheit mij behoe,
        Opdat ik het niet onwaardig doe,
        En aan het teken blijve hangen.
      
      
        O Heiland, neem mijn hart toch in,
        Opdat gij het kwaad daar in verwinn',
        En kom 'er met uwe Geest in werken
        Boetvaardigheit, geloof, en deugd;
        Schenkm' uwen troost, genaad' en vreugdt,
        Om mij in uw verbond te sterken.
      
      
        Berei gij zelfs, mijn hart, o God,
        En geef mij het zalige genot
        Van Jezus, uwen Zoon' in het eten:
        Geef mij te drinken het offerbloet
        Van hem; zoo heilzaam voor het gemoed,
        Geprangt door het knagende geweten.
      
      
        Dat ik uw tafel niet bevlekk',
        Als ik de hand naar het brood uitstrekk',
        En naar den kelk, als heilge panden,
        En zegelen van uw verbond;
        Die niemand ooit onschuldig schondt;
        Meer dan eer Moses offeranden.
      
    
  