
    
      
        AL waar de Godlijckhe'en,
        Uit Iovis Troon,
        Te saam in een gesne'en,
        Zoo waar de kroon
        Van mijn Goddinne haar noch veel te schoon,
        phoebus Lauwnere-krans,
        Verschuylt zijn gulde glans,
        Laura voor u bijkans,
        Want een straal van haar ooch,
        Strekt wel zo breet en hoog,
        Met een zo groot vermooch,
        Gelijk Titans.
      
      
        Zo trotst zij Iuno mee,
        In pracht en pronk,
        Zo trotst zij Ciperee,
        Met haar gelonk.
        En lacht met het gene dat haar Paris schonk,
        En of schoon Priams zoon,
        Nu heeft de Grieken Kroon,
        Geroofd tot Meen'laus hoon,
        Noch weet ik dat hij nouw,
        Helen verlate zouw,
        En kiese tot zijn vrouw,
        Laura tot loon.
      
      
        Minerva des wijs vernuft,
        Die is ook niet,
        Mits Pallas staat versuft
        Als zij haar ziet,
        Wanneer dat, zij haar tong ten voorspraak biet,
        Geen Gallem rijke keel.
        Noch geen Orpheus Veel,
        Al klonk zij noch zoo el.
        Noch ook Appollos fluit,
        Noch zijn schel-geluit,
        Verdooft haar stem niet uit
        In het minste deel.
      
      
        Geen Ganamedes kelk,
        Vervult haar rond,
        Met aengenamer melk
        Dan Laura's mond,
        Want daar vloeit niet als Nectar uit de gront.
        Zo dat zij niet meer derft,
        Wanneer haar lichaam sterft,
        Dat zij den Hemel erft.
        En reize na het Paradijs,
        Na Goons bevel en eis,
        Dies hoop ik dat de reis
        Haar zij verwerft.
      
    
  