
    
      
        Nu wij hier moeten scheiden
        Van een op dit termijn,
        Gods Geest wil ons geleiden
        En ons berader zijn.
      
      
        En als wij dan na dezen
        Gescheiden zijn van een,
        Zo laat ons doch God vrezen
        In het leven al gemeen.
      
      
        En houden in gedachten
        Het lieffelijck vermaan,
        En neerstelijk betrachten
        Dat wij hebben verstaan.
      
      
        Zouden wij gaan vergeten
        Dat hier nu is gheschiet,
        Wat soud’ ons dan het weten
        Baten? met allen niet.
      
      
        Ghenuechde die wij vaten
        Deur ons liefs Heren woord,
        Is het dat wij hem verlaten,
        Wat salt ons helpen voort.
      
      
        En daarom houdt in hoede
        Des deuchden allegaar
        Die ons nu zijn te goede
        Voortbrocht in het openbaar.
      
      
        T’moet nu gescheiden wezen,
        Ten is ons gheen jolijt,
        Adieu vrienden geprezen
        Tot op een ander tijd.
      
      
        Ons bijkomst moet geschieden
        Met vreugd alst God behaagt,
        Adieu gij lieve lieden,
        V doch vromelijk draagt.
      
      
        Nu wij met den lichame
        Scheiden, laat u ghemoet
        Bij ons blijven bekwame,
        D’ons’ blijft ook bij u zoet.
      
      
        In het lest zonder verminken
        Zijnde in u ghebet,
        Zo wilt onzer ghedincken
        Vyerichlijck onbelet.
      
      
        Scheiden doet ons nu trueren,
        Het schijnt ons heel onzacht,
        Adieu tot dezen uren,
        God geef u goeden nacht.
      
    
  