
    
      
        Ik ben van Christi tafel opgestaan,
        In mening om mij voor de sond' te wachten:
        Maar ah! ik vindt daar toe zeer kleine krachten,
        Ik heb zeer haast al weder kwaad gedaan,
        Ik voel een lust tot enig eigen kwaad
        Ik kan mij daar ten vollen niet van vryden.
        Dit is de vijand die mij haast verraad.
        Ah! kon ik daar eens dapper tegen strijden.
      
      
        Hoe ben ik dus genegen tot de zond?
        'tBedorven vlees bederft mijn eerste lusten:
        De wereld en de Duivel wil niet rusten
        Maar lokken mij tot breuk van Gods verbond.
        Dan leg ik zorgeloos voor Godes straf:
        Dan ben ik stout voor Godes eigen ogen:
        Dan ben ik yverloos, en traag, en laf,
        Dan vindt ik mij zeer onversiens bedrogen.
      
      
        Als ik mij vindt op 'tbeste in mijn staat,
        Zo wordt ik licht, of door een qua gedachte,
        Of door een lusje, dat ik niet en wachtte,
        Belet, zo dat ik dan het goed' verlaat.
        Of zo ik dan noch voortgae in mijn plicht:
        het is onrein werk, en door de sond' geschonden,
        Heer, weeght gij mij met mij, ik ben te lichte
        Maar weeght mij na 'tgewicht van Christi wonden.
      
    
  