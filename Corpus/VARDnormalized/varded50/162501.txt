
    
      
        EEn Slaaf, geperst door Slavernij,
        Denkt menigh-mael: och! was ik vrij
        Van deze dienstbaerheden!
        Zo bad mijn hert in zoete lust,
        Ik steld mij dan gerust,
        En was na wens te vreden.
      
      
        Maar wanneer uit dat wreed geweld
        Den armen Slaaf is vrij gesteld,
        En niet meer vreest voor slagen,
        Zo denkt hij weder in het ghemoet,
        Had ik een weinig goed,
        Zo zoudt ik niet meer klagen.
      
      
        Maar als hij dan de midd'len heeft,
        Daar van een Mens bequaem'lick leeft,
        Zo kan hij noch niet rusten:
        Maar denkt dan weer: was ik gelijk
        Als die, of die, zo rijk,
        Zo sou mij niet meer lusten.
      
      
        Maar als hij schatten, en rijkdom,
        In volheid heeft: en dan de som
        Noch daegh'licks ziet vermeren,
        Zo denkt hij weder in het gemoet:
        Wat baat mij machtig goed,
        Zo ik niet mag Regeren?
      
      
        Maar wanneer als hij is gebracht
        Tot hoog gebiedt, en grote macht,
        Zeer ver het Grauw te boven,
        Zo denkt hij weer van stonden aan:
        Och! dat ik mochte gaan
        In Koninghlicke hoven!
      
      
        Maar wanneer als hij komt in het Hof,
        Is het oude Lied, hij walghter of,
        En acht dat een beloning
        Voor hem al veel te klein, en slecht,
        Maar denkt: mocht ik van knecht,
        Eens worden tot een Koning?
      
      
        Maar als daar na hij ook al schoon
        Komt zitten op een Konings-troon,
        Zo ziet hij and're Heren,
        En rijke Koningen zeer veel,
        Dan denkt hij: Mocht ik heel
        De Wereld, zelf Regeren!
      
      
        Maar als zijn macht ook wordt zo groot,
        Dat hij de gansche Aerden-kloot
        Doet na zijn wetten leven,
        Zo denkt hij: Maar een Werelds Heer?
        Wel sijnder dan niet meer?
        Och hadde ick'er zeven!
      
      
        Dus zendt hij strak zijn Boden uit,
        Te zoeken in het Noord, en Zuyd,
        In het Oosten, en in het Westen,
        Op hope of'er hier of daar,
        Noch niet een Wereld waar
        Voor zijn gebiedt ten besten.
      
      
        En t'wijl zijn volk na Landen zoekt,
        Hij schier den Heer des Hemels vloekt
        Ja denkt somtijds in het dromen:
        Och! kond ik beide Zon en Maan,
        Na mijnen wil doen gaan,
        En vatten hare tomen!
      
      
        Maar als hij dus wast boven tucht,
        Zo komt de dood met snellen vlucht,
        En tuymelt hem ten grave:
        Daar leidt hij dan, dien Werelds Heer,
        En heeft aldaar niet meer,
        Als doe hij was een Slave.
      
    
  