
    
      
        Goed zalig nieuwe-jaar
        Wens ik u in den Here,
        Laat ons nu allegaar
        Vlijtelijk tot hem kere.
        het Is nu niet veer te reizen,
        Hij is Emanuel,
        Met liefd' en goe' gepeysen
        Kan men hem vinden wel.
      
      
        Laat ons hem zoeken gaan,
        Op dat het pak der zonden,
        Daar wij mee' zijn belaen,
        Van hem eens werd' ontbonden:
        Hij wil ons door zijn lijden
        Hier in behelp'lijk zijn;
        Dus laat hij hem besnijden
        Op het nieuwe-jaars termijn.
      
      
        Hoe overdadig goed
        Moet onzen Heer wel wezen,
        Dat hij alreed' zijn bloed
        Stort om ons te genezen;
        Wat zal hij ons al geven,
        Zo wij van nu voortaan
        Leggen een deugdig leven,
        En onze sond' afstaan.
      
      
        Hij zal ons minnelijk
        Aannemen tot zijn Broed'ren,
        En maken hem gelijk,
        Erfgenaam van zijn goed'ren,
        Dan zal men door zijn grati',
        En Goddelijke min,
        Wezen tot aller spati
        Vrolijk in onzen zin.
      
      
        En door zijn Heilig bloed
        Zal hij ons ziel verklaren,
        Door zijne geeste goed
        Zal hij ons wel bewaren,
        Met zijne Sacramenten
        Hij ons begiften zal,
        Hij zal ons dan inprenten
        Volheid der deughden al.
      
      
        Dan zal men met voorspoed
        Wandelen zijne wegen,
        het Kwaad laten, en doen goed,
        Vol geluk door zijn zegen;
        Dan zullen wij verbeiden,
        Dat hij tot onzen loon
        In d'Hemel zal bereiden
        Den glorieusen Kroon.
      
    
  