
    
      
        EEn Tortel-duyfken zuiver en reene,
        Was zeer bedrukt, en in gevaar,
        Het queelde treurig; och! het was allene,
        Zij had verloren haar wederpaar,
        En zij riep, o Heer! in mijn herte geprint:
        Wie zal mijn laven?
        Waar is de Vriend die mijn Ziel bemint?
        Hij is uit den Grave.
      
      
        Dit Tortel-duyfje was Magdalene,
        Haar liefde heeft droefheid gebaard,
        Haar ogen vloeyden als Fonteine,
        Om het verlies van haar Here waart;
        En zij riep: O Heer! in mijn herte geprint,
        Waar moogt gij wezen?
        Waar zijt gij Vriend die mijn ziele bemint,
        Zijt gij dan verrezen?
      
      
        Tot in het Hofken, naar haar vermoene,
        Zogt zij Jesus met rijpen raad;
        Om Jesus Liefde, was het haar te doene
        Smorgens vroeg in den dageraad,
        En zij riep: O Heer! in mijn herte geprint,
        Laat droefheid enden,
        Waar zijt gij Vriend die mijn ziel bemint,
        Wilt u tot mij wenden.
      
      
        Doen sprak den Engel in korter stonden:
        Wilt niet bevreesd zijn, nog niet beeft,
        Al hebt gij Jesus nog niet gevonden,
        Hij is verrezen, en hij leeft.
        En zij riep: O Heer! in mijn herte geprint,
        Vertroost mijn rouwe;
        Komt dog mijn Vriend die mijn ziele bemint,
        Dat ik u aenschouwe.
      
      
        Als een Hovenier zag zij haar Beminde,
        Die zij met tranen hadde gezogt,
        En in het Graf niet en konde gevinden,
        Daar zij de Balsem toe hadde gekogt,
        In zij riep: O Heer! in mijn herte geprint,
        Ik wil u eren,
        Gij zijt de Vriend die mijn bemint,
        Den Heer der Heren.
      
      
        Komt laat ons volgen nu Magdelene,
        En de Here Jesus houden vast,
        Die ons van zonden zal maken reene,
        Christus is van den dood ontlast,
        Die ons zuiver maakt en van zonden klaar,
        Gij zult Verrijzen,
        Volgt Jesus naar in druk en lijden zwaar,
        Tot in het Paradijse.
      
    
  