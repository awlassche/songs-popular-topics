
    
      
        Dwaas, die in armoe, voor veel stukken goud
        Hem aangeboo’n, verkiest een steen of hout.
        Maar veel meer is diens dwaasheid te beklagen,
        Die het Hemels goed, van God Hem opgedragen,
        Voor het aards verruilt. O wel en wijs bedacht!
        Die het beide wikt, en dan na het beste tracht.
      
      
        Dit bleek in die Genoden tot het Maal,
        Van God bereid in des Hemels opperzaal.
        Hij liet ze nu, en dan zeer vriend’lik noden:
        Maar elk van hen wees af Gods trouwe boden,
        Met arm’ uitvlucht, het zij van zijn akkerbouw,
        Of ossen-kooy, of Liefde tot zijn vrouw.
      
      
        Aldus was Eer, en Oog, en Vleescheslust,
        En is noch het goed, daar de aardse mens in rust.
        Dies God ontzeid, zijn bruiloft oit te smaken,
        Aan hen, die daar zo weinig werk van maken,
        Dat zij om het ijdel werelds poppe-goed,
        Den schonen Hemel stoten met de voet.
      
      
        Wat doet de Heer, barmhertigheids Fontein!
        het Heil dus versmaad maakt Hij aan elk gemeyn:
        Belast zijn bo’on, in alle straten, hoeken,
        De blinde, kreup’len, armen op te zoeken.
        de ellendige na ziel, verlate li’en,
        Doch reed tot hulp, laat Hij zijn gunst aanbien.
      
      
        Maar wijl dit Feest te heerlik was en groot
        Voor dit zeer klein getal, voor heen genood,
        De Heer zijn gunst veel verder uit gaat breiden
        Aan d’Heidenen, vervreemd, ver afgescheiden
        Van het vree-verbond, en brengtz’ in ene rang
        Met het Joodse volk, door vriendelijken dwang.
      
      
        O Goedheid Gods! die het goed, dat Hij geniet,
        Zoo rijkelijk een armen worm aanbied;
        Die het Ioodsch geslacht tot zijne bruiloftgasten
        Zoo ernstig nood, of hij na haar zou vasten.
        Maar het had de walg van het Hemelbrood; bekoort
        Door Esaus moes, verslempt’ haar eerstgeboort.
      
      
        Maar God, van Liefd noch evenrijk en groot,
        Heeft ons nu tot zijn Hemelfeest genood,
        Vol opgedist, daar wil Hij ons verzaden,
        Maar wij, als zij, vroeg zat, ja overladen
        Met draf van Eerzucht, Rijkdom, en Wellust,
        Zijn hongerloos, en zonder Hemel lust.
      
      
        Braak uit, O mens, dien aardschen draf, en smaak
        Die Hemel spijs, tracht Hong’rig na het vermaak
        Van het Feest des Lams, dat alle vreugd en weelden,
        Aan lighaam, ziel en geest, ons af komt beelden.
        Hierom, trek aan het deugden-bruilofts-kleed;
        Op dat uw Heer, als gast, u welkom heet.
      
    
  