
    
      
        Wat is des werelds wisselval,
        Gelijk een rad, of ronde bal,
        Die stadig wentelt, rolt, en keert!
        Het geen dat zinnebeeld ons leert.
      
      
        Hoe ras gebeurt verandering!
        Wat maakt hij quaade rekening,
        Die zich op het ondermaans verlaat,
        En maakt op het gene niet is staat!
      
      
        Gebeurt, wel dat een blijde dag
        Al ras een droeven avond zag.
        Jobs bode brengt wel onverwacht
        Een tijding, daar men niet om dacht.
      
      
        Een brand, een storm, een watervloed,
        Een rover, dief, of bankeroet,
        Maakt iemand in een uur wel quyt
        het Gewin der gantse levenstijd.
      
      
        Hoe hoger dikwijls iemand stygt,
        Hoe hij 'er laager val na krijgt,
        Met rasser, en met harder plof.
        Zo wispelturig is het Hof.
      
      
        De dood sleept wel een tafelgast
        Ten grave, als hij zwelgt, en brast:
        Of rijken vrek, als hij zijn geld
        Oprekent, en tot stapels teld.
      
      
        Ook word wel een van het Bruidlofsbed
        Ter slaap in het eeuwig huis gezet.
        Die was op het vreugdenmaal genood,
        Word wel gespyst met traanenbrood.
      
      
        Ei! zo gij zoekt bestendig goed,
        Vergadert schatten van het gemoed,
        Die zelf geen dood ontnemen zal.
        O! hij, die God heeft, heeft het Al.
      
    
  