
    
      
        DAuwt hoge hem'len het stonden an,
        En Wolken regent ne'er
        Den hoogsten, grootsten, rijcksten Man,
        Onze algemeenen Heer.
        Och of de Aarde open-ging
        En ons Messiam baarden!
        Die heeft geschapen alle ding,
        Den hemel en de Aarde.
        Och of de alderreynste Maghet voort nu bracht
        Dien gene, wien de Aarde heeft al over-lang verwacht.
      
      
        O Wijsheid, die uit Godes mond
        Voor alle eeuw kwam voort,
        Komt ne'er op deze Aardse grond,
        Komt voort, O eeuwig Woord!
        Die raakt van het eynd' tot het einde sterk,
        All het geen Gij hebt geschapen,
        Volbrenght toch u genadig' werk,
        Bezoekt nu uwe Schapen;
        Komt neder op des Aardse boom, berst uit de Wolk,
        Komt haastig, leert des wijsheyds weg, u lang bedruckte Volk.
      
      
        O Adonai genadig Heer!
        O Isr'els groten Vorst!
        Die in gedaent' van vuyr wel eer
        Uit enen Breembosch borst;
        Die U aan Moysi hebt vertoond
        Als G' aan Hem gaf uwe wetten,
        En die met graty rijck'lijck lont
        Die op uwe Wet wel letten;
        Komt neder op dit Aardse dal, op dat Gij zoudt
        Ons lossen met een sterke hand van die ons onderhoudt.
      
      
        O Wortel Jesse, die gesteld
        Aan het Volk een teiken zijt,
        Die welke die op het Aardse veld
        Regeren, het allen tijd
        Verzwijgen zullen altesaem;
        Aenhoort toch onze gebeden,
        Verhoord ons in uwe grote Naam,
        Komt af tot des werelds Steden:
        Het Heidens Volk zal U aanbidden groten God!
        Dies komt, en lost ons uit den druk, O God van Sabaoth!
      
      
        O Davids Sleutel, die doet op
        All het gene Gij begeert,
        Komt neder uit des hemels Top,
        Tot ons U zelf verneert.
        O Schepper van het grote huis
        Van IsraÃ«ls geslachte!
        Verlost ons uit dit duyst're kluis,
        Komt haastig, wilt niet wachten.
        Verlossen komt dien gene die in duister zit,
        Die door de schaduw van de dood niet ziet, noch zwart, noch wit.
      
      
        O Opgang, Glans van het eeuw'ge Licht!
        O Zonne der gerechts!
        Komt ons, komt ons toch bij wat dicht,
        Dit bidden uwe knechts.
        Gewaerdight (die in duisternis
        Nu zitten) te verlichten;
        Neemt weg ons des levens argernis,
        Komt ons in deughden stichten.
        Komt (bidden w' U) op deze Aard, komt metter haast,
        Verlost die in de schaduw zijn benart, en gants verbaasd.
      
      
        O Koning van het Heydendom,
        En lang van hun verwacht!
        Gewenste Houcksteen, die rond om
        U Volk te hechten tracht;
        Die van de Twee, een Vollick maakt,
        En hun zult tezamen vlechten;
        Met grote vlijdt hun Twee genaakt,
        En wilt uwe gramschap slechten.
        Komt neder op dit Aardse dal, verlost den mens,
        Wien Gij uit slijk geschapen hebt, voldoet toch zijne wens.
      
      
        O Koning, O Emanuel!
        Die ons de wetten stelt:
        Wilt ons bevrijden van de Hell',
        En van het helsch' geweld.
        Verwachting van het Heidens volk,
        En Heiland haarder landen!
        Ach! (lang verwachte Godes Tolk!)
        Bezoekt des werelds Stranden.
        Komt uit den hemel neder hier op het Aardse dal,
        Komt ons verlossen Heer, en God, en Schepper van ons all'.
      
    
  