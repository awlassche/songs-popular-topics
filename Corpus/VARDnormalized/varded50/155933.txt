
    
      
        O Eeuwig licht in duysterheden!
        Voor wien de nare nacht verdwijnt,
        Bewaard ons doch in rust en vreden,
        In het midden van ons hier verschijnt,
        Dat ons bedrijf, na Ziel en Lijf,
        Zij geest'lijck rein, en zuiver onbevlekt,
        Dat onze vreugd tot uwer eren strekt.
      
      
        Hoe wel wij deze dag van heden
        O grote God! zeer hoog geacht,
        Niet in Godtsal'ge deugd en zeden:
        Maar zondig hebben doorgebracht,
        U niet geÃ«erd maar gants onweert,
        En tegens u hartneckigheyt betoond,
        Door u genaed' ons misdaad doch verschoont.
      
      
        Bedekt o Heer al onze zonden,
        Gelijk de nacht het al bedekt,
        Wilt onze kwaad doch niet doorgronden,
        U goedheid over ons nu strekt,
        Dat wij nooit zijn, van u aanschijn
        Vervreemt, noch dat gheen boos noch zondig kwaad
        In u gerichte tegens ons op-staet.
      
      
        Laat onze vreugd o Heer der Heren
        Zijn tot u lof, en ons bewaard,
        Heer Bruidegom en Bruid wilt leren,
        En wij al die hier zijn vergaard,
        Dat vroeg en spaed ons doen en laat,
        Zij op des Heren woord alleen gegrond,
        Wel doen en vrolijk zijn tot aller stond.
      
      
        In vrolijkheid dat met reden,
        Door het zoet verzaam en Echts besluit,
        Wij deze nacht met vreugd besteden.
        Adieu dan Bruidegom en Bruid,
        Wij wensen lust, en zoete rust,
        Aan u Jong paar wanneer gij van ons scheid,
        Dat God u bei in eeuwigheid geleid.
      
    
  