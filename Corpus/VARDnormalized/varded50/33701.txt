
    
      
        Daar was een Prins van het Joods geslaght,
        Die welk tot Jesum kwam bij naght,
        Om heimelijk met hem te spreken,
        En zeide, Rabbi, het is bekent
        Dat gij van God gekomen bent,
        Gij doet zo menig wonderteken.
      
      
        Want niemand zulke dingen werkt,
        Ten zij hij wordt van God versterkt.
        Voorwaar, weet dat iemand Gods Rijke,
        (Geeft Jesus tot antwoordt) zien souw,
        En niet herbooren zijn op nouw,
        Dat is wis heel onmogelijke.
      
      
        En Nicodemus zeid, hoe kan,
        Als iemand is een ouden Man,
        Weerom op nieuw worden geboren?
        Kan hij in zijn Moêrs lighaem gaan,
        En komen daar weerom van dan?
        Ik souw' wel willen antwoordt horen.
      
      
        Ten zij dat iemand zij geweest
        Uit het Water en den Heilig Geest,
        Zeid Jesus, weer op nieuw herbooren,
        Die is het heel onmogelijk
        Ooyt in te gaan in Godes Rijk,
        Die zal heel zeker gaan verloren.
      
      
        ' Is vleysch dat van den vleysch komt uit,
        het Is geest dat uit den Geeste spruit:
        Ik zeg, dat gij moet zijn herbooren,
        Den Geest die waeyt waar dat hij wil;
        Maar zijne stem die is niet stil,
        Die mag een yeg'lijk wel aanhoren.
      
      
        Van waar hij komt en weet gij niet,
        Nog waar hij gaat gij niet en ziet,
        Alzo is het ook al meed' met dezen,
        Met al die geen die uit den Geest
        Geboren zullen zijn geweest,
        Dus wilt togh niet verwonderd wezen.
      
      
        Maar Nicodemus tot hem zeid:
        Geeft mijn togh eens hier van bescheid,
        Dit wezen moet heel wonderlinge.
        En Jezus antwoordt weerom wel,
        Gij Meester sijt in Israël,
        En weet gij niet van deze dingen?
      
      
        Voorwaar, voorwaar, ik zegge u,
        het Geen dat ik weet dat spreek ik nu:
        Maar gij en wilt het niet ontvangen,
        Mijn tuigenis die 'k heb gezien,
        Al zeide ik iet aards misschien,
        Gij zoudt dat even niet aanvangen.
      
      
        Hoe of het gelove komen soud',
        Zo ik iet Hemels u voorhoud?
        En niemand zal tot des Hemels Troone
        Op-klimmen, dan die eerst klom neer,
        Die zal ten Hemel klimmen weer,
        Die in d'Hemel is Godes Zone.
      
      
        Gelijk het Serpent in de Woestijn,
        Zo moet den Soon des mens ook zijn
        Aan het houte des Kruis hoog verheven,
        Op dat die in het Gelove staat,
        Niet eeuwelijk verloren gaat,
        Maar dat hij hebbe het eeuwig leven.
      
      
        God heeft de Wereld zo bemindt,
        Dat hij haar gaf zijn enig Kind,
        Dat al die in hem loven zouden,
        En in het gelove blijven staan,
        Dat die niet souw verloren gaan;
        Maar het eeuwelijk leven houden.
      
      
        God heeft gezonden zijnen Soon
        Op d'Weerelt uit des Hemels Troon,
        Niet om de Wereld te verdommen;
        Maar dat die gene die hem aght,
        Door zijne Goddelijke kraght,
        Souw' tot het eeuwige leven kommen.
      
      
        Die het geloof zal nemen an,
        Ook niet veroordeeld worden kan:
        Maar die hem weerspannig wil toone,
        Zijn oordeel deze nu al heeft,
        Om dat hij ongelovig leeft,
        Niet geloovend' in Godes Zone.
      
      
        Zo is dan dit des oordeels wight,
        Dat in de Wereld is het Ligt
        Gekomen; maar het mens geslaghte,
        Om dat haar werken waren kwaad,
        Zo is het gebeurt dat in der daad
        Zij de duysternissen meer aghte.
      
      
        Want al die gene die doet kwaad
        Blijft uit het Ligt; want hij dat haat,
        Op dat niemand dat zoude merken:
        Maar die geen die de waarheid doet,
        Hem vlijtig na het Lighte spoed,
        Dat in hem blijken Godes werken.
      
    
  