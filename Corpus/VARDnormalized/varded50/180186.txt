
    
      
        WAt vliet, die het land met zegen overstort,
        Ziet in geluk en glori niet te kort,
        Bij een Jordaan geleken?
        Des wijkt geen zee, daar Faro legt vergaan,
        Maar die Gods heir een vryburg strekte en baan,
        Op Gods bevel geweken.
      
      
        Geen almagts blijk, geen hemels wonderwerk
        Strekt Isrel zulk een klaar en heerlijk merk
        Van godlyk gunstgeleide,
        Als d'intogt in het lang beloofde land
        Aanschoude, toen de Hoogste met zijn hand
        Den lantstroom stuitte en scheidde.
      
      
        De stroom, die hoog, nooit waterryker, zwol
        In het oogstsaizoen, aan bei zijn kanten vol,
        Ziet snel af naar beneden,
        Rist teffens voor de Bondkist ruim zo hoog,
        Geeft Jakobs zaat een pad in het midden droog,
        Van priestren eerst betreden.
      
      
        Des stroom, beroerd door Davids droeve vlugt,
        Verneemt eerlang een blyder lantgerucht,
        En juicht op zijn herstelling.
        Hier wordt geen bijl, die wechzonk, lang gemist:
        Door zinkend hout het staal weer opgevischt.
        Hier deert, of duurt geen kwelling.
      
      
        Elias met zyn' mantel raakt den stroom
        Zo dra niet, of hij aarzelt, als met schroom
        Voor zulk ene groten Heilig.
        En eischt dit ook de nazaat met zyn' slag,
        Hij deinst niet min, en ruimt, als uit ontzag,
        Een pad hem, vast en veilig.
      
      
        Wat reppe ik van den held, die op den raad
        Van des hemels tolk, te trots een wijl versmaad,
        Al zijn melaatse plekken,
        Net zevenmaal gedompelt in den vliet,
        Zo asspoelt, dat Elisa rein hem ziet
        Van bozer asgodtsvlekken.
      
      
        Joannes zelf, die grote boetgezant,
        Gods voorbo, roept, verdaagt al het Joodse land,
        Dat elk zich wassche en bade
        In des Jordaan: een merk der zuiverbron,
        Waarmê Gods hand vergrijp en erfsmet kon
        Afvagen uit genade.
      
      
        Joannes Heer, d'Aartsheilant, zonder vlek,
        Van misgreep vrij en schendig erfgebrek,
        Laat in Jordaneplassen
        Zich domplen, eert en heiligt zo den vloed
        Voor lijf en ziel, vol smetten, door zijn bloed
        En Geestdoop af te wassen.
      
      
        Daar roept met kracht de Vader uit zyn' troon:
        Daar wydt hij voor de kerk den liefsten Zoon
        Tot leraar, priester, koning:
        Daar komt de Geest, gelijk een duif, gedaald.
        Wat gloriglans, die van dry lichten straalt!
        Wat hemelse vertoning!
      
      
        Zo wordt geen Po der vlieten vorst genoemd:
        Geen Donau vloeit, geen Rin zo wydt beroemt,
        Hoe snel en diep van gronden;
        Araxes, door geen legerbrug getoomd,
        Noch Nijl, die mild Egipten overstroomt,
        En bruist uit zeven monden.
      
      
        O wonderstroom, Jordaanstroom, veelszins trou
        En sterk van drift in des hemels dienst, wie zou
        Van u niet loflyk spreken;
        Waartoe Gods volk op landen watergront
        Aan zes paar en noch zes paar stenen vond
        Een les en heughnisteken?
      
      
        Bleek God ten dienst onze ijver ook dus groot!
        Geen weg viel dan te zuur in hogen nood:
        De dood verstrekte een bane,
        Hoe droef en bang, naar het hemels Kanaän;
        Een zalig pad, als door het bruisschen van
        Een schuimende Jordane.
      
    
  