
    
      
        ALs Jesus eens een reize deed'
        Bij een Samaritaensche Steed',
        Dewelke was Sichar geheten,
        Alwaar Jacobs Fonteine stond,
        Dewelke zo wanneer hij vond,
        En was loof, heeft daar bij gezeten.
      
      
        Daar een Samaritaensche Vrouw
        Kwam, welke water scheppen souw,
        En Jesus zeid, geeft mijn te drinken.
        Zij zeid, gij lijkt een Jood' te zijn,
        Hoe, eyst gij drinken dan van mijn,
        Bij de Joden wij immers stinken.
      
      
        Maar Jesus zeide weer tot haar,
        Indien gij wist wie dat ik waar,
        Gij zoude dan wel anders denken;
        En zeggen datelijken nu,
        Geeft mijn te drinken, en ik u,
        Dan souw' levende Water schenken.
      
      
        Zij zeide met verwondering,
        Wel Here, gij hebt niet een ding
        Waar mede gij zoudt scheppen moge;
        Van waar togh of gij dan van dan
        Het leevend' Water moogt ontfaen,
        Want de Put is zeer diep en hoge?
      
      
        Of gij u zelven meerder aght,
        Dan als den Vaêr van ons geslaght,
        Jacob, die des Put heeft geschonken
        Aan ons: en ook hij zelve mee',
        Met zijne Kinders en het Vee,
        Hier eertijds hebben uit gedronken.
      
      
        Die zijn dorst met dit Water koelt,
        Zeid Jezus, weerom dorste voelt;
        Die het Water drinkt dat ik zal geven,
        Die nimmermeer geen dorste krijgt,
        het Zal werden een Fontein die stijght,
        En het springht tot het eeuwig leven.
      
      
        Waar op de Vrouwe antwoordt weer:
        Geeft mijn dan van dit Water, Heer,
        Dat ik van dorst vrij moge wezen,
        Op dat ik nu voortaan niet meer
        Te komen lopen  hoef zo veer,
        Om te putten Water na dezen.
      
      
        En Jezus zeid, gaat roept uwe Man,
        En komt hier tezamen weder dan.
        'k Heb geen, zeid zij. Maar hij tot haar zeid,
        Vijf mans hebt gij gehad: maar nu,
        Die welk gij hebt is niet de uw.
        Hier in hebt gij gesproken waarheid
      
      
        De Vrouwe zeide: Heer, ik weet
        Dat gij moet wezen een Profeet,
        Ons Vaders hier hebben gebeden,
        En na Jerusalem gij spoed,
        En zegt dat men daar bidden moet,
        Wat mag togh zijn hier van de reden?
      
      
        En Jezus heeft gezeid tot haar,
        het Zal wezen dat nog hier, nog daar,
        Den Vader zal worden gebeën.
        Wij bidden die ons is bekent;
        Maar gy-lie heel onweetend' bent,
        Want het Heil dat is uit Judeën.
      
      
        De uur die komt, en is nu al,
        Dat in den Geest en Waarheid zal
        Werden den Heer God aangebeden,
        Alsulke Bidders zoekt hij meest;
        Want God die is een zuiver Geest,
        Dien men moet bidden in waerheeden.
      
      
        Zij zeid, Messias komen zal,
        Als die komt, zal het ons leren al.
        Hij zeid, ik bent. Zijn Jongers kwamen
        Terstond, en hebben brood gebroght,
        Dat's hadden in de Steed' gekoght,
        Vonden hem met haar praten tezamen.
      
      
        Zij liet haar Water-kruike staan,
        En is met haast na Steed' gegaan,
        En zij verteld' dit daar aan dezen;
        Die Man die heeft met goed bescheid
        Mijn dingen al-te-mael gezeid,
        Ziet of hij Christus niet mag wezen.
      
      
        In des Samaritaensche Stat
        Veel hebben zo het Geloof gevat,
        Door al het gepraat van dit Wijve,
        Daarom zijn zij tot hem gegaan,
        En hebben hard op aengestaen,
        Of hij daar bij haar wilde blijve.
      
      
        Hij bleef daar wel twee dagen voort,
        Veel meer geloofden door zijn woord,
        Als door het gesegh van de Vrouwe;
        En zeiden, wij geloven wis,
        Dat dezen den Messias is,
        Die de Wereld zal nog behouwe.
      
    
  