
    
      
        DE Zon was nau het Zuydt ontrent,
        Als Acteon moe gerent
        Van het jagen, door de Hagen,
        Kwam gestrekken bij de Bron,
        Daar hij Diana badend vond.
      
      
        Gezwind hielden zijn benen stal
        d'Ooghen gluerden over al,
        Zo nieuwsgierig, en zo vyerigh,
        Om te aanschouwen het keurig schoon,
        Dat aan de Nymphen stond ten toon.
      
      
        De naakte Nymphen metter haast,
        Vloden voor zijn komst verbaasd,
        En hij ziende // dat zij vliende
        Door verbaasdheid met haar twen,
        Deckte met een hembt beyd' haar leen.
      
      
        Meesmuylt hij en grimlacht daarom,
        Maar Diaen van toorne stom,
        Nam het onwaardig, en zeer vaardig,
        Dekt zij met haar slinker hand,
        Haar nu belonckte maagden pand.
      
      
        En voorts de rechter geeft zij klem
        In het water, en spruit hem,
        Zeid met ene // gaat nu heene
        Gaat nu klappen zo gij kond
        Dat gij Diana naakt hier vont.
      
      
        Als zelfs de woorde galmde noch
        Als Acteon voelden, och,
        Dat zijn stemme in een bremme,
        En zijn schoon manlijk gebaar
        In een wilt dier vervormet waar.
      
      
        Angstvallig liep hij na de Beek,
        En daar zijn gedaent bekeeck,
        Schoon te voren // nu met horen
        Lang getacket, dun en zwart,
        Beelden het water af en hart.
      
      
        Zijn dienaars ziende het schone wild
        Elk zijn pijl niet raeckeloos spild,
        Maar hem wonde, en zijn honden
        Rukken hem voort gans van een,
        Tot straf van zijn vermetelheen.
      
      
        Neemt jonge knaepjens dit in acht,
        Dat gij niet arglistig tracht
        Te beschouwen // der Juffrouwen,
        Pand, het welk in het kleed verbiedt,
        Op dat u niet als hem geschiet.
      
    
  