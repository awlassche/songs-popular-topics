
    
      
        ONder ene groene Linde,
        Zo ik met mijn Honden liep,
        Vond ik onlancx dat Clorinde
        Mijn Beminde lag en sliep
        Dus ik uit verliefde lust,
        Heb een wijnig neer gerust.
      
      
        k'Sagh dat haar sneeuw witte handÄ“
        Laegen op haar borst gekruisd,
        En haar Oogskens zonder branden
        Waren in den slaap verhuyst:
        het Hertjen door vermoetheyt joegh'
        En haar kraeghsken op-waerts sloeg.
      
      
        Hare poezel rode wangen.
        Gingen sachtjens op, en neer,
        Die eens (docht ik) derfde langen
        Enen kus: neen peysd' ik weer,
        Ik en wil om enen zoen
        Mijn gemoet geen hinder doen.
      
      
        Uit haar rode Roose-Lippen
        Blis zij enen Rozen-dauw:
        Die eens (docht ik) derfde stippen
        Deze Lippen; och! hoe sauw
        In het stelen van die vreugd,
        Wezen zijne ziel verheugt!
      
      
        d'Oorsaeck van des zoete pijnen
        Maakten Tyter enen dief
        Want ik docht, 'tsauw drollig schynen
        Dat ik niet en namp het gerief:
        Daar ik met gedulde klacht
        Menig jaar heb na gewacht.
      
      
        Nu gaat Tyter stadig dolen,
        Treurig en heel droef van zin,
        Rechts om dat hij heeft gestolen
        Enen kus van zijn Vrindin,
        Tyter om een klein misdaad,
        Nu van rauw al treurend' gaat.
      
      
        Voor een ogenblik genoegen
        Van zo kleine divery,
        Voel ik in mijn zelfs een wroegen,
        Dat gedurig zegt tot mij:
        Tyter, Tyter, kussjens dief
        Geeft hem weder aan u Lief.
      
    
  