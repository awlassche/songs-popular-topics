
    
      
        Mijn oorspronck is den Heer:
        Dies jaagt mijn herte zeer,
        Die Heil-fontein te vinden:
        Die levend-water geeft,
        Waar door men eeuwig leeft,
        Dat des Jesus, mijn Beminden.
      
      
        Ach was ik maar zo vert!
        Dat mijn hartjagent hert,
        Dien Heiland mocht beogen,
        Hoe soud' ik dag en nacht,
        Uit aller zielen kracht,
        Mij derwaarts henen pogen?
      
      
        Elk die beooght hier iet:
        Daar hij op doeld, en ziet.
        Ik star-oog door het Gelove,
        Op iets van meerder waerd'
        Als d'Hemel en de Aerd',
        Dat des op mijn God, hier boven.
      
      
        In welk volmaeckste Goed,
        Mijn ziele rusten moet,
        Naar al het verdriet'lijck slaaven:
        Dat hier op de Aerd' geschied.
        Daar niemand recht geniet,
        De rust van des Hemels Haaven.
      
      
        Klein is al het groot, (hoe groot)
        Dat hier den Mens ter nood
        Ter vreugde mag gebeuren:
        Daar nochtans al wat leeft,
        Zich vierigh toe begeeft:
        Dat nietig naar te speuren.
      
      
        En daarom heeft het reen,
        Dat ik het noodighst een,
        Met hert en ziel aankleve:
        Dat ik mij derwaarts wend',
        Naar mijn ziels Element,
        Om eeuwig in te leven.
      
      
        Fijn goud, hoe goed van stof,
        Hoe dierbaar, hoog in lof,
        Is drek, bij die Juwelen:
        Die mijn ziels Bruidegom,
        Zo haast ik tot hem kom,
        Uit Liefd' mij mee zal delen.
      
      
        Rijckhalsend' zoek ik dan,
        Zo veel ik immers kan
        Mij derwaarts heen te spoeden:
        Daar het wesentlijcke goed;
        Ia het volmaakt Hemels zoet,
        Zo stroomt, met volle vloeden.
      
      
        Al waar in eeuwigheid,
        Geen hertseer, druk, noch strijdt
        Zich meer zal openbaaren:
        Maar daar in tegendeel,
        het Volmaakte all', geheel
        Zal zonne-klaar verklaaren.
      
      
        Naar dien het zo waarlijk is
        Met des Hemels ervenis,
        En het zalig deel der vromen.
        Zo dient de weg gezocht,
        En het noodighst werk volbrocht,
        Van die daar wille komen.
      
      
        Zo vierigh als den Mens
        Zijns herten lust en wens,
        In het Arts zoekt naar te jagen:
        Zo moet den Hemeling
        Af zien van al het gering,
        En meest naar het waerdighst vragen.
      
      
        Elk proef dan zijn gemoed,
        Waar het meest door werd gevoed,
        Door het min, of het meer van waarde?
        Of het Hemels boven drijft,
        Dan, of men altijd blijft
        Geankerd aan de Aarde?
      
      
        Van al te groot gewicht
        Is het Hemels, om het zo licht
        Als het Arts, te late wegen.
        Ach wierdt dit recht bedacht!
        En het waerdighst meest betracht!
        Den Hemel droop van zegen.
      
      
        Als een volkomen Zee,
        Sou Godes gunst en vree
        Geduurigh blijven stromen:
        In tijd en eeuwigheid,
        O wie zich wel bereid!
        Zal God en het heil bekomen.
      
      
        Niets Heer! bedroeft mij meer,
        Als dat ik noch zo veer
        Van u blijf afgescheiden;
        Dat mijn verdorven vleys,
        Mij in mijn Hemels reis
        Geduurigh wil verleiden.
      
      
        Daar ik mij door het Gebedt
        Wel dikmaals tegen zet,
        Met waken, worst'len, strijden:
        Maar de vijand blijft te sterk,
        En ik in het Hemels werk
        Te zwak, om veel te lijden.
      
      
        En schoon ik neem al voor
        Om recht te breke door,
        Om het Hemels spoor te houwen.
        O het is al niet met al!
        Ik struyckel, of ik val,
        Men kan op mij niet bouwen.
      
      
        Naar dien ik dan bevind',
        Hoe kreupel, lam en blind
        Ik geest'lijck werd bevonden.
        Zo kom ik, Heer, tot u!
        Ik bidde helpt mij nu,
        Van het lastig pak der zonden.
      
      
        Bestraelt mij met u geest:
        Die alle quael geneest,
        Der arme sondaressen.
        Wilt Heer, door u Zoons Bloed,
        (Dat zulk Mirakel doet)
        Mijn arme ziele lessen!
      
      
        Reikt mij u rechter hand!
        Terwijl ik geen bestand
        In mijne beenders vinden.
        Wie is zo zwak als ik,
        Die schier elk ogenblik,
        Weer val, als de onbesinde?
      
      
        O Vader! ziet mij aan,
        Als een die heb misdaen:
        Doch weder zoek te keren,
        Met den verloren Soon,
        Alzo ik uwen Troon
        Niet eeuwig mag ontberen.
      
      
        Ei! legt u Ring, en het Kleed
        O Vader! weer gereed.
        Wilt het gemest doen slachten,
        'k Verlaat de Aards Verckens-trogh,
        Ik zoek dijn Hemel, och!
        Wilt mijn daar in verwachten.
      
      
        Christus, mijns levens Bron,
        Mijn Heiland, mijn siels Zon,
        Mijn Heer, mijn God, mijn Herder!
        Zoekt mij u Schaepken teer,
        Vanght mij u Duyfjen weer,
        Laat mij nooit dolen verder.
      
      
        Kijck uit u Hemels Erk;
        Neemt steeds op mijn oogmerk;
        Laat mij doch nooit verdwalen
        Op mijne Hemels Rijs,
        Naar het eeuwig Paradijs:
        Maar houd mij in dijn palen.
      
      
        Ei laat ons door gena,
        De voorsmaak vroeg en spa
        Van het Hemels zoet recht smakken!
        Of ons dat zo geviel,
        Dat wij met hert en ziel,
        Daar steeds naar mochten hakken.
      
      
        Niet noodiger als dat:
        Dat ons de waertste schat
        Doet lieven, en doet kopen:
        Dat ons tot Gode brengt,
        Die het eeuwig Leven schenckt.
        Die door het Geloof dus lopen.
      
    
  