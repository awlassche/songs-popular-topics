
    
      
        Heb dank, geleerde Heer! voor ‘het zien van uw Gezangen,
        En Digt-kunst, klaar van zin, zagt vloeiende en zoet,
        Ik heb daar onderwijs en stigting uit ontvangen,
        Uw gulheid overtuigd en prikkelt mijn gemoed.
      
      
        Ik heb naar mijn verstand uw wegen naa-getreeden,
        Die gij mij aantoond’ op den schonen Roosendaal,
        Uw geestelijk besef van die vermaaklijkheeden,
        Gaf aan mijn geest een nut en aangenaam onthaal.
      
      
        Ik ben nog boven dien gestigt door uwe lering,
        Waar in gij geest en kragt vertoond’. en blijken gaaft,
        Dat gij den zondaar tot gelove en bekering
        Aanporde, en met een vermoeyde zielen laaft.
      
      
        Een hand vol airen, bij uw garven opgezaamelt,
        Vertoon ik u ten dank van uw genooten gunst,
        Versmaad geen kleine gaav’ al schoon mijn rijmtrant staamelt,
        Uw liefde dekke toe mijn feilen in de kunst.
      
      
        Den Hemel agtervolg met zijn genaad en zegen
        Uw Schrift en Prédik-taal dat blijft de wens den bee
        Van hem, die aan u is verpligt, en zig genegen
        Vind, en volvaardig tot uw dienst.
      
    
  