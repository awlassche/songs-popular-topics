
    
      
        DEn blinden Dwerg, den groten Vlammen-stóker,
        Die zijnen lust in brand en moorden stelt,
        Trok lest eenn pijl uit syn geladen kóker,
        Die, na mij docht, vvierd op mijn borst geveld.
        'K riep, houd! vvaer toe het onnodig pillen-spillen?
        Zoekt gij mijn dood, gij most hem zo niet willen.
      
      
        Zoekt gij mijn dood, gij zult hem zo niet vinden;
        Het gewenste sterven, laas! is mij ontseyt.
        Zoekt gij mijn dood, gaat dan bij mijn Beminde,
        En treft haar borst, vvaer in mijn Hertje leit.
        Zo lang't daar is, en kan het nimmer sterven;
        Alsoo't daar nooit syn's levens vuyr zal derven.
      
      
        De vlugge Minn is flux, verstoort, gevlogen,
        VVaer hij mijn soette Vyandinne vand:
        Maar doen hij zag haar lodderijge OGEN,
        Smêet hij synn boog en pillen uit de hand;
        Stak d'armen uit, en hechten hem, vol lusten,
        Aan haren mond, dien hij begerig kuste.
      
      
        En plaetsten in haar vrundelijcke OGEN
        Al wat er zoet in het zoete minnen heet;
        En zwoer haar, dat syn goddelijk vermogen
        Nooit in haar borst sou werken het minne-leed.
        Is het vreemd dan dat haar Oochjes wel vermaken;
        Maar dat ons minn haar hertje niet kan raken?
      
    
  