
    
      
        O! grote kracht der minne,
        O! zoete brand daar liefde u doet blaken,
        Zijt gij aan ziel en sinne,
        Een lieve vreugd, een aangenaam vermakken,
        Gij queeckt en voet, door vlees en bloed,
        Wellusticheydt en vreugde;
        Doch! daar mins lusten,
        Op liefdens wetten rusten,
        Zijn ze deughde.
      
      
        Is min aan liefd' gebonden,
        Is liefd' geneught, door Echt de min te plegen,
        Werst min bij trouw gevonden,
        Is liefd' door trouw tot minne-lust genegen,
        Genegentheydt, zo aengeleydt,
        Baard niet als lieve vreugde,
        Mitsdien de minne,
        Aan die verliefde sinne,
        Strekt tot deughde.
      
      
        Liefd' maakt de minne Heilig,
        Min zonder liefd' staat Goddeloos te noemen,
        De liefd' maakt minne veilig;
        Min zonder liefd' die is gelijk de bloemen,
        Die afgescheurt, verdord en treurt,
        Om dat haar is benomen,
        het Geen daar haar vreugde,
        Haar wellust en geneughde,
        Van most komen.
      
      
        Dies wens ik dat u sinne,
        Verliefde jeugd, de min zo mogen plegen,
        De min zo mogen minne,
        Dat zij tot min door liefde zijn genegen;
        Door liefd en trouw, werd Vrijster Vrouw,
        Door minne, zonder trouwen,
        Werd de eer verloren;
        Werd min door liefd' verkoren,
        des Is behouwen.
      
    
  