
    
      
        O herder trouw wiens wakker ogen,
        Rondom de wijde Wereld gaan,
        Wiens hoofd tot slaap nooit werd gebogen,
        Een aardworm komt u spreken aan.
      
      
        Ag wie ben ik dat ik sou spreken,
        Met God ik ben maar aard en stof,
        Ziet niet O Heer op mijn gebreken,
        Maar neemt in dank mijn des herten lof
      
      
        Mijn hert heeft lust om u te loven,
        Dies ook mijn Mond zig open maakt,
        Om dat gij dezen nagt van boven,
        Voor mijn zoo trouw' lijk hebt gewaekt.
      
      
        Gij hebt gewaekt, Jk heb geslapen,
        Hoewel den Leeuw rondom mijn gaat,
        Jk weet hij kan mijn niet betrapen,
        Als gij voor mijn op schildwagt staat.
      
      
        Voor ziekte die in het duister sluipen,
        Heeft mij bewaard u sterke hand,
        En voor des Jagers loos bekruipen,
        Die mijn veel duizend netten spant.
      
      
        Mijn arme Ziel was lang verslonden,
        Mijn Lighaem waar in het stof geleid,
        Zoo mijn u hulp niet waar gezonden:
        U Vleug'len over mijn gespreyt.
      
      
        Jk lef alleen door u genade,
        Die alle morgen mij verblijd,
        O God wat is de mens op aarde,
        Dat gij hem zoo genadig zijt.
      
      
        De duistere nagt die is geweke,
        den ligten dag verschenen is,
        Wilt door u magt o Heer verbreken,
        De heele magt der duisternis.
      
      
        U gulden Zon is opgeresen,
        Waar door de wereld werd verligt,
        Laat ook mijn ziel verligte wezen,
        Met stralen van u Aengezigt.
      
      
        U Aanschijn is mijn Zon en leven,
        Wilt dat voor mijn verbergen niet,
        Mijn hert kan niet dan slaan en beven,
        Wanneer het maar denkt aan zulk verdriet.
      
      
        Heer wilt mij met u Ogen leiden,
        En met u hand mij stieren voort,
        Laat uwen Geest niet van mij scheiden,
        Ontrekt mijn niet u Heilig Woord.
      
      
        Geeft dat ik ga in deze dagen
        Als staand altijd in u gezigt,
        Op dat naar u goed welbehagen,
        Mijn doen en laten zij gerigt.
      
      
        Geleid mijn voorts op al mijn wegen,
        Die ik op aarde wandelen zal,
        Verblijd mijn dog met uwen zegen,
        Jn dit ellendig Tranen dal.
      
      
        Heer wilt mijn uwen Trooster geven,
        Bedekt mij voor des Duivels schigt,
        En laat mijn na dit droevig leven,
        Met u bewonen het eeuwig Ligt.
      
    
  