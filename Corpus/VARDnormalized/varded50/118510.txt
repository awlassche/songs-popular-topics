
    
      
        Houdt gij maar Gods reine wegen,
        Wat is dan daar aan gelegen,
        Wie u met of tegen zij?
        Jezus blijft ons altijd bij.
        Hebt gij Hem en zijn genade,
        Niemants boosheit doet u schade.
        Is God met ons, wie is het dan,
        Die ons tegen wezen kan?
      
      
        Zo gij lijden kond en zwijgen,
        Zult gij haast Gods hulp verkrijgen,
        Geef u maar aan Hem alleen,
        Die wel voor u in zal treen.
        Den nootdruft'gen, die in lij'en
        Tot hem roept, wil Hij bevrij'en.
        Hij geeft, met een gunstig oor,
        Der sachtmoed'gen wens gehoor.
      
      
        Volgt, door oneer, en door ere,
        Wel-gemoet, ons'aller Here;
        Gaat door quaat en goed gerucht,
        Voor geen haat of smaat beducht.
        Wie u lijd' of niet en lijde,
        Blijft gij maar aan Jezus zijde,
        Ia ook in zijn zijd' en hart,
        Daar gij alle rampen tart.
      
      
        Van geen werelds vrede praat hij,
        Zijnen vrede heeft en laat hij;
        Die verleend ons goeden moed,
        Als de wereld hittig woed.
        Meint dan in geen werelds hoeken
        Vreed' en veel gemak te zoeken:
        Ware vrede van het gemoet
        Is in God ons'hoogste goed.
      
      
        Laat uw ziel slechts zijn bezeten
        In geduld en het goe geweten;
        Zo zal God u wel behoen,
        Wat u ook de mensen doen.
        Die van binnen wel gesteld is,
        Schoon hij uitterlik gekweld is,
        Wordt in noot en doods gevaar
        Gods gewenschten troost gewaar.
      
    
  