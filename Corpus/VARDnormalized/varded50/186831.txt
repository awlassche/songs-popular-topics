
    
      
        'k Geloof in God, den vaader vol van magt,
        Die hemel, zee, en aard in wezen bragt,
        En in syn soon, dien ik, als onzen heer,
        En enigen gezalfden heiland eer,
        Die van Gods Geest ontvangen, en versierd,
        Rein uit de maagd Mary geboren wierdt,
        Die, naa veel leeds, ten onrecht, door Pilaat,
        Aan het kruishout, stierf, en, naa zeer groten smaad,
        Aldus gedood, in het helsche dal gegaan,
        Den derden dag van het graf weer opgestaan,
        Ten hemel voer, en daar, in het heerlik leven,
        Ter rechterhand syns vaaders zit verheven.
        Van waar hij weer zal komen op een wolk,
        Ten oordeel van al het dood, en levend volk.
        Ook blijft mijn hart standvastig daarenboven
        In God, den Geest, die heilig heet, geloven.
        'k Gelove mee, dat die na Kristus haaken
        Een heilge kerk, die algemein is, maaken,
        Dat eilig volk met hem gemeinschap heeft,
        Dat God, uit gunst, mijn zonden mij vergeeft,
        Dat ook mijn vlees, na het stierf, weer zal verrijzen,
        En mijnen God, in het eeuwig leven, prijzen.
      
    
  