
    
      
        Wanneer zal ik die vreugd ontvangen,
        Dat gij bekoorlijke Engelin,
        Uw minnaars leven zult verlangen,
        Die nu door een Stantvaste min:
        Leeft in u schoot wiens leven dood:
        En het leven het geen hem het leven dat hij leeft:
        Meer smert dan vreugd meer dood van leven geeft
      
      
        U heldre flankerende oogjes straalen:
        Volmaakt, uw net gevormde leen,
        Doen mijn somtijds eens adem haalen,
        Dog steken mij door d’aaderen heen:
        Het ambrozijn het schoon robijn,
        Op d’ugtent morgen van u lieve mond,
        Ontsielt dog maakt mijn t’elkens weer gezond.
      
      
        Zal ik u eeuwig moete derven,
        Mijn tweede ziel mijn waardste pand?
        Gij doet mijn duizend doden sterven,
        En hebt mijn leven in u hand:
        Ag lieve ziel voor wien ik kniel:
        Hebt gij dan vreugd in mijn verdriet en smert?
        Wiens dood en leven U geofferd werd.
      
      
        Wel aan ik zal u egter Minne,
        Zo lang mijn Boezem adem haalt,
        Hoe wel ik niets op u kan winne,
        Maar als ik ben in het graf gedaald,
        Dan bid ik Schrift op mijne zerk:
        Dit vers, hij die hier legt op aard en stee,
        Door Een veel meer dan duizend doden lee..
      
    
  