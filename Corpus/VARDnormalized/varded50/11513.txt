
    
      
        SInckt toch, goude Zonne sinckt,
        Die zo klaar en helder blinckt
        Met u stralen, laat die dalen
        Achter d'hooge heuvelen neer,
        En verpoost u Zuster weer.
      
      
        het Wilt en sacht-gepluymde Vee
        Wensen om de nacht alree,
        Kleene beesjes, die haar geesjes
        Zijn vermoeid, door zware jacht,
        En u komste graag verwacht.
      
      
        Sent doch al de wereld vaak,
        Dat ik bij mijn lief gerak,
        Wilt vertrekken, en bedekken
        Met een kleed van wolken grauw,
        het Overschoone Hemelsblauw.
      
      
        Sust in slaap de zoete wind,
        Op dat hij, die mijn bemindt,
        Door het razen, van het blazen,
        En der bladeren gedruis,
        Niet door schrik weer jaagt naar huis.
      
      
        Hoe verdrietig en vol pijn
        Valt, och Daphne! het wachten mijn?
        Wufte zinnen, die door het minnen
        En door het teder Wichts geweld
        Zijn nu t'eenemael ontstelt.
      
      
        Ach mijn Engel van mijn hard!
        Hoe komt datje zo lang mardt?
        En zo zoetjes, met u voetjes
        Maakt, helaas! een loome tret
        Die mijn soetste vreugd belet?
      
      
        Ach! mijn Prins, voor wien ik kniel,
        Ach! mijn Keizer van mijn ziel!
        Waar na toefje? of bedroefje
        Willens des benaude vrouw,
        Die schier smelt van grote rouw?
      
    
  