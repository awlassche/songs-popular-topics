
    
      
        AL is het dat de wreede Leeuwen
        In de bossen leelyck schreeuwen,
        Al is het dat den Tijger krijt
        Dat de locht in stukken splyt,
        Oft de felle Beiren tieren,
        En doen beven alle Dieren,
        Even-wel zij al te-gaar
        Sparen noch hun wederpaar.
      
      
        Nooit en vecht Leeuw met Leeuwinne,
        Maar hij oefent zoete minne,
        Nooit en is den Tijger fel
        Tegen zijnen med'-ghesel,
        Maar den Beir noch boven allen
        Pleeg te jokken en te mallen,
        En te tonen zoet gelaat
        Aan syn lieve Mede maet.
      
      
        Beiren konnen samen trouwen
        En hun in de liefden houwen,
        Beiren paren in het groen,
        Soeter als veel mensen doen,
        Foei dan Grimmers, Kyvers, Kryters,
        Foei verwyters Vrouwe-smyters,
        Foei de Vrouw die haren Man
        In gheen liefde vieren kan.
      
      
        Felle Beesten zonder reden,
        Nooit geleerd in goede zeden,
        Tonen liefd' en zoeten aard
        Als zij samen zijn ghepaert;
        Gij dan die uwe rechte handen.
        Eens te - samen ginght verpanden,
        Weest voor alles zoet van geest,
        Oft komt leert het van een Beest.
      
    
  