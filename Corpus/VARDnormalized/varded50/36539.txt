
    
      
        Loft God in eeuwigheid,
        Gebenedyd moet wezen
        Uwe hoge Majesteit // Weirdig geprezen.
      
      
        Gij die ons Vader zijt
        Geweest van het beginne,
        Verlicht ons te aller tijd // Door uwe minne.
      
      
        Wilt ons mensen te zam,
        Van ongeluk beschermen,
        Door uw weirdigen naam // Wilt ons ontfermen.
      
      
        Lof zij u, Moeder schoon',
        Maria hoog geprezen,
        Die Moeder van Gods Zoon // Is uitgelezen.
      
      
        Hoogweirdig' koninginn',
        Lof zij u t'alle tijden,
        Want wij door uwe minn'// Ons nu verblijden.
      
      
        Gij waart rein, puur, en net,
        Maget van God bevonden,
        Nocht nooit en waart besmet // met Adams zonden.
      
      
        Gij zijt in reinigheid
        Maget altijd gebleven,
        Door Gods voorzichtigheid // Moeder verheven.
      
      
        Van zijnen eigen Zoon,
        Het licht van alle mensen,
        Die daalt uit zijn troon // na iders wensen.
      
      
        Uit medelijden groot,
        Kwam God tot ons bevrijden,
        Verlossen uit den nood // Door zijn groot lijden.
      
      
        Gij zijt ene zuyv're Maagd,
        Maria vol van vreugden,
        Die God voor all' behaagt // Om uwe deugden.
      
      
        Ik bidde u Moeder schoon',
        Eerweirdige Princesse,
        Wilt wezen bij uw Zoon // myn' voorspraekersse.
      
      
        Wilt wezen te allen tijd
        Ons troost en medecyne,
        En maakt ons eeuwig vrij // Van alle pijne.
      
      
        Lof dit is t'uwer eer',
        God en Maria mede,
        Jont ons almagtig Heer // D'eeuwigen vrede.
      
    
  