
    
      
        HOe kan dat teere Moeders hert,
        Des jammer en des pijn gedogen,
        Dat zij den dood en nare smert,
        Van zeven Zonen ziet voor ogen?
        Die zij noch in den dood versterkt.
        Ziet wat een vast geloof al werkt!
      
      
        Zij wierden vast gepranght, geboeyt,
        Gemartelt en zeer fel geslagen:
        Op dat Gods Wet, dus uitgeroeid,
        Zij zich als Heidens zouden dragen:
        Of anders dat s' in het vier gebra'en<
        Niet zouden des Konincks toorn ontgaan.
      
      
        Zij bleven vast aan Godes Woord,
        En weygrigh Verckens vlees te eten:
        Dies bracht men hun ter straffe voort,
        Maar zij met een oprecht geweten,
        En wilden noch om dood noch pijn,
        Meyn-eedigh aan Gods wetten zijn.
      
      
        de een wierd' na de ander voort-gebracht,
        De le'en gekapt en af-gesneden:
        Maar Beul noch wreedheid hadder kracht,
        Om doden haar Godtsdienstigheden:
        Zo dat er zes in haar gezicht,
        Door vlam vernield, zijn heen gericht.
      
      
        Antiochus, der wreedheid zat,
        Den jongsten Soon zocht t'over-reden,
        Op dat hij zijn geloof af trat,
        En smeicheld' hem door zoete beden.
        Maar des Moeders innighlijck opzet,
        Die vestighd' hem in Godes Wet.
      
      
        Zij sprak, ben ik u Moeder niet,
        Die u ter Wereld heb gedragen?
        Gebaard, in lijden en verdriet?
        Ontsiet daarom geen wreede plagen:
        Dit leven dat u God eerst gaf,
        Zal hij verwekken uit het graf.
      
      
        Dus vreest daarom noch vier noch zwaard,
        Want God zal u genadig wezen:
        Wij zijn gemaakt van stof en aerd',
        God zal ons van den dood genezen:
        De Jonghlingh riep, in God gerust,
        Treet aan, en boet u wreede lust.
      
      
        De straffe die God hier gehenght,
        Die lijden wij om onze zonden,
        Schoon gij het onnozel bloed dus plenght,
        Gij wordt weer in Gods toorn verslonden.
        Tyran! Tyran! God zal u slaan,
        Gij zult zijn gesel niet ontgaan.
      
      
        Dies zwol Antiochus van spijt,
        Bracht Soon en Moeder straks om het leven,
        Alleen uit bittre haat en nijd:
        Maar zij door Godes geest gedreven,
        Bezweken noch in nood of smert,
        Maar loofden God uit ziel en hert.
      
    
  