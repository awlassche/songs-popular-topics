
    
      
        Als het schaapjen was verloren
        Van den helschen Geest vervoerd,
        Is den Herder ons geboren,
        Jesus,
        Jesus nu al lang verwacht,
        Wierd geboren in der nacht,
        ‘het Welk het hels gedroght ontroerd.
      
      
        Op dat hij zijn schaapjens weder
        Brengen zou in ‘het Hemel-rijck,
        Komt den Herder tot ons neder,
        Jesus,
        Jesus verlaat ‘s Hemels troon,
        Word een ware mensen Soon,
        Ons in alle ding gelijk.
      
      
        Om zijn schaapjens op te queecken
        Geeft hij haar de groene weyd’,
        Leyd haar aan de water-beecken,
        Jesus,
        Jesus zelfs is drank en spijs,
        Op een geestelijke wijs,
        En voed ziel en lichaam beyd’.
      
      
        Op dat ‘het schaapje niet zou raacken
        Van het spoor des Hemels af,
        Steld hij in zijn Woord de baacken,
        Jesus,
        Jesus door zijn sterke hand,
        Leyd ons in een effen land,
        Trekt ons van den dool-weg af.
      
      
        Komt het egter af te dwaalen,
        Hij verlaat het daarom niet,
        Terstond zal hij ‘het wederhalen,
        Jesus,
        Jesus zoekt ‘het verdoolde weer,
        Brengt het tot zijn rechten Heer,
        Van wien ‘het onversonnen vliet.
      
      
        Heeft het schaapjen door de zonde
        Zig verwond of zeer gedaan,
        Hij giet oly in de wonde,
        Jesus,
        Jesus is de Medicijn
        Helet hare smert en pijn.
        Als een recht Samaritaan.
      
      
        Dezen Herder houd de wachtte
        Voor haar zeer geduldelijk,
        Zoo bij dage als bij nachte,
        Jesus,
        Jesus word niet mat noch moe,
        Ziet gedurig neerstig toe,
        Waakt voor haar zorgvuldelijk.
      
      
        Word het schaapje fel besprongen,
        Of verschrikt, door ‘het wolfs-gehuyl,
        Geen en wort’er hem ontwrongen,
        Jesus,
        Jesus is dien sterken held,
        Die zijn schaapjens met geweld
        Rucket uit des leeuwen muil.
      
      
        Is het schaapjen afgedreven,
        Door vervolging moe gemaakt,
        Hij en zal het niet begeven,
        Jesus,
        Jesus laat het niet in nood,
        Draagt het zwakke in zijn schoot,
        Dat ‘het weer aan zijn adem raakt.
      
      
        Ziet hoe trouw is dezen Herder?
        Hoe gevoelig van haar wee?
        Jaa het gaat al vrij wat verder
        Jesus,
        Jesus geeft hem in ‘het verdriet,
        Spaart hem eigen zelven niet,
        Voor de welstand van zijn vee.
      
      
        Om zijn schaapjens te bevrijden
        Voor het pijnen helsche vier,
        Steld den Herder zig in ‘het lijden,
        Jesus,
        Jesus gaf zig in de nood,
        Stierf een schandelicken dood,
        Voor zijn schaapjens teer en dier.
      
      
        Op dat hij haar ‘het eeuwig leven
        In zijn Hemels Koninkrijk,
        Eindeloose vreugd zou geven,
        Jesus,
        Jesus is ons voorgegaan,
        En heeft ons daar door de baan
        Toebereid tot ‘het Hemel-rijck.
      
    
  