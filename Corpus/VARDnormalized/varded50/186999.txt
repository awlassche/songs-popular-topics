
    
      
        De zee met al haar ruime plassen
        Kan het vuil van mijne zonden niet,
        Hoe zeer ik baad, en vrijf, afwassen
        Ten zij gij het water zulks gebied.
        Maar met een drop o Heer! van uw genade,
        Een dropje bloeds uit uw doorenekroon.
        Kom ik de smet van mijne ziel te stade,
        En was haar, hoe bevlekt, zuiver en schoon.
      
      
        Dat is dat eewige vergeven,
        Gerezen uit den dierbren vloed
        Van uw, aan het kruis geofferd leven,
        Van uw, voor ons gestorte bloed.
        Wast gij, hier in, het vuil van onze zonden
        o Jesus! tot onze hulpe zoo ree:
        Zoo worden wij, in het end, eens rein bevonden.
        Ei! gun ons die genade op onze bee.
      
    
  