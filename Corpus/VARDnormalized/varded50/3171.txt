
    
      
        SIng nu vrolijk alle volken,
        Toont u vreuchdenrijck:
        Jesus stijght door Lucht en Wolken,
        In 'et Hemelrijk,
        Tot in zijns Vaders woning,
        En aan zijn Rechter-handt,
        Daar hem de blijde Crooningh
        Wordt op 'et hoofd gheplant.
      
      
        Door zijn heilig Hemel-klimmen
        Rakken wij zo veer,
        Tot de allerhoogste Simmen,
        Bij den groten Heer;
        Zijn voor-op-gaende stappen
        Die wijzen ons de Baan,
        En tonen ons de Trappen,
        Wat weg wij zullen gaan.
      
      
        Hij gaat ons den weg bereiden,
        Tegen des Levens gang,
        En wil ons aldaar verbeiden,
        Tot wij door den drang
        Zijn vol-op uitgekomen,
        En staan voor zijnen Stoel,
        En werden opgenomen
        Vyt het heyloos Hels gewoel.
      
      
        Vyt 'et boos ghekerms gewemel,
        En verdoemt geslacht,
        Werden wij in zijnen Hemel
        Door zijn gunst gebracht:
        Daar hij ons zal begroeten,
        Gelijk een Bruyd'gom gaat
        Zijn lieve Bruid ontmoeten,
        En haalt 'er van de straat.
      
      
        Dit's den troost voor onze herten,
        Vyt zijn Hemelvaart,
        Dat wij zullen vrij van smerten
        Worden eens vergaard,
        Ter plaatse daar hij heden
        Zijn blijde Woning heeft,
        Daar hij ons arme leden
        Dan heure rijkdom geeft.
      
      
        Jesu, Heer, wilt ons versterken
        In 'et zwak gemoed:
        Wilt in ons het gelove werken,
        Neffens alle goed,
        Ten einde wij betrachten
        V nutte Hemel-reis,
        En door dien troost verzachten
        De droefheid van ons vleys.
      
    
  