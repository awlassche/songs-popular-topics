
    
      
        KOmt Schepper, mijn God verheven,
        Vertrooster, Heilig Geest,
        Komt zendt ons u gaven zeven,
        Nu in dit Pinxter Feest,
        Op dat ik mag,
        Al uur, en dag,
        U beter dienen als ik plag.
      
      
        Geeft Wijsheid aan alle mensen,
        U wijsheid, is een schat,
        Wij bidden u, en wij wensen,
        Wijst ons het rechte pad,
        Ten Hemelvaart
        Van dezer aard,
        Geeft dat u Wijsheid ons verklaart.
      
      
        Goed Verstand laat ons behouwen,
        Geeft verstand in ons werk,
        Op dat wij verstandig bouwen,
        Met arbeid in u Kerk,
        Nu en altijd,
        Met groter vlijt,
        Verstandig zoeken wat gij zijt.
      
      
        Komt Raad ons altijd ten beste,
        Raad ons des duivels raad
        Te schuwen, gelijk de peste;
        Afstaan van zonden kwaad,
        Op dat wij dan,
        Aan alle man,
        Doch raden daar te wijken van.
      
      
        Geeft Sterckheyt om wel te strijden,
        Tegen des duivels eis;
        Versterkt ons om wel te mijden,
        De lusten van ons vleys,
        Maakt mij zo sterk,
        Dat ik bemerk,
        Dat des werelds lust is ijdel werk.
      
      
        Wetenschap die wilt ons schenken,
        Maakt ons zo wetend wijs,
        Dat wij wetend' wel bedenken,
        Der Hellen groot afgrijs,
        En weten klaar,
        Dat dit gevaar,
        Ons volgen zal door zonden zwaar.
      
      
        Godvruchtig wilt ons doch maken,
        Leert ons Godvruchtig zijn,
        Door bidden, en ook door waken,
        Neemt traagheid weg van mijn,
        Geeft dat ik meer,
        Door u geest leer,
        Godvruchtig bidden aan den Heer.
      
      
        Gods vreze wilt mij doch leren,
        Geeft mij doch dat ik mag
        God vrezen, en altijd eren,
        Op dat ten jongsten dag,
        Mag zijn verblijd,
        Eeuwig altijd,
        Van meerder vreze zijn bevrijd.
      
    
  