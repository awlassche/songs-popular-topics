
    
      
        Wat roemt gij op uw pragt, en hogen staat
        Groothartigen, wat praalt gij zonder maat
        Op uw geluk, in dartel banketteren?
        De Heer zal al uw weelde in rook verkeren.
      
      
        De staatzugt, daar men u, door rijzen ziet,
        Zoo lang gij voert alhier het hoogst gebied,
        Waar me gij drukt de nedrigen, en vromen,
        Wil jammerlijk eerlang uw moedwil tomen.
      
      
        Uw moedwil, die zig zoo te buiten gaat,
        Dat zij den Heer met schrik voor het voorhoofd slaat,
        Waar door, op aard, de werelooze u vrezen,
        Zal, tot uw straf, uw eigen vonnis wezen.
      
      
        Gij draagt, geen regt, maar het onregt in de hand.
        Verdrukt de deugd, en ondersteund de schand.
        Stift met uw magt, het verganklijke der aarde.
        En, wat u vleyt, agt gij het hoogst van waarde.
      
      
        Maar wijl ge elkaar ter heerschappije stemt,
        De eenvoudigen hun have, en erf ontvremt,
        En elk een doet uw overlast gevoelen,
        Raakt eindelijk Gods gramschap aan het woelen,
      
      
        En dreygt (ziet toe) op deze onregte baan
        Van boven, met den bliksem u te slaan.
        Maar gij, belust uw hoogmoed te zien vleien,
        Gaat willens dus uw ondergang bereyen.
      
      
        Want ziet de Heer zal uwen trotsen staat
        Uw heerlijkheid veranderen in smaat;
        En al uw glans, gewoon hier schoon te blinken
        Vernielen, en in des Hemels wraak verdrinken.
      
      
        Let, let op het geen de mond der waarheit leert:
        ‘Terstond wanneer zij zullen zijn geëerd,
        ‘En hare glans u komt in de ogen schijnen,
        ‘Zoo zullen zij, gelijk een rook verdwijnen.
      
      
        Een kei, met kragt, geslingert naar omhoog,
        Vliegt in de lugt wel snel uit yders oog,
        En volgt in steylt' het gevogelte op zijn veder:
        Maar valt terstond, door eigen last weer neder.
      
      
        Gelijk gij mé, van des werrelts pragt gehult,
        Door dezen last ter neder storten zult
        Staatzugtigen, zoo dra gij hier verheven,
        Veel hoger, als het u past, bestaat te zweven.
      
      
        Wat roemt gij dan op uw geleend sieraad?
        Wat stoft gij op uw pragt, en hogen staat.
        Gewoon, daar mede, elk een den nek tekeeren.
        De Heer zal al uw weelde in rook verkeren.
      
    
  