
    
      
        Wat is ‘er meerder vreugden hier te vinden;
        Wanneer een Herder met zijn Herderin,
        Te zam vereend spanceeren door de linden
        En haar verlusten in opregte Min:
        Geen vreugd op aarden, Is meer van waerden,
        Als trouw en kuysche Min,
        Van twee vereend van zin.
      
      
        Maar als de dood haar een van twee komt treffen
        En in den schoot der aarden word geleid,
        Wie kan die grote droefheid dan beseffen;
        Wanneer den Herder raakt zijn Philis kwijt:
        Hoord Damon zugten! Met ongenugten,
        Zijn Philis die hij mind,
        Is door de dood verslind.
      
      
        Damon spreekt tot zijn Schaapen.
        Mijn Schapen treurt en weent met uwen Herder
        Draagt rouw om u roemwaerde Herderin!
        Die u in ‘het groen steeds hoeden ginds en verder;
        Ia onvermoeid met herte, ziel en zin,
        Met al haar kragten, Bij dag en nagten,
        Met zorg en liefde groot: Is nu eilaas dood.
      
      
        Zij plagt u staag te spijzen en te laven,
        Als immer Herderin ooyt heeft gedaan;
        En onder u mijn Schapen steeds te slaven,
        Op dat gij veilig in het groen zou gaan:
        Die u gekoestert Heeft, en gekloestert,
        Is door de dood vermant,
        Eilaas geleid in ‘het sant.
      
      
        Hoe kan de dood ooyt zwaarder rou doen kleden,
        Als dat hij door zijn Seysde levens tijd,
        Van uwen Herderin heeft afgesneden,
        Op ‘het besten van haar Ieugd en zoetigheid;
        o Wreede slagen, Die ik moet dragen!
        Ik mis mijn Herderin,
        Die vast stond in mijn zin.
      
      
        Terwijl u Herderin nog lag te kampen,
        In ‘het perk met de fel en bitt’re dood,
        U Herder was belaen met ramp op rampen,
        Zijn Ziel die wierd geslingert als een bloot,
        Zijn ogen leken, Als waterbeeken,
        Van zilte tranen vloed,
        Uit zijn benaeut gemoed.
      
      
        ‘het Scheen zijn gemoed hem niet gerust kon stellen,
        Swom nagt en dag in tranen vol van rouw;
        Hou op mijn Ziel en wilt u zo niet kwellen:
        Schoon dat gij mist u Philis waarde vrouw!
        Wilt niet meer schreien, Zij is uit ‘het leien,
        Bij God in eeuwigheid,
        Daar zij u komst verbeid.
      
      
        Wat zou het treuren mij dan baten kunnen?
        Dat ik doen om een dode romp en stof:
        Laat ik haar dog den Hemel niet misgunnen,
        Daar zij zingt eeuwig tot des Heren lof:
        Ik wil gaan minne, Een aar vriendinne,
        Die met mijn weiden zal,
        Mijn Schaepjes in het dal.
      
    
  