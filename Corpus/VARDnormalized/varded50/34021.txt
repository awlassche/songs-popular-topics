
    
      
        Maar ziet daar Judas komen,
        het Hoofd der verraderen,
        En heeft met hem genomen
        De dartigh penningen,
        Daar hij den Zone Gods
        Zo veil om had gekoght,
        En tot den nood des doods
        Verraderlijk gebroght.
      
      
        Hij wilse weder geven,
        En smaktse voor de voet,
        'k Heb grote Zond bedreven,
        Verkoght het reghtvaerdigh bloed,
        En zo mistroostig scheid,
        Verliesende de hoop,
        Door zijn kleinmoedigheid,
        Verworght hem aan een knoop.
      
      
        De Joden haar beraden,
        Wat zal men met dit geld?
        Zij gaan het nog bestaden,
        En kopen nog een veld,
        Om daar te maken van
        Begrafenis bekwaam,
        Voor alle vreemde man,
        Bloet-acker is den naam.
      
      
        Beveynstheydt dezer Joden
        Is wonderlijke sleght,
        Zij schromen niet te doden,
        En dat nog tegen reght,
        Maar het raken van het geld,
        Haar nu besmetten moght,
        Dat s' hadden zelfs geteld,
        En het bloede voor gekoght.
      
      
        Dus doen zij wederomme
        Voor het Rechthuis van Pilaet,
        Daar binnen in te komme
        Dat aghten zij voor kwaad,
        Maar het onnozel bloed
        Te leveren ter dood,
        Dat rekenen zij goed,
        Al is het zonde groot.
      
      
        O Jesu, Heer der Heren
        Die het al hebt in uw maght,
        Hoe laat g'u dus trakteren,
        In deze droeve naght?
        Ogh! het is ons Zonden schuld,
        Dat gij nu dus veel lijdt,
        Voor ons gij sterven zult,
        Op dat wij zijn bevrijd.
      
    
  