
    
      
        Zo Ymant mij mochte vragen,
        Wat is Liefde? ik antwoordt:
        t’Is ijdt dat het hert verstoort,
        En de inwendigheid doet klagen:
        Daarom raad ik u als vrindt
        Wacht u voor de Liefde blind.
      
      
        Hier op mocht den vrager spreken,
        Veracht gij de liefde dan?
        Neen, ik houde veel daar van:
        Maar ik haat haar sotte treken,
        Daarom raad ik u als vrindt
        Wacht u voor de liefde blind.
      
      
        Al die ik ter wereld kende
        Met de blinde liefd belaen,
        Zijn ze niet te niet gegaan?
        Iae, met droefheudt en ellende,
        Daarom raad ik u als vrindt
        Wacht u voor de liefde blind.
      
      
        Sach-men niet tot haar bederven
        Pyramus en Thisbe bei,
        Met een bitterlijk geschrei
        Door de blinde liefde sterven:
        Daarom raad ik u als vrindt
        Wacht u voor de liefde blind.
      
      
        Iphis ginck hem zelfs ontlijven
        Door de blinde liefde snood,
        Och! t’verhael waar veel te groodt
        Van die in des strijdt al blijven:
        Daarom raad ik u als vrindt
        Wacht u voor de liefde blind.
      
      
        Zelf, de Goden en Godinnen
        (Hoe wel t’haer niet en betaamt)
        Schijnen zonder eer of schaamt,
        Als zij voelen t’vier der minnen:
        Daarom raad ik u als vrindt
        Wacht u voor de liefde blind.
      
      
        Maar zo gij u vint beladen
        Met den blinden God zijn schicht,
        Ziet toe dat hij u vant licht
        Niet berooft, oft t’mocht u schaden,
        Maar ik rade u als vrindt
        Dat g’u wacht voor liefde blind.
      
    
  