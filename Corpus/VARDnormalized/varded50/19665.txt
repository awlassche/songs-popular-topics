
    
      
        Toen het ongehoorzaam zaad van Kis,
        Begaan om d'uitkomst van den slag
        Nu voor de hand te weten,
        Door droom noch borstgeheimenis
        In Gods geheimenissen zag,
        Noch licht kreeg bij Profeten,
        Zocht hij zijn' troost aan toverspel,
        En vraagde t'Endor aan den geest
        Wat hem zijn hoop beroofde.
        In het end verrees'er Samuël,
        Die hem, nu deizende, en bedeest,
        Ene dageraad beloofde.
        het Was Samuël, of't werd gelooft,
        Om het zijden kleed, en het grijze hoofd.
      
      
        Wat steurtghe mijne gerusten slaap,
        En roept mij uit het naere graf,
        O Vorst van God geslagen?
        Gij spaerde koe, en ram, en schaep,
        En Agags hoofd, gedoemt ter straf,
        En zult 'er straf om dragen.
        Ik zie den purpren rok gescheurd,
        En David op den troon gesteld.
        Gij zelf met uwe zonen
        Geveld, gestroopt, beschimpt, gesleurt,
        Daar het heir bedekt het roockend veld,
        Zult morgen bij ons wonen.
        Zoo sprak de geest, en nam de wijk.
        De Vorst was des andren daags een lijk.
      
    
  