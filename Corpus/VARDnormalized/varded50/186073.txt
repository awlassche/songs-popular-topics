
    
      
        AL wie nu Vader Bachus mint,
        Die grip een Glas en Kan;
        En zwelg, bij teugen van een Pint,
        Steeds weer van voor' af an;
        Want weet, hij hede Jaarig is,
        Noch even vrolijk, mild en fris,
        Schenk schenk, Schenk schenk, Schenk schenk;
        En let maar op zijn wenk.
        Saa roep: lang moet hij leven,
        Die het Aardrijk Wijn kan geven,
        Den Indiaan viel op den huid,
        En dreef zijn Landgrenz uit.
      
      
        Gans bloed Sileen, wat hadje een pret,
        Wat vogt gij als een Man,
        Niet met Rapier, Dolk, Bajonet,
        Maar met ene volle kan:
        Zoo zullen wij nu ook ter eer,
        Van Bachus, uwen lekren Heer,
        Zijn sop, zijn sop, zijn sop,
        Braaf gieten in de krop;
        En als de Wynpapinnen,
        Stout en verheugt van zinnen,
        Zoo, dat het klinkt op Land en Zee,
        Steeds roepen: Evoe!
      
      
        Weg Bremer Bier, weg dikke Mom,
        Regtschapen narren drank,
        Gij maakt uwe Minnaars dol en stom,
        En hunne hoofden krank.
        Niets haald bij Bachus eedle Wijn,
        Die ons doet vrolijk dronken zijn,
        Maar zagt, maar zagt, maar zagt,
        'k Zie Lieber naar ons wacht;
        Saa, schenk dan vol uwe glazen,
        En roep als nooble baazen:
        Weg laffe Venus, met uw zoon,
        De Wijn god spant de kroon!
      
      
        Kom, bouwen wij hier een Altaar;
        Kom, stapel met verstand,
        Gebroken glazen op elka√¢r,
        Steek Wynloof in de brand;
        En Offer Bachus met een Glas,
        De Beurs, daar eertijds het geld in was,
        En toon, en toon, en toon,
        Dat gij zijt Bachus zoon,
        En, dat des Geldgods schatten,
        Daar elk naar schijnt te vatten,
        U vrij wat minder waardig zijn,
        Als onvervalsten Wijn.
      
      
        Kom Hospes, geef wat Rammenas,
        Wat Bokkens en Garnaat,
        Met Zout en Peper, lustig ras,
        Beschik ons wat gebraad;
        Vergeet doch geen' Westvaalsche Worst,
        Bloed, ik krijg al van het noemen dorst,
        Schenk in, Schenk in, Schenk in,
        En maak weer een begin;
        Zoo waar als wij hier klinken,
        En zonder storten drinken,
        Wenst elk, dat Bachus eeuwig leeft,
        Die ons deez' traantjes geeft.
      
    
  