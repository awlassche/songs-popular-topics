
    
      
        Jordaan, die door een dubbele ader
        Vloeit uit den voet van Liban, vader
        Van bronnen, beken, vyvers, zeen,
        En stromen; wat maakt u zoo kleen?
        Die d'oevers lieflijk plaght te lekken,
        Voor Palestyne een graft te strekken,
        Te weigeren den overtoght
        Gods heir, dat nergens over moght,
        Als door de Bondkist der verkoornen;
        Hoe duicktghe met gekrompen hoornen
        In uw verzande en dunne kil?
        Hoe vloeit uw vloed zoo traag, en stil?
        Hoe hoort gij onmedoogend het morren
        Van kruid en bloemen, aan het verdorren,
        Op bei de zoomen, eertijds jong
        En blozende, van uwe tong
        En altijd evenversche lippen
        Gekust, gekoestert, om de tippen
        Van wortelen, en struik, en steel?
        Hoe hyghtghe met een schorre keel?
        Hoe is uw koelte, om het land te plagen,
        Tot zulk ene brand en koorts geslagen?
      
      
        Helaas! mijn kristalijnen vat
        Telt zelf bij druppelen het nat,
        Het welk lui van Liban komt gekropen.
        Mijn emmer, eerst aan het overlopen,
        Verschonck met blank en bruizend schuim
        Het klare water weer zoo ruim,
        Als het van den berg hem werd geschonken,
        Ja maakte d'ackerlanden dronken.
        En smeeck ik Liban met geklag;
        Hij antwoord: 'k geef wat ik vermagh.
        De hemel weigert mij zijn' zegen,
        Drie winters sneeuw, drie zomers regen.
        Ik kan mijn burgers naulix voÃªn.
        De wildzang, die, in het welig groen
        Der rechte en hemelhooge cederen
        Kwam quinckeleeren, op zijn vederen,
        Verlaat, als het wild, het dorre woud.
        Het vee zich in geen' beemd vertrouwt.
        Al vlught het, bij gebrek van weide
        En water. ik verzucht, en beide,
        En zie met smart om regen uit,
        En schreeuw, dat God den hemel sluit.
      
    
  