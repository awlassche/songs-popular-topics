
    
      
        Laat ons God den Heer beminnen
        Met ons zinnen,
        Stadig in ons levens ganck:
        Want God die is heel ons steunsel,
        En ons leunsel,
        Hem komt toe een groten dank.
      
      
        Hij heeft het van ouds bewezen,
        Zo wij lezen
        In de Schriftuur overvloed,
        En hij heeft verlost ons Landen
        Vyt de handen
        Van het wreede Spaensche Bloed.
      
      
        Hoewel den Spanjaard ginck bannen
        Vrome Mannen
        Vyt ons enig Nederland,
        En dat hij met vals verraden
        Ginck beladen
        Zijnen Soon en Bloedverwant.
      
      
        Die noch daar voor moeste sneven
        Met zijn leven,
        Om dat hij zocht ‘s Lands profijt:
        Men ginck onzen Prins ook moorden,
        Met ackoorden:
        Zij waren daarom verblijd.
      
      
        Meenden het was doen gewonnen,
        En gesponnen,
        Maar het was al heel verstiert:
        Zij die raakten heel ten onder,
        ‘het Scheen vrij wonder:
        Maar God die het al regiert,
      
      
        Die hielp trouw den Leeuw bewaren
        Ende sparen
        Voor de macht en groot geweld
        Van de tyrannig’ Vijanden,
        Die met schanden
        Moesten wijken uit het veld.
      
      
        ‘het Is tot heden noch gebleecken
        Dat het wrekken
        Is den Spagniaert, met verlies.
        Laat ons stadig d’Heere loven,
        God van boven,
        Dat hij ons zo ‘het leven blies.
      
    
  