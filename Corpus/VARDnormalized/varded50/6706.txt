
    
      
        WEl zo dan de begeert van een recht-sinne  vraecke,
        Meer en meer in u groeyt:
        Ha God dat die mijn hoofd bidd’ ik niet en ghenaecke!
        Want ‘tis tot leed-betuygh met assen over-sproeyt.
      
      
        U Oordeel weinig stremt vol-veerdig te verdommen
        Het kwaad bij mij gedaan,
        Ha, God! en uit-het niet: doen u Ghenaed’ eerst commen
        Voor dijn Gherechticheyd, om tezamen te beraen.
      
      
        Helaas! ziet mijnen geest al dwynende bezwijken.
        Ziet mij, hoe moe, hoe laf!
        Ziet mij mijn lichaam krank langs deze aarde strijken,
        En vroeden als een beest al kuymende naar ‘tgraf.
      
      
        Daeromme maakt ghesont het schepsel uwer handen,
        Mijn zonden ook vergeeft:
        Want zij zijn allegaar u doodighe Vijanden,
        En ‘tspijt u dat den mens onder de zelve leeft.
      
      
        Wee mij! was op dere aard oynt zulke pijne vonden,
        Als ik in mij gevoel?
        Mijn benen zijn verplet, mijn zenuen ontbonden,
        Mijn herssenen verstrooijt in werrende gewoel.
      
      
        Duysentigh zuchten heet, duysentigh bloede-tranen
        Verghiet’ ik t’aller huur.
        Mijn ziel is zeer benouwt. Maar God ‘kmoet u bemaenen:
        Hoe lang zult gij mij zijn dus torenigh en stuur?
      
      
        Neen, neen, Heer, u ghenaed’, om u ghenaed’ ik wensche;
        Want ik en lijd al hier
        Als zondaar niet te veel: maar veel als enen mense:
        En veel, naar dien gij sijt zoo zacht en goedertier.
      
      
        Och! waart niet billigher, gij kerende ‘tghesichte
        Van deze mijne quael,
        Dat eerst door u ghenae de zonde van mij swichte;
        Dan dat mij over-viel u straffe teenemael?
      
      
        Want hoe zal enen mens die men zoo gaat verraschen
        Al levende ter dood,
        Een beenderen-gheraemt, een schilderij van assen,
        Verkondigen den lof van uwen name groot?
      
      
        Mijn ogen zijn doorweijckt van het gedurig schreien,
        Daar door ik alle nacht
        In bitterheid der Ziel, mijn bedde gaat bespreyen,
        Vol ongemak, en roet, en allerande klacht.
      
      
        Maar ‘tleven, binnen dien, doen mij de qua verdrieten
        Beschimpende mijn pijn:
        Iae uit de zelve plaets’, daar tranen mij ontschieten,
        Rijst hun gehele vreugd, en spottelijcken schijn.
      
      
        Daeromme vlied van mij, gij goddeloose bende,
        Die tegen mij opstaat.
        God heeft mij nu verhoord: hij is die mijn ellende,
        Hij is die mijn gezucht all-eenelick aangaat.
      
      
        Mijn roerende gebeen zijn d’Hemelen door-dronghen,
        End’ hebben mijnen God,
        Eerst torenigh, en stuur, tot soeticheydt gedwongen:
        Ende gekeerd in luk mijn claeghelijckste lot.
      
      
        Wel, die dan mijn bederf hebben oprecht gezworen,
        Die moeten ver van mij
        Gaan sukkelen verstrooijt, en  teenegaer verloren
        In schaempt’, en in oneer, en lange slavernij.
      
    
  