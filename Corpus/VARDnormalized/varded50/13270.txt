
    
      
        OVrient waar toe zijt gij gekomen?
        Het leven hebt gij u benomen.
        Nu van Apostel Apostaat
        Gij uwen Meester zo versmaad,
        En mij met enen kus verraad?
      
      
        O vriend hoe komt gij mij zo groeten,
        Die u gewassen heb u voeten?
        En u gedaan heb alle goed,
        En noch zo vriendelijk weer groet.
        U mijnen kus niet en versoet?
      
      
        Ziet mij gereed om u te ontvangen,
        En aan het Kruis voor u te hangen.
        Hoe zijt gij Juda zo verblindt?
        Keert wederom verloren Kind
        Tot hem, die u noch zo bemindt.
      
      
        Ziet u wen Vader u verwachten.
        Kan u mijn liefde niet verzachten?
        Acht gij mij minder als u geld,
        En mijn weldaden zo vergeld,
        Voor mij maar dertig is geteld?
      
      
        Gij zo mij levert aan de Joden,
        Die mij vervolgen om te doden.
        O vriend en kent gij mij niet meer?
        Komt gij zo vangen uwen Heer
        Gereed om u te ontvangen weer.
      
      
        Voor u noch open zijn mijn handen,
        Ontvangt om u die zoete banden.
        Noch open is u mijnen schoot,
        Neemt waar mijn liefde noch zo groot,
        Eer dat ons eeuwig scheid de dood.
      
    
  