
    
      
        EEn Venus dier
        Hem ik in het hert verkoren,
        Schoon van manier
        Van praat en staat eerbaar,
        Haar zoet bestier, Komt mij dikwijls te voren,
        Dus ik in het vier, verbrand der minne gaar,
        Want openbaar is haar mijn hert bekent,
        Dus als het nu blijckt dag aan dag
        Die lieflijk mij eertijds aensach
        Mij komt ontrent, Haar oogskens van mij went.
      
      
        Is zij verstoort
        Om dat ik haar beminne
        Zij spreekt een woord
        En doet haar wil verstaan,
        Ik zal mij voort, alleyn na haren sinne
        Door dit akkoord, geheel te buiten gaan
        En mij voortaan regeren na haar zin,
        Met een beleeft en fier gelaat
        Haar dienen goedertier om baat
        Tot dat ik win, haar die ik nu bemin.
      
      
        Maar zij zwijgt stil
        Dus moet ik duldigh dragen
        Tegen mijn wil dit lijden en verdriet,
        Zonder geschil
        Soud' ik doen haar behagen
        Dat het geviel dat ik eens had bespiet
        Haar wil is niet, want zij 'tbidden veracht,
        Dus wil ik gestadig minnen // al
        Op hoop dat ik verwinnen // zal
        Dat ik verwacht, op trouwe dag en nacht.
      
      
        Prinses ydoon, Wilt nu u sinne keren
        Tot een persoon, die u van herten mint,
        Al zijt gij schoon
        Geeft hem altans in eren
        Met trouwe loon, die t'uwaerts is gezind
        Maakt dat hij wind,
        Nu liefd' de liefd' betoond
        Verdrijft zijn smart met reden // zoet,
        En dat hij heeft gebeden // goed
        zijn diensten lont, en liefd' met minne kroont.
      
    
  