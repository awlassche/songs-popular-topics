
    
      
        Is dit niet wel een vreemde gril?
        het Sou hier goed haver saeijen syn:
        het Gezelschap is dus wonder stil,
        In het midden van de Wijn:
        De Wijn die ieders hart ontfonckt,
        En alle zwarigheid verlicht,
        Daar bij zit men nu noch en pronckt
        Met een beveinsd gezicht,
        Ei, waarom, doch dus stom, en bedekt?
        Door goe vreugd, wierd de deugd, nooit bevlekt,
        Hei! wilt dat staken, En u vermaken
        met al wat lust verwekt.
      
      
        Wij zijn in het soetste van ons jeugd,
        In het alderschoonste van ons tijd,
        Ei dat wij die niet zonder vreugd
        Dus klack'loos worden kwijt,
        Wanneer den grijzen ouderdom,
        De groente van ons jeugd verdord,
        Dan komen all' ons lusten om,
        Ons vreugd wordt opgeschort
        Dus wel an, laat ons dan, wylmen mag,
        En de tijd, sullix lijd, tot den dag
        Recht lustig wezen, vreugd word geprezen
        En het lachen in het gelag.
      
      
        Tsa, Jong-mans of Jong-vrouwen, zegt
        Aan wien is het dat de Roemer staat?
        Men zal over dien houwen recht,
        Die hem niet omgaan laat.
        Want ik weet een die dorstig is,
        En garen drinken sou zijn deel,
        Vermits hij heel aam-borstig is
        En het drooght zeer in zijn keel.
        Drinkt het leegh, met een veeg, zo is het wel,
        delen baas, die wordt haas, daarom zel
        Hij het u wel na doen, en zich wat dra spoen,
        Hij eyscht gants gheen uitstel.
      
      
        Waarom begind gij maagden niet?
        Mij dunkt een ieder prijckt om het seerst,
        Ei naaste buertje zingt een lied,
        Begindt gij liever eerst,
        Zo word u hoofd met vreugd bekranst,
        En zo ik iet van het liedtjen weet,
        Ik zal u helpen als een lanst
        En zingen dat ik zweet,
        Weest niet stil, is het u wil, toond u aard
        Vanght eens aan, laat het gaan, geen vreugd spaerd
        Want wij om kluchten, vreugd en genuchten
        Alleen hier zijn vergaard.
      
    
  