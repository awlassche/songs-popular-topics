
    
      
        ALs den roden dageraad
        des Morgens voor mijn ogen staat,
        Ik mij kere
        Tot den Here,
        Die de nacht der zonden haat.
      
      
        Als ik kraaien hoor den haan,
        Hoor ik de trompetten slaan
        Van zijn boden:
        Staat op doden,
        Komt en hoort u vonnis aan.
      
      
        Als ik uit het bed' mij richt
        Van de ware Zon verlicht,
        Zien ik draven
        Uit de graven
        Al de doden na het gericht.
      
      
        Als ik mij ga kleden weer.
        Zien haar beven voor den Heer
        In zijn Oordeel
        Zonder voordeel
        Heel ontbloot van goed, en eer.
      
      
        Als den kam mijn haren scheid,
        Zien hoe zijn rechtveerdigheid
        Scheid de kwaden
        Om haar daden
        Van zijn Rijk in eeuwigheid.
      
      
        Al mijn wassen, en sieraad,
        Al mijn hoverdy vergat,
        Als ik lopen
        Zonder hopen
        Zien haar tranen dan te laat.
      
      
        Op dat ik sou bidden wel,
        Mij voor dezen Rechter stel
        Metde kwaden
        Om genaden,
        Als verwezen tot de Hel.
      
      
        Haast mijn pijn, en tegenspoed
        Een verdoemde ziel versoet
        Met haar zuchten
        Zonder vruchten
        Om het verloren eeuwig goed.
      
      
        Eer de zonde mij behaagt,
        Hoor hoe dat een ziele klaeght,
        Die versonden
        Om die zonden
        Is in het helsche vier gejaagd.
      
      
        Mij mijn eten niet en smaakt,
        Geen welluste mij vermaeckt.
        Niet verblijden
        Laat het lijden.
        Daar den Vrek is in geraakt.
      
      
        Niet beweegd den snaren klank,
        Als ik hoor den droeven sanck
        Van die zielen,
        Die zo vielen:
        Eeuwig Eeuwig is zo lang.
      
      
        Als het vier mijn handen wermt,
        Tot den Heer mijn ziele kermt:
        Van mijn zonden
        Nu ontbonden
        Mij van het eeuwig vier beschermt.
      
      
        Mij den haat niet meer verleid,
        Niet en kan de nijdigheid
        Mij vergrammen
        Als die vlammen
        Voor den haat ik zien bereid.
      
      
        Als het spreken mij bekoort,
        Mij de rekening verstoort,
        Die ik geven
        Naar dit leven
        Moet ook voor een ijdel woord.
      
      
        Nu dewijl ik noch verdien,
        Mijnen Heer ik beter dien,
        Als de wonden
        Van mijn zonden
        Ik noch in zijn handen zien.
      
      
        Och! hoe menig pas men doet
        Maar alleen om het sterf'lijck goed!
        En om het leven
        Niet verheven
        Eens van de aarde wordt den voet.
      
      
        Als den regen ik aanschouw,
        Roep ik vol van tranen douw:
        Heer mijn ogen
        Wilt afdrogen,
        En ontvangen mijn berouw.
      
      
        Als mijn hande wordt geleid
        Op den deur-rinck, dan mij zeid
        Mijn gedachte,
        Dat ik wachtte
        Voor de deur van d'eeuwigheyt.
      
      
        Als dan open gaat de poort
        Zien de wijzen maar verhoord,
        
          Ingelaten
        
        Met haar vaten
        Vol van liefde na Gods woord.
      
      
        Als de deur weer valt in het slot,
        Zien den hemel al van God
        Toegesloten,
        En verstoten
        Die versmaden zijn gebod.
      
      
        Als de Zon weer onder gaat,
        Zien hoe Christus opwaarts gaat
        Met zijn Koren
        
          Uitverkoren
        
        Hier bevonden zonder kwaad.
      
      
        Als mijn bedd' ik open slaan,
        Zien het aardrijk open gaan,
        En inslokken
        Al de bokken
        Afgescheiden nu voortaan.
      
      
        Als de nacht den hemel sluit,
        Hoor het desperaat geluid
        Van die bozen
        Niet verkosen,
        Eeuwig daar gebannen uit.
      
      
        Wel gelukkig is hij dan,
        Die dit overdenken kan
        Alle stonden,
        In geen zonden
        Valt hij, zeid den Wijzen-man.
      
    
  