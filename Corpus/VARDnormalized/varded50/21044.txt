
    
      
        DE ware Rijkdom van den mens,
        Leyd niet in d'overvloed,
        Die Heb-lust (met een graage wens)
        Verwacht in des werelds-goed.
        Niet in veel grote schatten,
        Die het harde nooit versaân:
        Lijk-doorens, scherpe-wratten:
        Die ziel, en lichaam schaân.
      
      
        Maar, in een hart, dat wel vernoegd,
        Zich zelve steld te vreên,
        In het geen hem d'Opper-magt toevoegd,
        Met danking en gebeen.
        Want, weinig te behoeven,
        Is Rijkdom in het gemoed:
        Die zal u nooit bedroeven,
        Al hebt gij Tegen-spoed,
      
      
        Godsaligheyts-genoeg saamheyt,
        Is het al-der-groost gewin:
        Dat u, een volle-rust bereid:
        En toond u, een begin
        Van het gelukkig leven,
        Dat namaals word verwacht.
        Wie sou het genoegen geven,
        Voor het geen men Rijkdom acht?
      
      
        Want, die hier maar het genoegen heeft,
        En wel te vrede blijft,
        Met alles, wat dat hem geeft:
        In het geen hij doet en drijft:
        Die zal met vroolijkheden,
        Verslijten zijnen tijd.
        Natuur, is licht te vreden
        Met weinig: en verblijd.
      
      
        het Veel-hebben, baard veel zorg, en last:
        het Genoegen geeft veel rust.
        De Gierigheid, is veeltijds vast
        An het goed, en Rijkdoms lust.
        het Veel-hebben, is vermaak'lik,
        Voor die de grootsheid eerd.
        het Genoegen, is noodsaak'lik,
        Voor die hier Rust begeerd.
      
      
        het Is dan een zeer gelukkig Man,
        Die op den Heer vertrouwd:
        En weet, dat die, hem helpen kan,
        Wanneer hij is benouwd.
        Hij zal geen schatten zoeken,
        Als die hem God toe-wend.
        Hij vreest geen felle vloeken:
        Mits hij geen Woeker kend.
      
    
  