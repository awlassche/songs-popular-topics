
    
      
        Rijke Zee met al u schatten,
        Wie kan uwe rijkdom vatten?
        Wie besiet u rijk trezoor?
        Peerlen, Zilver en Coralen,
        Steentjens, Beentjens zijn te halen
        Al u rijke zanden door.
      
      
        Niet is hier op dezer aarden,
        Ook hoe groot en schoon van waerden,
        Dat u konst niet aardig maelt:
        Paarden, Katten, Honden, Zwijnen,
        Bomen, Kruiden, Medecijnen,
        Alles uit u boezem daalt.
      
      
        Pluto zit daar ook te grazen,
        Om zijn grage lust te azen,
        En hoe schenckt ons al te met
        Wel een schelpjen voor ons ogen,
        Ei hoe konstigh en gebogen,
        Hoe gebeld, gevlamt en vet.
      
      
        Ziet hem ramlen in de schijven,
        Van ons scheepkens, die daar blijven:
        Ziet hem staeplen goud en schat:
        Daar heeft hij zijn Tolk en boden,
        Die ons bij zijn schatten noden,
        het Gierig hert gebreeckt noch wat.
      
      
        Onze Scheepjens die laveren,
        Die dan heen en weder keren,
        Al op hope van de winst:
        Al ons geld en goed te zoeken,
        Uit de Noord en Zuider hoeken,
        Maar om deughde denkt men minst.
      
      
        Ziet ze hier eens op de stranden
        Met haar wimpels komen landen,
        Met haar vlerken en getrom:
        Ziet ze vlammen tot een wonder,
        Ziet ze spouwen vier en donder,
        Tot haar blijde wellekom.
      
      
        Daar word alle vreugd bedreven,
        Als de Schipper schip en leven
        Brengt ter goeder haven in:
        Ziet de Reeders eens verlangen,
        Om een goede buit te vangen,
        Ziet haar gapen na het gewin.
      
      
        Schipper hebdy 'tdan verpeutert,
        Hebdy hier en daar geleutert,
        Hebdy van u Schip verboomd:
        Dan moogt gij bij tijds wel zingen,
        Schipper moet de Ree afspringen,
        Als hij van den Nikker droomt.
      
      
        Maar hebt gij zo slinks bij tijden,
        Wat getakt bangeld of zijden,
        Hebdy maar u schip gevuld:
        Hebdy dan een potjen broken,
        Niemand heeft een woord gesproken,
        Gij zijt vrij en hebt geen schuld.
      
      
        Wie bij Pluto gaat ter scholen
        Die zal niet in donker dolen,
        Want hij is een duister God:
        Die zijn Kinders en zijn Klercken,
        Drijft tot roof en kwade werken,
        En hij maakt haar stout en zot.
      
      
        Doet u handel doch ter eren,
        Wilt van Ionas Schippers leren:
        Als zij kwamen uit de nood:
        Bracht en zij den Here gaven,
        Die haar in een blijde haven,
        Bracht in het leven uit de dood.
      
    
  