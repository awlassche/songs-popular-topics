
    
      
        Smaak en laat zich niet betwisten,
        Hoe m' 'er tegen redeneert,
        Of wat koks de spijs opdisten.
        het Geen niet smaakt, word niet begeert.
        Dat aan deze lekker smaakt,
        Word van and're weer gewraakt.
      
      
        Smaaken zijn wel gants verschillig,
        Al naar dat de monden zijn.
        Menigmaal wel vijs en grillig,
        Buiten alle redenschyn:
        En aan een verdorven smaak
        Is wel zoet een vuile zaak.
      
      
        Is 'er deze naar begerig,
        Is die smaak hem lekkernij:
        de ander is daar van afkerig,
        En hij zegt met walging: fij!
        het Is ook nodig dus: want dan
        Raakt het alles aan den man.
      
      
        Goed is dat verschil van smaaken.
        Kozen z' al dezelve spijs,
        Hoe zou elk daar aan geraken?
        Wat is dan Gods schikking wijs,
        Die de spijs en smaaken gaf.
        Mensen brood, en zwijnen draf!
      
      
        het Kan ook dus op and're zaaken
        Zijn naar zinlykheid gepast.
        het Geen den enen kan vermaaken,
        Is den and'ren tot een last.
        Hier in geld geen tegenspraak:
        Ieder heeft zijn eigen smaak.
      
      
        het Gaat in het geestelijk zo mede.
        Smaakt Gods kind'ren Hemelman;
        d'Aardeling is wel te vrede,
        Als hij zich verzaaden kan
        Met Egyptens lookgewas,
        En dat in den vleespot was.
      
      
        Wilt gij iemand wel onthaalen,
        Discht hem op naar zijnen smaak;
        Of de kostelykste maalen
        Strekken hem niet tot vermaak.
        Maar die kookt naar yders mond,
        Is een kok, dien niemand vond.
      
    
  