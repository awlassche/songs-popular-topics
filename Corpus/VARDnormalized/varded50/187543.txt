
    
      
        O Sluysche Jeugd wilt doch aanmerken,
        Het geen ik u voor ogen stel,
        En laat het u tot lering strekken,
        Al ben ik mee een jong gesel,
        Ik denck niet dan het zal dienstig wezen,
        Voor al die dit zingen ofte lezen.
      
      
        Voor eerst, o jonkheid wilt aflaten,
        Van al u pracht en hoovaerdy,
        Die gij gebruikt langes de straten,
        Met koorde, kant, zilver op zij,
        Ook huyfde mutsen kostelijke,
        Met binne-werck ende gesticke.
      
      
        Men kentse bei niet voor malkander,
        Rijk, arrem wie het wezen mag,
        Den enen die volgt straks den ander,
        Met prachten, pralen nacht en dag:
        O! waarom gaat gij het lichaam cieren,
        Het welk is voor kruipende Dieren.
      
      
        Men ziet vercierde Testamenten,
        Met zilver om en weer,
        Men slaat zijn zin met op de prenten,
        Het binnenste, ja Godes leer,
        Werd dan daar door geheel vergeten,
        Als men in Gods huis is gezeten.
      
      
        De vromen niet te na gesproken,
        Het gaat alzo met vele lien,
        Dat zij de hoovaerdy meest zoeken,
        Dan om dezelve te ontvlien:
        O het is een grouwel voor den Here!
        Want hij schrijft haar toe groot hertseere.
      
      
        Al beit God lang hij zal eens komen,
        Wanneer den lesten dag komt aan,
        Dat wij met schrik beven en schromen,
        Voor het heilig Oordeel zullen staan:
        Daar God als Rechter zal uytspreecken,
        En ieder zondaar zijn gebreken.
      
      
        Daarom, o jonkheid wilt afkeren,
        Van al u zware zonden boos,
        En dient aldus den Heer der Heren,
        Met een hert verslagen altoos:
        Het zal God aengenamer wezen,
        En gij zult eeuwig zijn geprezen.
      
      
        Oorlof nu Speelmaets voor het leste,
        Ik en ben mijn zelven niet vrij,
        Daarom zo houd het mijn ten beste,
        Want ik ben gelijk ls gij,
        Belast belaen met hoovaardije,
        Door des Duivels aenlock en bestrye.
      
    
  