
    
      
        OKlare zon die met u schoon gezicht
        Komt uit de lucht hier opter aarden dalen,
        Bedekt voortaan, bedekt u zuiver licht,
        En brengt een wolk op u vergulde stralen.
      
      
        Beschijnt doch niet met uwen reinen glans
        Dat mijne jeugd is heden overkomen,
        Mijn eer, mijn lof, mijn schone maeghde-krans,
        Mijn roem, mijn bloem, is al-te-mael genomen.
      
      
        O slimme gast vermomt met lozen schyn,
        O boze tong geslepen om te liegen,
        O borst vol list en vol beveynsde pijn,
        O valse mond wien souje niet bedriegen!
      
      
        Gij laeght te bedt schier dood gelijk het scheen,
        Geen kruid of drank en kond'u pijn genezen,
        Den Coninck dacht dat u de ziel verdween,
        En gaf mij last tot uwen dienst te wezen.
      
      
        Mijn vader wou dat ik in u gezicht
        Met eigen hand u zoude spijze koken:
        Ik sloeg mijn oog op mijn bescheyde plicht,
        En de gelijk mijn vader had gesproken.
      
      
        Ik die daar was een Koninghlicke maagd,
        Ginck als een kok u spijze toebereiden:
        En mits het al den Koning wel behaagt,
        Zo liet ik mij in uwe kamer leiden.
      
      
        Maar als ik kwam en bracht u mijn gherecht,
        Deed gij u volk van stonden aan vertrekken;
        Ik zon der erg, en uytterm aten slecht,
        Zag noch al niet waar heen dit wilde strekken.
      
      
        Maar als ik kwam tot aan u ledekant,
        En dat ik zag gij had geen lust om eten,
        Maar spraeckt alleen van uwen geilen brand;
        Doen heb ik eerst van u bedrog geweten.
      
      
        O slimme tong hoe hebje doen ghevleyt,
        Om mij te doen'ken weet niet wat geloven:
        O loose mond wat hebje niet gezeid,
        Om met gemak mijn eer te mogen roven.
      
      
        Maar ik verschrikt van zo een vuil bejag,
        Zei wat ik kon, om weg te mogen raken:
        Maar schoon ik doe al wat ik immer mag,
        Gij quamt met kracht mijn teere schoot genaken.
      
      
        Maar dat nooit maagd haar leven is ghesehiet,
        Straks naar het werk zo kreegje kwade luimen;
        Een van u volk die kwam op u gebiedt,
        En dede mij u bedt en kamer ruimen.
      
      
        Den slimmen guit die greep mijn bonten rok,
        En scheen het kleed naar hem te willen trekken:
        Hij beet mij toe, en al in schamper jok,
        Iet dat ik nooit mijn leven zal ontdekken.
      
      
        Ik gans ontstelt door noch een slimmer kwaad,
        Gingh't maeghde-kleet aan honderd stukken scheuren,
        Om dat voortaan dat suyverlick gewaad,
        Mij nu onteert niet meer en mag gebeuren.
      
      
        Al is mijn hoofd tot zoeten reuk gewend,
        Ik heb mijn hair ghestroyt met stof en assen:
        Geen riek end steen en is er meer ontrent,
        Mij kan geen reuk of siersel langer passen.
      
      
        Daar ga ik heen tot spot van alle man,
        Daar ho ortmen 'thof van al den handel spreken,
        Daar lijt mijn ziel meer alsse lijden kan,
        Daar s ynt mijn hert van druk te moeten breken.
      
      
        O konings soon, wat hebje nu gedaan,
        Gij maakt van het hof een poel van alle schande,
        De Koning zelfs die wordt u roffiaan,
        En gij een boef de slimste van den lande.
      
      
        'Ken weet geen mond die u niet vloeken zal,
        VVaer ooit de faam van mijn verdriet zal komen;
        Gij hebt een maagd een duive zonder gal,
        Haar beste pand, haar luister afgenomen.
      
      
        Och waar het kwaad gheschiet door mijne schuld,
        En ik onteert door sotte minne-vlagen,
        Ik sou dit leed verzetten met geduld,
        En nement op gelijk verdiende plagen.
      
      
        Maar als een mens onschuldig straffe lyt,
        Dat gaat hem in ook boven alle smerten:
        Wat mij belangt, o maagden wieje zijt,
        Ik ging hier in met onbevleckter herten.
      
      
        Ik dacht te gaan ontrent een zieken mehsch,
        En dat uit last des Conincx mijnen vader;
        Maar al dit ging na uwen herten wens,
        En ziet gij werd een boef, en een verrader.
      
      
        Maar onze God, die in den Hemel sil:
        Wiens zuiver oog geen vuil en kan verdragen,
        Die zal u hert, in vuilen brand verhit,
        Te zijner tijd, in volle maten plagen.
      
      
        Gij zult mij zien in uwen hoogsten noot,
        En dan eerst recht u vuyle daad be peizen,
        Als u de ziel verwonnen van de dood,
        Met angst en schrik zal in het duister reizen.
      
      
        Noch zeg ik dit tot uwe snoode daad,
        Terwijl ik moet in stage tranen sterven,
        Gij zult gewis, hoe dat het immer gaat,
        Gij sule van God geen droge dood verwerven.
      
      
        Gelijk mijn oog als gansche beken stort,
        Zo zal u bloed ook eens daar henen vlieten.
        O vuyle lust! u vreugd is bijster kort,
        Maar naar u volgt een al te lang verdrieten.
      
      
        Nu, Heer, gij weet' ken had gheen dertel bloed
        'Ken liet nooit lust mijn eerbaar hert genaken;
        Vermits ik hier gedurig treuren moet,
        Wilt mij hier na voor eeuwig vrolijk maken.
      
    
  