
    
      
        DOe wij wel eer na Babel weg genomen,
        Verzuchten aan de vreemde water-stromen,
        En lieten ons gedachten henen gaan
        Na Zion toe met menig droeve traan,
        Doe was met ons de vreugd ten eynd gekomen
        En harp en luid hing aan de wilge bomen
      
      
        Men queld’ en leld’ ons schamperlijck aan d’ooren:
        Nu laat ons wat van Zions liedtjes horen,
        Vermaeckt ons wat met zang en snarenspel
        Gelijk gij zijt gewoon in Israel:
        Maar och, hoe was het mogelijk te zingen
        Des Heren lof in het land der vreemdelingen?
      
      
        Indien ik ooit Ierusalem vergeete
        Dat dan mijn hand niet meer van spelen wete:
        Dat mijne tong aan het verhemeld blijf
        Zo ik haar ooit uit mijn gedenken wrijf;
        Zij souw mijns vreughds het puik-stuk moeten wezen.
        Zo wij ooit weer uit dees’ ellende rezen.
      
      
        Gedenk, o Heer, gedenk aan Edoms woorden
        Die wij ter tijd van ons verstoring hoorden:
        Sa, was den roep, Sa, werpen het wij ter neer,
        Dat van de Stad het onderst boven keer,
        Stort tot de grond haar huizen en haar muyren,
        Dat niet een steen op d’andre blijve duyren.
      
      
        Maar, Babylon, laat noch den tijd wat korten,
        De dag die komt dat gij ter neer zult storten.
        Gezegend zij, die al wat gij ons deed
        Vergelden zal met noch veel zwaarder leed!
        Gezegend, die uw kinderkens zal vatten,
        En steen en straat met brein en bloed bespatten!
      
    
  