
    
      
        Mijn Ziele wilt den Here met Lofsanck prijzen,
        Al wat in hem is moet hem eer bewijzen
        Ende zijnen heyl'hen naam loven met vliet
        Wilt hem prijzen end roemen onbeladen,
        O gij mijn ziel looft des Heren weldaden,
        Die gij ontvangen hebt, vergeet die niet.
      
      
        Looft hem die door syn goedheid hoog verheven,
        Die zonden al u gantselijk heeft vergeven
        En u geneest van u gebreken groot.
        Prijst hem die u heeft vrij gekocht u leven,
        Van der dood, dewelc u zeer heeft doen beven
        Die u nu omringt met genade bloot.
      
      
        Die uwen mond volmaakt met goed end vreugden
        End u jonk maakt, end daar toe ook vol jeugden,
        Alsomen den Arentjonck werden ziet.
        Hij is de Heer, die gedenkt te allen tijden
        Genadelijk hen, die hier onrecht lijden
        Dat recht is te doen in al haar verdriet.
      
      
        Hij heeft Mosi dat wij niet zouden dwalen
        Zijn wegen verklaart end willen verhalen,
        Israel heeft hij getoond syn doen al.
        Hij is een Heer barmhertig ende zeer goedig
        Hij vergeeft haast, ende is tot toorn lankmoedig
        Volmaakt in goedheid, t'welc hij blijven zal.
      
      
        Het is wel waar dat als wij ongestadig
        Hem vergrammen zo straft hij ons genadig
        Nochtans blijft hij niet verstoort langen tijd
        Hij handelt met ons niet na onze zonden,
        Hij is vriendelijk end straft tot genen stonden
        Ons na verdienst, maar schelt ons alles kwijt.
      
      
        Zo hoog als den Hemel staat van der eerden
        Zo groot is syn goedheid, hen die aenveerden
        Die heilige vreze zijns woords voortaan,
        Veel wijder van het oosten klaar is gestanden
        Van den westen: zo heeft zonden end' schanden
        Onze God van ons in genaden gedaan.
      
      
        Gelijk een vader hem plecht te erbarmen
        Over syn kind, zo wil hem God ontfarmen
        Over hen die hem vrezen in het ghemeyn,
        Wat de mense dat bekent de Here,
        Hij weet ook wel dat wij vol van oneere,
        Niet anders zijn dan stof ende stank onrein.
      
      
        Als gras en hooi is hier des mensen leden,
        Die heerlijk bloeyt, zijnd' een wijle verheven
        Als een schone bloeme staend' op dat veld
        Maar als de wind eenmaal daar over dryvet.
        Zij vergat haast, zo dat niet langer blijvet
        Haar plaatse, daar zij voormaals was gesteld.
      
      
        Maar Gods barmhertigheid zal eeuwig duren,
        Hem die hem vrezen: end' tot elker uren,
        Over's kinds kind blijft syn gerechtigheid,
        Dien die syn Bont houden zonder afwijken,
        Die zijnen wille steeds doen desgelijken,
        Wt s'herten gront met aller vlijtigheid.
      
      
        God heeft zijnen stoel vastelijk bereidet
        In den hemel, en syn rijk uit ghebreydet
        Den welken alles onderworpen is.
        Dies looft hem gij Engelen sterk in krachten,
        Gij die daar wt richt met vliet en met machten,
        Zijn bevel, met haast end met vreugd gewis
      
      
        Looft den Heer, alle gij Hemelse scharen
        End maakt hem groot gij syn trouwe dienaren,
        Die zijnen wille tot aller tijd doet:
        Wilt al syn doen over al heerlijk loven,
        En gij mijn Ziel, wilt den Heer van hier boven,
        Altijd groot maken met hert end ghemoet.
      
    
  