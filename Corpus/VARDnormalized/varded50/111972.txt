
    
      
        VRijertjes wilje met mij gaan,
        Ik zal u brengen daar zij staan,
        Die u bij duister nachten,
        Zo vlijtig staan te wachten,
        Gaat niet voorbij gij zijt gezien,
        Treet vrij ras in, de Klok het tien.
      
      
        Wel zoete Juffertjen hoe staat gij dus,
        Zijt gij zo weyg'rich voor een kus,
        Al ben ik een oud Klapper,
        Ik ben nochtans een snapper,
        Ik klap, maar ik snap niet van mijn zelf,
        Dus wilt u haasten de Klok het elf.
      
      
        Kust vrij zo dikwijls dat het klapt,
        Maar wacht dat gij u vreugd versnapt,
        Schoon dat ik ga bij donker,
        Noch ken ik wel een Jonker,
        Die hem garen met een Meysjes Rok
        Dekt dat hij zweet, twaalf het de Klok.
      
      
        Zoete gezelschap weest verheugt,
        De Ratelaar ziet garen vreugd,
        Al kost hij u beklappen,
        Hij zal van u niet snappen,
        Hij is van hout noch van geen steen,
        Dus lustig vrolijk, de Klok het een.
      
      
        Jonge Juffertjes als je wordt gevrijt,
        Ziet dat je niet te spijtig zijt,
        En wilter niet mee jokken,
        Maar wilt de Karsjes plokken
        Alsse zijn rijp, zo doet ook mee,
        Toeft niet te lang de Klok het twee.
      
      
        Als je jou lusjes dan hebt gevoet,
        het Is tijd datjet noch eensjes doet,
        En wilt het noch eens wagen,
        het Zal nu wel haast gaan dagen,
        Als je niet kunt, zo weet ik wie
        Noch wel eens wil, eer de klok het drie.
      
      
        De nacht verdwijnt, den dag komt aan,
        het Is tijd dat ik naar huis toe gaan,
        Gij zwak vermoeyde knaepjes
        Rijst uit u zoete slaepjes,
        Komt gaat met mij en maakt Cier,
        Eer men u kipt, de Klok het vier.
      
    
  