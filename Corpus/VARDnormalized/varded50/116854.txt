
    
      
        Veel Pluymgediertens zweven,
        Die op der aarde leven,
        Met schaaterend geluid,
        In velden, bomen, het kruid.
      
      
        Zij over d'aarde vliegen;
        Daar zij heel ligt bedriegen,
        Hun dood en levend aas,
        Met geen zeer groot geraas.
      
      
        Zij weten van geen treuren,
        Vol gloed zijn hun kouleuren;
        Zij zijn zeer veelderley,
        In bergen, bos, of hei.
      
      
        Zij heghten hunne nesten,
        Niet in het Noord, het Oost, of het Westen;
        Maar tegen het warme Zuydt,
        In bomen, velden, het kruid.
      
      
        Zij trou hun kroost uitbroeden;
        Waar naa zij hun zo voeden;
        En als zij zijn in noot,
        Zij hun zo zijn ter dood;
      
      
        Oost-Indie geeft ons veugels,
        Met veel kouleurde vleugels,
        En kuyven op hun hoofd,
        En klauwen schoon gekloft.
      
      
        West-Indie wil hun geven,
        Aan vele die hier leven;
        Op d'Afrikaanse kust,
        Zulk Pluymgediert' ook rust.
      
      
        Amerika wil zenden.
        Aan ons, mee hunne benden.
        Europa hun ook geeft,
        Als dit vee bij haar sweeft.
      
      
        In hunne praal Lantsdouwen,
        Gij hun kunt schoon aanschouwen.
        De grote werelds Zee.
        Die geest hun aan ons mee.
      
      
        De bergen hun ons geven.
        Zij op de rotsen leven.
        In klippen zij ook zijn.
        Mee in een sant-woestijn.
      
      
        Zij wonen in de hoolen.
        Zij het meeste saamen scholen,
        In bomen, velden, het kruid,
        Met schaaterend geluid.
      
      
        Op binnelandse stromen,
        Zij ook wel sweevend komen;
        Dit Pluymgediert' daar swemt,
        Als vorst de plas niet stremt.
      
      
        Hun schoonheid moet men prijzen.
        Zij ons hun Schepper wijzen;
        Die hun geschaapen heeft,
        En alles wat 'er leeft.
      
      
        De glans van hun kouleuren,
        Moet yders geest opbeuren,
        Door hunne schone gloed;
        het Geen daar in zich opdoet;
      
      
        Zij zijne root, en gelen,
        Ook purper, als fluwelen,
        Blauw, groen, karnaat, en wit,
        Op hunne vleugels zit.
      
      
        Zij overheerlijk praalen,
        In heldre Zonne-straalen,
        In bomen, velden, het groen;
        Waar in zij stil dan broen.
      
      
        Wie heeft hier dog verdrooten
        Hun ongelijke groten?
        Het grootste en kleinste dier,
        Ons aandoet veel plaisier.
      
      
        Zij wonderbaar verdwijnen;
        Zij weder zo verschijnen
        Met grote praght, bij ons,
        Met hun gespikkeld dons.
      
      
        Daar zijne kleine diertjes,
        Die blinken als de viertjes;
        Zij zijn iets wonderbaars;
        Zij lighten als een kaars;
      
      
        Zij des naghts in het vliegen lighten
        De duistere gesighten;
        Hun grootte hebben zij,
        Gelijk een Hoonigh-by.
      
      
        Den Arent in de wolken,
        Kan zien des werelds volken;
        Daar in zijn voersel mee,
        Eer hij haar haalt uit Zee;
      
      
        Zijn grootheid kan trotseren,
        Al die bij hem verkeren.
        De Kasewaarus leeft,
        Daar vogel Struis in sweeft.
      
      
        De schone Pappegaajen,
        Met veel geslaghten swaajen,
        Op deze werelds kloot;
        Zij ongelijk zijn groot.
      
      
        De voogels ook kriejoelen,
        In koockent heete poelen;
        Dit ongeloof baar schijnt;
        Is het waar? mee wond'ren zijn het.
      
      
        Veel duizend voogels zweven
        Op aarde, die daar leven
        Met veel verscheyde praght,
        En mee zo van geslaght.
      
      
        Wijs is de hoogste Here;
        Hij hun gaf hunne veren,
        Met die koleur en gloed,
        Waar mee u elk ontmoet.
      
      
        Wilt dan u Schepper vrezen:
        Want schoonder gloed zal wezen
        In zijne Heerlijkheid,
        Bij zijne Majesteit.
      
    
  