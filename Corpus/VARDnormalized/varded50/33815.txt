
    
      
        ALs Jezus in het voorbijgaan
        Zag zitten enen Publikaan
        In het Tolhuis, het was Mattheus,
        Den Zone van Alpheus.
      
      
        Tot dezen Zondaar zeide hij,
        Met korte woorden, volgt gij mij.
        Hij is straks op-gereesen,
        Liet al zijn dingen wezen.
      
      
        Hij heeft ook in zijn huis bereid
        Een maaltijd, tot een dangkbaerheydt;
        Als zij aan tafel waren,
        Daar kwamen veel Zondaren.
      
      
        En Jezus die zat met haar an,
        En ete vrij met alle man,
        Die met Mattheus kwamen,
        En zijn Discipels tezamen.
      
      
        De PhariseÃ«n ziende dit,
        Dat Jezus met de Zondaars zit,
        En met haar gaat verkeren,
        Tijden aan het murmureren.
      
      
        En zeggen, waarom of hij eet
        Met Publicanen, die hij weet
        Al Zondaren te wezen?
        Maar Jezus zeide tot dezen:
      
      
        Men en behoeft geen medecijn,
        Voor des die in gezondheid zijn,
        Dien moet men voor des halen,
        Die zijn in siekt' en qualen.
      
      
        Kom, hoort aan wat dat ik u leer,
        Geen sacrifici ik begeer;
        Maar de barmhartigheden,
        Dit is hier van de reden.
      
      
        Ik kom niet de rechtvaerdige
        Roepen tot penitentie;
        Maar roepe met begeere
        De Zondaars tot bekeere.
      
      
        O goede Iesu, ik beken
        Dat ik ook ene Zondaar ben,
        Roept mijn dan, bidt ik, mede,
        Door uwe barmhartigheede.
      
    
  