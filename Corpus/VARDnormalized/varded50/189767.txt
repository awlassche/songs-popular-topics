
    
      
        Schone vyandinne,
        Zult gij nooit aflaten,
        Mij, die u beminne,
        Eeuwiglijk te haten;
        Helaas! wat kant dan baten,
        Of ik u val te voet?
        Mijn stenen, noch wenen,
        Noch klagten, verzagten,
        Uw wreed gemoed.
      
      
        Ik, die eens voor dezen,
        Leefden wel te vreden,
        En mijn gantse wezen,
        Stierde naar de reden:
        Die zie mij nu aftreden,
        Van het geen ik eerst verkoos,
        Zoo maalen, en dwalen,
        Mijn zinnen, door het minnen,
        Gants vruchteloos.
      
      
        Al de waarde boeken,
        Die ik plag te loven,
        Leggen agter de hoeken,
        Dik en digt bestoven:
        Vermits dat nu drift boven
        Een nieuw geboren lust,
        Die het herte, met smerte,
        Door het pogen, naar het hoge,
        Geheel ontrust.
      
      
        Zinnetjes keert weder,
        Van het verdrietig mallen,
        Gij zijt veel te teder,
        Om zoo hart te vallen:
        Uw kozen, en uw kallen,
        Is liffe laffery;
        Uw woorden bekoorden,
        Noch dichten verrichten,
        Daar nooit iet bij.
      
    
  