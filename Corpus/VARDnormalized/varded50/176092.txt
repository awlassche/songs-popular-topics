
    
      
        Zingt een nieu liet God onzen Here,
        De gantse wereld geev' hem ere.
        Van zijnen name maakt gewag
        Bootschapt syn heil van dag tot dag
        Aan alle volken na en vere.
      
      
        Syn roem laat ande heidens weten,
        Syn wonderen wilt niet vergeten.
        Want hooch-verheven is de Heer,
        En moet gevreeset zijn, veel meer
        Dan alle die hier goden heten.
      
      
        Der volken goden altezamen
        Syn ijdelheid en bloote namen.
        Maar God den hemel heeft bereid,
        Voor hem gaat eer en majesteit
        Die zijne hoogheid wel-betamen.
      
      
        Sieraad en sterkte men al-omme
        Aenschout in zijnen heylichdomme.
        Dat dan een iegelijk geslacht
        Om God te geven eer en kracht
        In zijnen tempel vlijtig comme.
      
      
        Gij volken wilt den Here loven,
        Geeft roem den Here van hier boven.
        Den Here uwen offer brengt,
        Den Here uwe gaven schenckt,
        Komt in syn heilige voorhoven.
      
      
        Brengt tot den Here u gebeden
        In syn uytmuntende woonsteden.
        Ontsiet u voor syn godlijck ooch,
        Buigt u voor hem, en acht hem hoog
        Gij alle mensen hier beneden.
      
      
        Wilt aan de heidenen verklaren
        Dat God de Here der heirscharen
        Heeft s'werelts vaste heerschappij.
        Aan alle volkeren zal hij
        Syn recht en macht eens openbaren.
      
      
        Dat zich de hemelen verblijden,
        Het aardrijk juych' aan allen zijden,
        De zee, zo verre alsse vloeyt,
        Veld, bos en wat daar inne groeyt
        Moet zijne mogendheid belijden.
      
      
        Laat dit gezien voor Gods gezichte:
        Hij komt dat hij de aarde richte,
        Dat hij de wijde wereld leyd'
        In oordeel en gerechtigheid,
        En met syn waarheid voren-lichte.
      
    
  