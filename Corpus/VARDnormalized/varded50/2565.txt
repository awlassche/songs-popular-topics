
    
      
        Ia mijn bedroefden geest cund gij in vreugd herscheppen
        Ach lang geliefde, en mijn wel beminde Vrou:
        Wanneer als gij maar wilt de lieve oogjens reppen
        En drayen die met jonst naar u Dienaar getrou.
      
      
        Zo stuyft fluks in de wind mijn ziekten, en het zuchten,
        En snapt een troostbaar woord dan uit u zoete mond:
        Den wissel van mijn staat doet mijn in twijfel duchten
        Of ik dan ben de gheen, die ik noch was terstond.
      
      
        Hoe meuchdy waarde Lief dat zoete aanschijn wenden
        Van mij? die gij hier door zo wonderlijk vermaect:
        En keunt, wan gij maar wilt mij t'leven of dood zenden
        Na u t'erbarmen in u wreede zin geraakt.
      
      
        Wist gij het vast opzet, of het besluit mijns harten
        In het lieven van u eer, en 'tminnen van u jeugd:
        De weer pijn van mijn druk sou u meelyd'lijck smarten
        En gunnen om mijn trou mij een veel blyder vreugd.
      
      
        Meestres is het u een vreugd mijn pynelijcke quaalen
        Zo doet en leeft met mij na u lust en ghebien,
        Al sou ik tot mijn dood dus Hoofdeloos gaan maalen:
        Maar deze strengheid Lief kan ik uit u niet zien.
      
      
        Wout gij mijn trouheyt eens met uwe gunst belonen?
        Ik lede met verdrag op hoop van 'tsoet dit zuur
        Ik sou mijn statigheid, zo heel volmaakt vertonen
        En leven in ghenaa van u, en 'tavontuur.
      
      
        Weigert gij mij de naam, of't wezen van verwinner,
        Van hulp, van Vriend, van troost, van Lief, van hoofd, of Prins
        Mijn blijft de tytel doch van een getrou beminner,
        U wreedheid, tyt, noch dood, ontvoerd mij die geenszins.
      
    
  