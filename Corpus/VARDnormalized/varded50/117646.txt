
    
      
        Hoe geleerder,
        Hoe verkeerder,
        Ondervind men menigmaal:
        En geen ketter
        Zonder letter,
        Is een al te waare taal.
      
      
        Grootste geesten,
        Grootste beesten,
        Is het geen men dikwijls ziet.
        het Zij dan handig,
        Of verstandig,
        Zij gebruiken het weten niet.
      
      
        Zeker, nimmer
        Zijn 'er slimmer,
        Dan die beste konden zijn:
        Want ook even
        Zo zal geven
        Zuurste edik zoetsten wijn.
      
      
        Erger vruchten
        Zijn te duchten
        Van een welgemesten grond,
        Dan van zanden,
        En van stranden,
        Daar men onkruidzaad in vond.
      
    
  