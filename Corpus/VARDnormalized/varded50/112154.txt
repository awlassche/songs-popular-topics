
    
      
        SUjo, Sujo, Kintje doe
        Uw oogjes toe,
        Leg uw kleine hooftjen neer.
        Al dat schreien doet geen goed
        Mijn lieve bloed;
        Want uw oogjes zijn te teer.
        En de rust u meerder voed
        Dan spijze doet:
        Daarom slaap toch gerust,
        Toch gerust, Mijn lieve lust,
        Al die snikjes zijn
        Mij d'allerzwaarste pijn
        En het maak mij zeer ongerust.
      
      
        Sluit, mijn alderliefste guit.
        Ei lieve, sluit
        Ras uw duiven oogjes digt,
        Hoe of hij zo geem'lik is?
        Ik loof gewis,
        Dat hier is te sterken ligt.
        Daarom breng mij hier gezwind
        De wieg en het kind.
        Liefje slaap, sujo soe,
        Sujo soe, zijt wel te moe.
        Wieg wat met gemak:
        Zijn oogjes staan al strak,
        En zo datelyk zijn zij toe.
      
      
        Zoele weste-wintje, ruis
        Met geen gedruis,
        Nu mijn lieve kintje slaapt.
        Zoete Papegaitje, maak
        Toch geen gekaak,
        Daar mijn Poesje raapt.
        Ga hier langs toch zagtjes heen
        En op je teen:
        Als hij slaapt, groeyt'er van
        Groeyt'er van, zijn hertjen an.
        En zijn oogjes zijn
        Dan vrij van al de pijn,
        Die hij krijgt van het getraan.
      
    
  