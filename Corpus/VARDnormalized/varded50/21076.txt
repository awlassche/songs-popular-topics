
    
      
        Gelijk den mens, van aen-begin,
        Geschapen is tot zoete Min;
        Zo is de Min van node,
        Den mens verleend van Gode.
      
      
        Van node, mits zij teelt en baard
        Het menselijk geslacht op aard:
        Dies is in het Minne-plegen
        Ook zaligheid gelegen.
      
      
        De Min die is een nodig ding,
        Want zonder Min den mens vergingh,
        Woud men de Minne derven,
        De Wereld most versterven.
      
      
        En wat de zaligheid aen-gaet
        Door zoete Min in d'Echten-staet;
        De Min, van God gegeven,
        Strekt tot een zalig leven.
      
      
        Wanneer de Minne in het hert
        Door lusten niet misbruyckt en werd,
        In overloop van zinnen
        Meer als het zijn te minnen.
      
      
        Dies mint de Min door d'Echte-trou;
        On-Echte Min baard druk en rou:
        De Echte Min baard deughde,
        Die Minne voet met vreugde.
      
    
  