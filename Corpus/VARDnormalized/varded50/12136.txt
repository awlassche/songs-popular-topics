
    
      
        MOn Dien donné mooi vostre grace,
        Pour accomplir vos sainctes loix:
        I’ay à promettre assez de voix;
        Mais à tenir pen d’efficace.
      
      
        Voyez o Seigneur ma foiblesse,
        Prenez pitie de ma langueur:
        Creez en mooi vn nouueau coeur,
        Plein de vostre amour & liesse.
      
      
        Ayez pitie de ma misere,
        Et pardonnez à mes delictz:
        Voicy vostre prodigue filz,
        Soyez mooi doux & bening Pere,
      
      
        Si quelquefois aux creatures
        I’ay recerché quelque confort:
        Cela me contristoit plus fort:
        Et toutes choses m’estoient dures.
      
      
        Vous aymer mon Dien, & vous craindre,
        He combien est cela grand heur!
        Mais combien est ce grand malheur,
        Si l’home vient vos loix enfraindre.
      
      
        Faictes mooi donk en fin la grace
        De faire ce que commandez:
        Et commandez ce que voulez,
        Il n’y à rien que ie ne face.
      
    
  