
    
      
        ZIJ hebben mij zeer dikwijls hart benauwt,
        Van mijner jeugd, zegge Israël, in het klaagen,
        Zodat ik was van bloedig zweet bedauwt;
        Maar hebben mij nooit gans ter neer geslagen.
      
      
        Ik ben gelijk op mijnen rug doorploegt,
        Van ploegeren, dat ik ga neêrgebogen.
        En, nimmer met mijn zwaare smart vernoegd,
        Zoo hebben zij hun voren lang getogen.
      
      
        De Hemelheer, rechtvaardig in bedrijf,
        Heeft door zijn kracht de touwen afgehouwen
        Der bozen, schoon gespannen vast en stijf;
        Dat Sion nu in blyschap mag beschouwen.
      
      
        Beschaamze, Heer, en dryfze ook achterwaard,
        Al die, vergramt, uw dierbaar Sion haaten;
        Zij zijn als gras, dat, dor en onvergaârt,
        Op daken staat, en niemand ooit zal baaten.
      
      
        Het gras waarmede een maaier zijne hand
        Niet vult; noch dat zij die de garven binden
        Omarmen; maar het geen door de zon verbrand,
        Na het is verflenst door koude noordewinden.
      
      
        Waarvan zij, die voorbijgaan, op het gezicht,
        Niet zeggen; dat bij u des Heren zegen
        Verblyve: God geve u zijn heil en licht,
        Om deer zijns naams, en hoede u op uw wegen.
      
    
  