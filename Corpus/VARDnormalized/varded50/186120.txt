
    
      
        Bij Venus vinde ik niet,
        Dan naa de vreugd' verdriet;
        Mijn geest word steeds door haar misleid, en vast gebonden,
        En haare prikkeling baard ziel en lichaam wonden.
      
      
        Bij Bachus, die mij moord,
        Word mijn verstand gesmoord,
        En hij doet mij het gebruik van mijne zinnen derven;
        Hij schenkt mij dronken rust, en doet mij nuchtre sterven.
      
      
        En Ceres overvloed,
        Doet mij meer kwaat dan goed;
        Haar' lekre spijze, geeft mij in des Slaapgods handen,
        Die maakt mij leevend' dood, tot ik herleef met schanden.
      
      
        In Pallas Boekerij,
        Vinde ik ook slaaverny;
        Want hoe 'k meer onderzoek, hoe minder 'k leer te weten,
        En eer 'k tot kennis kom ben ik gewis versleten.
      
      
        Aan Maatigheit alleen,
        Wil 'k mijn vernuft besteÃªn,
        Die leert mij maatelyk de Liefde naa te jaagen,
        En haar t'ontvlugten als zij dreigt met zoete plaagen.
      
      
        Die leert, als medezijn,
        Mij, nuttigen den wijn,
        En zorgt, dat Dronkenschap, met haare uitpuilende ogen,
        En bolle wangen, op mijn hart heeft geen vermogen.
      
      
        Die leert mij aan den dis,
        Daar lekker eten is,
        Niet brassen, maar het lijf versterken, en ook voeden,
        En mij voor Overdaads wreed naaberouw te hoeden.
      
      
        De Maatigheit, wijst mij
        In Wysheits boekerij,
        Hoe verre ik dien te gaan, om het waare te beseffen,
        En wat bespiegeling den mens kan het schaadlykst treffen.
      
      
        Kom Maatigheit gaa voor,
        Ik volg met lust uw spoor,
        Gij leert mij het gebruik beminnen, het misbruik haaten;
        Ach jeugd, woud g' Overdaad, door Maatigheit verlaaten.
      
    
  