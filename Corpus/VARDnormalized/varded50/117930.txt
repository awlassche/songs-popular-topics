
    
      
        Het hembd is nader dan de rok;
        Doch beide gaat u aan.
        Indien men u den rok uittrok,
        Gij zoud in het hembde staan.
        O zorg voor het een en het ander dan,
        Zo gaan de zaaken recht,
        Vermits men het bei niet missen kan;
        Of anders staat het slecht.
      
      
        Bedenkt dit, die voor het naast alleen
        Wilt zorgen; maar gij zend
        Wat verder is, wel van u heen,
        Wijl gij uwe plicht niet kent.
        Uw evenmensche raakt u mee,
        En is uw vlees en bloed.
        Gij moest ook voelen het geen bij lee:
        Dat liefde werken moet.
      
      
        Ben ik mijn broeders hoeder dan?
        Was Kains boze taal.
        Ja. Ieder zij het, zo veel hij kan.
        Dat past ons altemaal.
        O zegt nooit: wat gaat ons dat aan?
        Ziet voor u zelven toe:
        Daar Judas mee moest henen gaan;
        Maar troosteloos te moÃª.
      
      
        'k Erken wel, dat verbindenis
        En liefde trappen heeft:
        Maar zo, dat ook verplichting is,
        Tot ieder mens, die leeft,
        Hoewel hij ons een vijand waar'.
        God zelve gaat dus voor:
        O volgden wij dat voorbeeld naar!
        Dan hield men het rechte spoor.
      
    
  