
    
      
        O Lieven Vader, Jesu, van mijn hert
        U te derven is mij grote smert.
        O komt mij nader: want mijn grootste pijn
        Is o Jesu zonder u te zijn.
        Van mij niet gaat
        En verlaat:
        Want alleen mijn zaligheid
        Is u zoete tegenwoordigheid.
        Uwen geest mij leven doet,
        Zonder u ik sterven moet,
        En verlaat mij niet o Jesu zoet.
      
      
        Bij mij wilt blijven, of met u mij leit,
        Daar ik ben met u in eeuwigheid.
        In mij wilt schrijven met u heilig bloed,
        Dat alleen mijn dorstig hert voldoet,
        U zoete wet
        Mij belet
        Van u lieve liefde weer
        Af te dwalen na de werelds eer:
        Van de wereld trekt mijn oog
        Met u hand spant mijnen boog,
        En mijn schiet-gebeden drijft om hoog.
      
      
        Wanneer u wezen in mijn ogen schijnt,
        Al de nacht van mijnen rouw verdwijnt.
        Mij weer genezen kan alleen een woord
        In mijn droevig hert van u gehoord.
        Dan met u kracht
        Haast volbracht
        Heb ik u geboden al,
        En niet meer in d'oude zonden val.
        Dan en isset mij niet zwaar
        U belijden openbaar,
        En u met mijn Kruyske volgen naar.
      
      
        Wanneer beginnen zal mijn liefde weer
        Uwe goedheid, alderliefsten Heer,
        Alzo beminnen, dat ik mag weerom
        Voor u sterven, mijnen Bruidegom.
        Den will' ontvangt,
        Die verlangt
        Weer te geven al mijn bloed
        Voor u liefde, mijnen Herder goed,
        Die door uwe dood bereid
        Hebt voor ons de zaligheid,
        Die beminnen u bermhertigheyt.
      
      
        Wie zal mij geven vleugels, dat ik mag
        Naar u Jesu vliegen nacht en dag
        En eeuwig leven in u zalig Hof
        Daar men niet en hoort als uwen lof?
        Daar mijne liefdt
        U belieft,
        En in u, mijn Center rust,
        Die verzaden kond al mijnen lust.
        Laat ontbinden mij de dood;
        Van de wereld mij ontbloot,
        Dat ik vliegen mag in uwen schoot.
      
    
  