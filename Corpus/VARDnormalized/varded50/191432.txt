
    
      
        GOd voert de heerschappij,
        Des zij de wereld blij
        En vreugd vervul de landen
        Omringt van zee en stranden.
        De wolken zijn om hem,
        De donder is zijn stem,
        Zijn Troon staat vast en hecht
        Op billijkheid en recht,
        Des heeft zijn oordeel klem.
      
      
        Een vier gaat voor hem heen
        Waar dat hij komt te treen
        Om die hem tegenspreken
        Alom aan brand te stekken:
        De wereld werd verlicht
        Wanneer de bliksem dicht
        Haar snelle stralen ziet,
        Hij die ze merkt en ziet,
        Beeft voor haar vlam, en zwicht;
      
      
        ’tGeberghte smelt als was:
        Dat hoog geresen was
        Dat moet zich laegh verneren
        Voor’t aangezicht des Heren;
        Den Hemel, wijd ontdaan,
        Doet over al verstaan
        Gerechtigheid en eer
        Van zijnen Schepper-Heer;
        De Volckren schouwen’t aan.
      
      
        Wie beelden dient of eert,
        Wie zich tot Afgoon keert
        En heft voor haar zijn handen
        Die rake ras ter schanden.
        Gij, die men Goden zeid,
        Buigt voor zijn Majesteit.
        O Heer, u heilig woord
        Heeft Sion aangehoord,
        En is in vrolijkheid.
      
      
        De dochteren vol vreugd
        In Iuda zijn verheugt
        Om dat gij zijt rechtvaardig,
        Gij, Heer, zijt groot en waardig,
        Niemand zo veel als gij,
        Hoe machtig dat hij zij;
        Gij voert de hoogste Kroon,
        En boven alle Goon
        Gaat uwe heerschappij.
      
      
        Wel op, die God bemint
        En die uw herten vind
        Met zijne liefd ontsteken,
        Haat boosheid en gebreken:
        Hij doet den zijnen goed
        En neemt in zijn behoed,
        Dat geen, hoe kwaden, man
        Haar leven krenken kan,
        Hoe dat hij brult en woed.
      
      
        Al schijnt den duister dicht
        Den vromen rijst het licht,
        En voor oprechte herten
        Is vreugde zonder smerten.
        Zijt dan in God verblijd
        Gij die rechtvaardig zijt,
        En viert de heugenis
        Van hem, die heilig is
        En heerset breed en wijd.
      
    
  