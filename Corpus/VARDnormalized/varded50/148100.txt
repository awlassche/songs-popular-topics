
    
      
        Ach Larint mijn beminde,
        Waar sijt gij met u Vee, kon ik u vinde
        Sijt gij onder de Linden,
        Of in het Lommer, van eiken en else bomen
        Die daar staan langs de stromen:
        Waar mag zij wezen,
        Ach ik begin te vrezen,
        Mijn beminde: mijn beminde, mijn beminde werd geprezen.
      
      
        Den tijd is al gekomen,
        Dat gijn hier te wezen, had voorgenomen,
        Of ginder bij de bomen,
        Nu Scvhaepjens gaat, wilt wat haastig aen-treden,
        Na d’aengenaeme steden,
        Daar ik gerusjens,
        Door liefdens grage lusjens,
        Mijn beminde: mijn beminde, mijn beminde gaf veel kusjens.
      
      
        Daar zie ik mijn Lerinde,
        Wie sou achter ‘het geboomt, haar komen vinden,
        Sijt gij daar mijn beminde,
        Hoe laat gij mijn, hier zo lang enig wachten,
        Versuft door zwaar gedachten,
        Gij sijt mijn waarde,
        Die de min in mijn baarde,
        Mijn beminde: mijn beminde, mijn beminde op de Aarde.
      
    
  