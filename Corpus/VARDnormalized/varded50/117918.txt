
    
      
        Te geess'len met een vossenstaart,
        het Geen roeden waardig was,
        Heeft tegen kwaad nooit vrucht gebaard:
        Want dat vergeet men ras.
      
      
        Bestraften, dat men streelend' doet,
        Veroorzaakt geen ontzag,
        En prent geen vrezen in het gemoed,
        Als wel een geselslag.
      
      
        Ziet Eli's snoode boeven aan,
        En des Vaders slappigheid.
        Hoe deerlijk is hen dat vergaan?
        Hoe bitter is het beschreit?
      
      
        'k Wil ook niet, dat men voor een roÃª
        Met schorpioenen slaat.
        Geeft niet te veel aan wreedheid toe,
        Maar hou in het straffen maat.
      
      
        Dan handelt men naar billijkheid,
        Als straf naar misdaad is.
        Om dat te wikken, dient beleid.
        Maar menig tast hier mis.
      
      
        God zelve gaat ons daar in voor,
        Die het in zijn weegschaal legt.
        O volgt hem in dat zelve spoor.
        Dan gaan de zaaken recht.
      
    
  