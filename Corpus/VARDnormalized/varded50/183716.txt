
    
      
        Jezus in het wederkeren,
        Als hij had wezen leren,
        Op enen Berg zeer groot,
        Riep een Melaats vol zweren,
        Reinigt mij Heer der Heren,
        Helpt mij uit dezen noot.
      
      
        Den Heer heeft hem genezen,
        Na den Priester gewezen,
        Om God voor die weldaad
        Te loven, en te prijzen,
        Danckbaerheyt te bewijzen,
        Voor zo groten genaed.
      
      
        Doen is den Heer beneden,
        Capharnum ingetreden
        Een Hoofdman dit vernam,
        Die Heer was van veel knechten,
        Daar hij placht mee te vechten;
        Voor een knecht bidden kwam.
      
      
        Ach Heer wilt mijn knecht helpen,
        Zijn gicht en pijne stelpen,
        Ay, maakt hem doch gezond;
        Den Heer sprak zeer langmoedig,
        Wel ik zal komen spoedig,
        En volgen u terstond.
      
      
        Neen Heer: ik ben niet waardig,
        Dat gij zult komen vaardig,
        Binnen onder mijn dak:
        Maar wilt alleen door spreken,
        Weg nemen zijn gebreken,
        Hij zal genezen strak.
      
      
        Den Heer sprak op des woorden,
        Zo groot geloof ik hoorden,
        Nooit in gants Israel;
        Vele uit Oost en Weste,
        Noch zullen in het leste,
        Met Abram leven wel.
      
      
        God zal de zijn geleiden,
        Na dat zij van hier scheiden,
        In volle vrolijkheid:
        Als de boze met schanden,
        Knertsende op haar tanden,
        Schreyden in duisterheid.
      
      
        Wilt met Heer, en knecht leren,
        Den Heer danken en eren,
        Voor zijn milddadigheid;
        Op dat hij ons mag geven,
        Na dit vergancklijck leven,
        Eeuwige zaligheid.
      
    
  