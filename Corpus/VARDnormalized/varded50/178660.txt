
    
      
        O God, zijt mij genadig, want de mens
        Haakt om mij op te slokken naar zyn' wens,
        Hij dringt op mij, opdat mijne eer verslens,
        Den gansen dag met strijden:
        Want 'k zie dat mijn verspieder zich verblijden,
        Zij brengen mij den gansen dag in lijden,
        Ik heb 'er veel die mij ter dood benijden,
        O Allerhoogste Heer !
      
      
        Als vreze mij beknelt, zal ik te meer
        Mijn hope op u steeds bouwen, t'uwer eer:
        Ik zal in God zijn woord en waarheits leer
        Zeer prijzen en hem zingen.
        'k Betrouwe op God in al mijn worstelingen,
        En vreze niet hoe het vlees mij komt bespringen,
        En of zij schoon mijn woorden vals verwringen,
        Bij het smeden van veel kwaad.
      
      
        Zij rotten, tot mijn nadeel, in den raad
        Te zamen: zij versteken zich vol haat,
        En passen op mijn hielen: hun gelaat
        Toont dat zij op mij wachten.
        Hoe, zouden zij, die mijne ziel verachten,
        Dien het onrecht strekt tot lust van hun gedachten,
        Ook vrygaan? Stort de volken en hun magten
        In toorne neer, o God.
      
      
        Gij hebt gemerkt hoe ik in smaat en spot
        Rondom steeds zwerve, en heb een ballingslot,
        Mijn traanen leg toch in uw flesse vlot:
        Want gij hebt ze opgeschreven.
        Dan zie ik straks myn' vijand voor mij beven,
        En achterwaarts zich op de vlucht begeven,
        Ten dage als ik zal roepen, en voort streven
        Tot God, die met mij is.
      
      
        In God zal ik zijn woords getuigenis
        Zeer prijzen, want zijn waarheit is gewis,
        'k Zal in den Heer het roemen, want ik mis
        Nooit zijn genade en zegen.
        'k Betrouwe op God, geen mens maakt mij verlegen,
        'k Ben niet vervaard voor des mensen magt en wegen:
        Wat zou hij doen, naardien ik heb verkregen
        Uw heil, o God, mijn kracht?
      
      
        Op mij zijn uw geloften, hoog geacht,
        Die gij zult zien met dankbaarheit volbragt,
        Omdat gij aan mijn ziele hebt gedacht,
        Om haar in gunst te vryden
        Van dootsgevaar, opdat mijn voeten mijden
        Den aanstoot, en ook wandlen te allen tijden
        Voor het aangezicht van God, bevrydt van lijden,
        Bij het levende geslacht.
      
    
  