
    
      
        AL die vreugd bemindt.
        Die moeten Pot en Pint
        Beminnen,
        Den Wijn maakt blij de zinnen,
        Die willen vrolijk zijn,
        Die moeten Bier en Wijn
        Beminnen.
      
      
        Zijt gij oud en cout,
        Zo zal u het nobel Mout
        Verwermen,
        Sa lapt het in u dermen,
        Den Wijn is zoet en goed,
        Den Wijn die moet het bloed
        Verwermen.
      
      
        Zijt gij jong en fris
        En jeugdig als groen Lis
        Van lijve,
        Drinkt dan om fris te blijven,
        Set den Pot aan den mond,
        Op dat gij blijft ghesondt
        Van lijve.
      
      
        Zijt gij droef van geest,
        Zo moet gij om het meest
        Gaan drinken,
        En het Wyntjen laten zinken,
        Gij moet u droeve pijn,
        En tranen in den Wijn
        Verdrinken.
      
      
        Als g'in blydtschap vloeyt,
        Ghelyck een Roos besproeyt
        Met dauwe,
        Drinkt om u blij te houwen,
        Het jeugdig Kruid verdord,
        Dat niet besproeyt en wordt
        Met dauwe.
      
      
        Hebt gij goed verstand,
        g'En meugt den Pot uit d'hant
        Niet werpen,
        het Verstand moet hij verscherpen,
        Wilt gij verstandig zijn,
        g'En meugt nooit genen
        Wijn Verwerpen.
      
      
        Zijt gij plomp en bot,
        Gij moet u met den Pot
        Gaan slijpen,
        Gij moet den Wyn-pot grijpen,
        Den Wet-steen met den Wijn,
        Moet u verstand heel fijn
        Gaan slijpen.
      
      
        Jonk, oud, groot en klijn,
        Drinkt al-te-mael den Wijn
        Fonck-uyte,
        Brengt Roomers ende Fluiten,
        Set die aan uwen mond,
        En drinkt-ze tot den grond
        Fonck-uyte.
      
    
  