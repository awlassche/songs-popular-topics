
    
      
        LIefd die om dueghd dueghds loon wel kan versmaden,
        Is d'edel vrucht van waarheyds trouw aanraden
        Met kennis klaar, die thooghste goed aanwyst,
        En wijslijk meer dan al zijn gaven prijst.
      
      
        De gever goed is beter dan zijn gaven.
        Meer mag de born dan duizend dropkens laven.
        Toneyndlick goed vult meer dan tendelick.
        Wie tminst meest lieft verkiest heel blendelick.
      
      
        Zo leven al de onherboren mensen,
        Die straf ontzien, of tloon der dueghden wensen.
        Zij zelf, niet God, zijn zelfs haar hoogste lief:
        Om kleine straf, of om groot loons gerief.
      
      
        Tot eigen nut strekt al haar doen en laten
        Elk vliet zijn schaad' en zoekt dat hem mag baten
        Deen mijt verdriet, en dander zoekt na vrueghd,
        Van tquaads gekwel, en van de blijde dueghd.
      
      
        Men laat de zond' uit vrees van dhelsch' onruste
        Der dueghden daad, zoekt na des hemels luste.
        Des rust en lust, zijn goed, maar tbeste niet,
        Dats reine liefd die recht op Gode ziet.
      
      
        De liefde volgt, tgheen kennis heeft verkoren,
        Welckx aard zij krijgt, en wordt daar uit geboren
        Wie God dan kent voort alderbeste goed,
        Die lieft God meest, tot hem strekt al tghemoed.
      
      
        De werkman goed, is beter dan zijn werken:
        Het schepsel vroed, maght aan zijn schepper merken
        Ons eigen liefd door beter werd vernield:
        Door liefd tot God, diens leven thert doorzielt
      
      
        Des liefd vereend zulk mens met God gemeine:
        Die is dan goed, en zelf een ghoe fonteine:
        Die niet behoeft, doch stadig rycker wordt:
        Als zij haar zelf voor elk met vrueghd uit stort.
      
      
        Zulk minnaar Gods zoekt dan niet meer het zijne.
        Hij is God-ryck, en kent gheen ik of mijne.
        Des volle bak vant levend Water puur,
        Vliet rycklick uit, help-elk is zijn natuur.
      
      
        Dan is de vrees voor straf door liefd verdreven:
        Dan is de hoop van loon niet meer in het leven:
        Dan leeft de liefd die nemmermeer verghaat:
        Liefd die om dueghd der dueghden loon versmaat.
      
    
  