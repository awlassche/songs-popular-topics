
    
      
        'k ZUcht naar een zaal, die het kristalijnen
        Gewelf met vlammende robijnen
        En eeuwig blinkend sterren goud
        Bezaid heeft tot haar vloer-gesteente,
        Daar Jezus het Lam met zijn Gemeente
        In duizend weelden bruiloft houd.
      
      
        Daar de Ouderlingen blank van hairen
        De galmen van hun gulden snaaren,
        Ter eren van dit heerlijk feest,
        Vermengen met der Eng'len kelen,
        En lief'lijk op hun harpen spelen
        Den lof van aller geesten Geest.
      
      
        Daar duizenden snee-witte zielen
        Sta'ig voor den troon des Hoogsten knielen;
        Daar twee paar dieren anders niet
        Als heilig! heilig! heilig! zingen;
        Zulks dat al des Hemels zolderingen
        Sta'ig dreunen van dit heilig lied.
      
      
        Daar Patriarchen, Martelaaren,
        Daar menigte vergoode schaaren
        Te feest gaan in Gods eeuwig licht,
        En weelde smaken, niet te ontvouwen,
        Zoo menigmaal als zij aan-schouwen
        Dat drie-maal heilig aangezicht.
      
      
        Dit is de vreugde, dit des het vermaaken
        Daar ik nu gants naa hijg en haake
        En staadig het oge slaa naa toe.
        Die balling gaa langs Werelds baanen,
        Die swerve door dit dal der traanen,
        En ben al lange zat en moe.
      
      
        Mijn vaste woningen en hoven
        Die zijn gehecht, gebond daar boven,
        Door Godes hand, jaa zelfs van God.
        'k En wil in deze slijk-gewesten
        Mijn tabernakelen niet vesten,
        Noch de aarde nemen voor mijn lot.
      
      
        Wat heil toch zou mij de aarde geven,
        Die noch in het voorhoofd draagd geschreven
        Het vonnis tegens mij geveld?
        En mij, wat voet-pad dat ik kooze,
        Meer doornen heeft als zachte rozen,
        In des levens loop-baan voor-gesteld.
      
      
        Dies vlied ik de aard met al haar lusten,
        En mid haar banken, klippen, kusten,
        En wend mijn oog naa haar niet om:
        Maar neem mijn koers nu elders henen,
        En pog mijn ziele te verenen
        Met Jezus des Heilands Bruidegom.
      
      
        Om met mijn Jezus des Bruilofts feesten,
        Verzelschapt van al des Hemels geesten,
        In de on-uit-spreekelijke vreugd,
        Vreugd, die noit Mensen hert verstonde,
        Noit oor, noit oog bereiken konde,
        Te vieren in een vol geneugd.
      
    
  