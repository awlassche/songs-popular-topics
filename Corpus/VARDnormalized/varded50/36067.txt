
    
      
        Mijn Lief heeft mij verlaten,
        Ik treur van droeve smert;
        Mijn klagen kan niet baten:
        Want het beklemt mijn hert;
        Schoon ik stort veel bracke tranen,
        Alles is maar nietig kaf:
        Want het zal de weg mij banen,
        Om te dalen in het graf.
      
      
        Mijn Lief en ik te same,
        Wij schenen zo gepaard,
        Als Ziel en Lijf bekwame;
        Maar het was zijn valsen aard,
        Klappers snode vuyle tongen,
        Die zijn daar de oorsaeck van,
        Dat ik nu des word gedrongen,
        Van mijn alderliefste Pand.
      
      
        Jupijn u Blixem-stralen
        Ziet eens van boven neer,
        Komt van u Troon afdalen,
        En doet hem keren weer,
        Die mijn Zieltje houd gevangen
        In de strikken van de min:
        Ach! de droefheid komt mij prangen,
        Nu dat ik hem nergens vin.
      
      
        Gaat weg nu werelds vreugde,
        Komt hier gij bleke dood;
        Hij die mijn ziel verheugde,
        Brengt mij nu zelf in nood,
        Als wij in de Klaver-weiden
        Zaten lieflijk bij malkaer,
        Of wij nimmer zouden scheiden:
        Och! wat valt mij dat nu zwaar.
      
      
        Cupido God der minne,
        Vrou Venus waerste Soon,
        Die mijn hert trof van binne,
        Komt dalen uit u Troon,
        Wilt mijn Lief zijn hert doorgrieven,
        Dat hij wederomme keert,
        En in liefde mag beklijven,
        Dit is het geen mijn Ziel begeert.
      
      
        Komt en wilt mij eens helpen
        Vyt deze droeve nood;
        Wilt doch mijn droefheid stelpen,
        Och, och! ik sterf den dood,
        Ik moet treuren ende klagen:
        Ia gelijk de sneeuw vergaan
        des Morgens vroeg al voor den dage
        Eer Aurora op komt staan.
      
      
        Waar mag mijn Lief verschuilen,
        In Berg en Bossen groot?
        Of in donckere nare kuilen
        Bij het ongedierte snood?
        Zal ik zoeken en hem vinden;
        Echo kome mij doch te baat,
        Antwoordt mij of mijn beminden
        Hier omtrent ook dolen gaat.
      
      
        Mijn moeite is verloren,
        Al tot mijn groot verdriet;
        Och, och! mijn uitverkoren
        En vind ik nergens niet:
        Komt diana Iacht-Godinne,
        Brengt mij op het recht spoor:
        Venus wilt mijn suyv're minne
        Doch eens geven goed gehoor.
      
      
        Weg werelds ijdelheden,
        Ik haat u altemaal;
        Ik wil mijn tijd besteden
        Tot deugd in het generaal,
        En beklagen en betreuren,
        Dus mijn droevig ongeval,
        Tot de dood mij komt te scheuren
        Vyt dit droevig Tranen-dal.
      
    
  