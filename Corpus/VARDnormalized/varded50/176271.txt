
    
      
        'TGhemoedt herwenscht verloren vrolijckheden,
        En wentelt in den schijn des tijds verleden,
        Wanneer't de stappen ziet die het heeft getreden.
      
      
        Hoor ik haar naam, of komt me min mij tegen,
        Het bloed komt, uit mijn teen, na het hoofd ghesteghen.
        V hartje, Lief, en voelt het gheen bewegen?
      
      
        Waar zijn versoncken u zoete gedachten?
        Die het lichaam teer benamen vaak zijn krachten;
        En heucht u niet, mijn hart, van d'oude nachten?
      
      
        En heucht u niet, mijn hart, wat blye dagen
        Zo veelderleye vond van kusgens zagen?
        Wat Goodtgen zet mij weer op d'oude wagen?
      
      
        'Tgheselschap van haar heusheid wij bedanken.
        Houdt vrij, in Venus naam, de voorste banken.
        Gij kost het krat, als wij, wist gij de ranken.
      
      
        Ik wou gij waart ghepaert ook van gelijken.
        Zo mocht het u niet beuren om te kijken;
        En leren ons in plaats van kussen prijken.
      
      
        Fij, dat er uyren van die nachten liepen,
        Die ons verwijten mogen dat wij sliepen,
        Dier ons de Goden tot haar weelde riepen.
      
      
        Tot Hemels brood wij lepten Hemels wijntjen.
        Toont ons, noch eensjens maar, dat zoet aenschijntjen,
        Ay goude Venus, met u malle kijntjen.
      
      
        Maar vlied de schone Toveres van dezen:
        Haar onlust moet ik meer als mijne vrezen:
        Zo toont ons Venus vrij wat koeler wezen.
      
    
  