
    
      
        ALs God Hemel end' eerde
        Hadde gemaakt vailjant,
        End' al wat hem gheneerde
        In het water, locht oft land,
        Schiep hij tot zijn beelde playsant
        Den Mense want // Hij met verstand
        Ouer al zoude hebben d'ouerhant.
      
      
        God heeft gheplant in Eden
        Enen Hof delicaat,
        Daar in steld' hij met vreden
        Adam met dit mandaat:
        Eet van elken boom die hier staat,
        Maar voorbij gaat // End' ouerslaet
        Den boom der kennissen van goed en kwaad.
      
      
        Want ziet, dit zult gij weten,
        In welken dag dat gij
        Van dezen boom zult eten,
        Den dood steruen suldy:
        Ten is niet goed // sprak God ook vrij,
        Dat den Mens zij // Allene, hij
        Wilde den Mens een hulpe voegen bij.
      
      
        Want daar en was gevonden
        Hulpe voor Adam gheen,
        God heeft op hem gezonden
        Enen slaap vrij niet cleen:
        Hij nam van zijne ribben een,
        Genas dat reen // End' uit dat been
        Schiep hij een Wijf // en gincse tot hem leen.
      
      
        Adam sprak na den eyssche,
        Dits been der benen mijn,
        En vlees van mijnen vleysche,
        Hietse Manninne fijn:
        Maar de Slange vol kwaad fenijn,
        Door nijdig pijn // Vol lozen schijn,
        Listiger dan de Dieren heeft ghezijn.
      
      
        Zij ginck Eva bepraten
        Met leughen, zij beslot,
        Zo zij van den boom aten
        De welk haar God verboot,
        S'en zouden niet steruen de dood,
        Maar Gods genoot // Zijn wijs end' groot
        Eva met lust aensach den boom minjoot.
      
      
        Dus at zij van de vruchten,
        Om wijs zijn onghelaeckt,
        Gaf Adam zonder duchten,
        Die heeft daar van gesmaakt:
        Doe zagen zij, als eerst ontwaakt,
        Zij waren naakt // Bloot als ontschaeckt
        Vijgeblader schoten hebben zij gemaakt
      
      
        Gods stemme zij aenhoorden
        Midden in het Hof aldaar,
        Verborgen voor zijn woorden,
        Naakt zijnde, schaemde haar:
        Wie heeft u gezeid openbaar,
        V naaktheid, maar // Hebt gij niet daar
        Van gh'eten, dat ik u verboodt zo klaar?
      
      
        Vijandschap wil ik zetten
        Tussen u ende t'Wijf,
        Haar zaad u hoofd zal pletten,
        Eva om  u bedrijf,
        Vol pijn en smert' werd al u lijf,
        In het baren stijf // Voortaan ook blijf
        V Man dijn here, zonder weerghekijf.
      
      
        Om Adams zonde, d'eerde
        Werd vervloekt wijd en breet,
        Op dat hij hem gheneerde
        Met kommer ende zweet,
        Doe maakte God haar elk een cleet,
        En sprak, nu weet // Door dit belet,
        Adam van goed en kwaad het onderscheet.
      
      
        Doe werden zij gedreun
        Beyd' uit den Lusthof zoet,
        Dus werd het zondig sneuen
        Ter Wereld ouervloet:
        Maar wie nu doet, oprechte boet,
        Des Heren bloed // Voor hem voldoet,
        Naermaels hij Adams schuld niet dragen moet.
      
    
  