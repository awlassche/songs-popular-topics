
    
      
        GEen grijze Charon zal mij immer overvoeren,
        In zijnen lere boot, na het Elizesche veld;
        Nog Cerbrus, d'Helsen hond, zal noit mijn tret beloeren,
        Tot slaking van de rouw, die mij geduurig quelt.
      
      
        Ik zal aan Lhetis vloed mij zelven niet vergapen
        Want die vergetel - beek verminderd nooit mijn druk;
        Maar wel de dood, wanneer ik zalig ben ontslaapen
        Die eindight maar alleen mijn ramp en ongeluk.
      
      
        Dit tijdlijk leven kan mij geen vernoeging geven
        Want d'eene dag die brengt aan d'andre zijn verdriet.
        Wie zou dan wensen na dit kommerlijke leven,
        En na een rook van damp, daar men geen vlam van ziet
      
      
        Een klein vermaak, al is het het grootste van der aarde
        Werd door een dikke mist van onlust weg gevoerd.
        Weg wereld met uw pragt, die mij tot noch bezwaarde
        Mijn ziel inwendig wordt van hoger geest gevoerd.
      
      
        Den Alvermogende kan mij allenig hellepen;
        En voeren uit dit dal in het zalig Eng'len Hof,
        Daar zal mij ramp noch druk, nog onheil overstellepen
        Daar zal mijn pogen zijn te zingen des Heren lof.
      
    
  