
    
      
        ALderlieffelijckste Liefde ware ziels verheugenis
        Billijk wordt gij hoog verheven boven alles wat er is.
        Zoo hogen stam een hoge lof toehoort:
        Van hem die het al uit Liefde wezen gaf,
        Den hoogsten God, die zelfs zich in zijn woord
        De Liefde noemt, daalt uwe afkomst af.
        Een ieder deuchd' brengt haren lof steeds met:
        Maar Liefde is de Koninklijke Wet.
      
      
        Zonder Liefd' is in den mense alles krachteloos en doof:
        Liefde is de ziel en het leven van de Hoop' en van het Geloof.
        Wat Moysis wet Godt-heylighs in haar heeft:
        Al het goed vervat in het woord der Prophety:
        Die na het gebod van Christi liefde leeft,
        Volbrengt het al en noch veel meer daar bij.
        het Is al volmaakt wat God gebiedt en zet:
        Maar Liefde is de Koninklijke Wet.
      
      
        In de Liefd' en is geen vreze die den mens in weldoen stuit;
        Daar de Liefde is volkomen, moet de vrees ter herten uit.
        Door ware Liefd' wordt menig bloode, koen.
        Noch angst voor dood, noch bangheid voor gebrek
        (Wanneer hij maar zijn naasten wel mag doen)
        Verzwakt in het hert daar Liefd' is, weldoens trek
        het Heel Deuchden pad is doorgaans schoon en net:
        Maar Liefde is de Koninklijke Wet.
      
      
        het Is wel zoo, door vrees en pogen doetm' ook goed, doch meest met moeyt:
        Liefde maakt dat alle Deuchde, ongezocht, van zelver vloeyt.
        Daar Liefde is, daar is ook het hert belust
        Dat zich maar stof van wel-doen op en doe,
        Waar het geenmen doet des ziels begeerte blust
        Daar wordtm' in het doen of nooit of zelfde moe'.
        het Is goed al wat Deugd stift en zond belet:
        Maar Liefde is de Koninklijke Wet.
      
      
        Alle Banden, alle Bonden die men onder mensen vindt,
        Zijn vergeefs als ware Liefde de herten niet te samen bindt
        Een goed, een bloed, een stand, een vaderland,
        Een dis, een heer, een bedt, een wet, een dak,
        (Zonder de Liefd, Volmaecktheydts ware Band)
        Of binden niet, of binden al te zwak.
        Al het schoon is schoon; al het reine onbesmet:
        Maar Liefde is de Koninklijke Wet.
      
      
        God is Liefde. door de Liefde heft de slijk zich uit den slijk,
        En wordt (zelfs hier op der aarden) Gode naast in aard gelijk.
        Die vasten grond, door Liefd', in Christo leit
        Begrijpt (met alle daders des gebodts)
        Diept', Hoogte, Breedt' en Lengt der zalicheydt,
        En wordt vervult met alle volheid Gods.
        Wel aan, die uit den dood wilt zijn gered,
        Volbrengt de Liefd', de Koninklijke Wet.
      
    
  