
    
      
        HElaas! waar zal ik heen?
        In deez’ mijne oude dagen,
        De strammigheid der leen
        Doet mij niet weinig klaagen!
        En het geen de Jongkheid past,
        Te zijn volle minnevlaagen
        Ach! het is mij tot een last,
        Meer als ik schier kan draagen,
        Kan draagen, kan draagen, kan draagen.
      
      
        Als ik maar ben in huis
        Hoor ik gestadig knorren,
        Wat is het mij een kruis!
        Ik schrik voor al het morren:
        Ik kan mijn oude lijf
        Ter naauwernood meer buigen,
        En nog plaagt mij mijn wijf
        Dat ik schier val in duigen
        In duigen, in duigen, in duigen.
      
      
        Het is een boze Griet,
        Zij doet niet aêrs als zuipen,
        Die, tot mijn groot verdriet,
        Mij nog wat af gaat kuipen:
        Helaas! ’k verwens die trouw!
        Maar daal nu haast ten grave:
        Nog moet ik voor mijn Vrouw
        Heel vroeg en laat steeds slaaven,
        Steeds slaaven, steeds slaaven, steeds slaaven.
      
    
  