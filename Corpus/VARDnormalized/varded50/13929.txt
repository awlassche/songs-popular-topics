
    
      
        EEn Stad zeer kleen,
        In het Land Juda gelegen,
        Is Bethlehem genoemd:
        Waar tegen geen
        Zo groot geacht in zegen,
        Daar ons dit Brood van komt,
        Dat de ziele vervroomt,
        Al tot het eeuwig Leven,
        Daar wij al of // den Vader lof
        Door Jesum Christum geven.
      
      
        Joseph een Man
        Al uit Davids geslachte,
        Met Maria zijn Wijf,
        Naar die Stad kwam,
        Doe men de Schatting brachte:
        Elk een zo om zijn lijf,
        Dit wonderlijk bedrijf
        Was beschikt van te voren:
        het Schijnt om dat hij // aldaar zeer vrij
        Moeste werden geboren.
      
      
        Zijn Wiege was
        Een Kribbe bij de Beesten,
        Daar zij het Kind in leit:
        Op het zelve pas
        Baarde zij haren eersten
        Zone, zo het was voorzeid,
        Hoe den tijd lange beit:
        Ze was als-doen ten ende,
        Dat hem God // heeft willen tot
        Den Mense neder zenden.
      
      
        het Was in der nacht,
        Hier in ons korte dagen;
        Recht voor het Nieuwe Jaar
        Doe men hem zag,
        De boodschap werd gedragen
        Van de Engelsche Schaer,
        Aan de Herderen eenpaar,
        Die des nachts haar Vee hoeden
        Op het Land // al met verstand,
        Om haar met gras te voeden.
      
      
        Jerusalem,
        Een oude Stad bedegen,
        In het Joodse Koninkrijk,
        Daar menig stem
        Was uit geroepen tegen:
        De Profeten gelijk,
        Hebben aldaar publijck
        De plaats willen vertonen,
        Dat een Jonck-vrou // seere ghetrou,
        Zoude baren Gods Zone.
      
      
        des Winters saysoen,
        Als alle dingen droge,
        En zeer onvruchtbaar staat,
        Kwam ons zeer groen
        het Levende Hout vertogen:
        Vruchtbaar en delicaat,
        Hij wies op met 'er daad,
        In outheyt en genade:
        Naar ons wens // voor God en Mens,
        Een Licht op onze paden.
      
      
        Dit was den Held
        Om de Poorte te ontsluyt u
        Al van het Paradijs,
        Daar voor gesteld
        Was een Engel van buiten,
        Met een blank zweerd afgrijs,
        Hij komt zijn vlees voor spijs,
        En tot verlossing zinken:
        Laat ons daar // aan allegaar
        Gods Liefde wel gedincken.
      
      
        Blaast nu Trompet,
        Wilt nu Victory branden:
        Haalt uwen Koninck in,
        Versierd u net
        Met het zweerd in u handen:
        Roep, het is nu al gewin,
        En met Hemelschen zin,
        Gebenedijt hem tezamen:
        Wellekom // zijt gij daarom
        Eeuwig geprezen, Amen.
      
    
  