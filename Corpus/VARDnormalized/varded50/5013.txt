
    
      
        Ik ginck in een groot Bos,
        Al na het Hemels Land,
        Mijn zinnen stonden los,
        Ik vraagde met verstand
        Waar men de plaatse vant,
        Om zoetelijk te rusten,
        Een nam mij bij der hand,
        En wees na zijn bewusten.
      
      
        Ik sach een grote schaer,
        Zoeken den weg met blijd,
        deen hier, en de ander daar,
        En somtijds wasser strijd,
        Want ziet, den weg was wijd,
        En somtijds was hij nouwe,
        Mij dunkt gij wijzer zijt,
        Als ik, hoord’ ik ontvouwen.
      
      
        Het weder klaar en schoon,
        Was eerst in het begin,
        Voghelkens zoet van toon,
        Hoord ik met blyden zin,
        Wij hadden grote min,
        Wij die te samen waren,
        Ons docht men mocht’ in,
        Het Bos niet beter paren.
      
      
        Die Zonne werd bedekt,
        De Wolken kwamen dik,
        de een de ander hem ontreckt,
        Wij kregen groten schrik,
        En raakten van ons stick,
        Want ziet de wilde dieren,
        Met ysselijck geblik,
        Hoord’ men roepen en tieren.
      
      
        In ‘het Bos, een donker stem,
        Riep, hou wat doet gij daar,
        Zoekt gij Ierusalem,
        Komt hier bij onze Schaer,
        Somm’ meinden ‘het was al waar,
        En lieten haar daar vinden,
        Maar wij en zagen haar,
        Van deze niet ontblinden.
      
      
        Een murmelingh’ men hoort,
        ‘het Is altemaal u schuld,
        Had gij ghevolcht ons woord,
        Een ander sprak, gij zult,
        Doch hebben wat geduld,
        Want al deze tempeesten,
        Moeten eerst zijn vervult,
        Om zien den aard der Gheesten.
      
      
        In Poliphemi, Hol,
        Daar zaten wij bezwaard,
        Van angst, en vreze vol,
        Want na zijn wreden aard,
        Bij twee en drie ghepaert,
        Verstond hij onze gasten,
        Circes, Goddin vermaard,
        Ons met haar Roed’ belasten.
      
      
        Onder het ruylockt ghediert,
        Geraakten wij noch uit,
        ‘het Scheen somtijds dat wat vierd’,
        Het donderich geluid,
        Maar rondom, Noord, en Zuyd,
        De Lucht bleef fel ontsteken,
        Het heeft ghehaeghel duyd’,
        Dat niet en is te spreken.
      
      
        Onder een kleine Hut,
        Met weynighen ik zat,
        Daar vonden wij beschut,
        Zo lang als duerde dat,
        Maar zo haast wij den pat,
        Weer zochten te betreden,
        Veel grote droppen nat,
        Ons weder keren deden.
      
      
        Ons Vriend was in een mist,
        Een weinig uitgegaan,
        Daar werde zo getwist,
        Hij quammer weer van dan,
        Want Nox hadd’ al de paan,
        Met strikken zo benevelt,
        Wie buytens tijds wou aan
        Den ganck, hadd’ licht ghesnevelt.
      
      
        Somtijds ghetrappelt volk,
        Scheen had seeckere ganck,
        Maar dweenen als een Wolk,
        ‘het Gezicht was te krank,
        Twee-zinnig was den sanck,
        Men hoorde wel veel stemmen,
        Maar waren door den drank,
        Van  ‘het Sphynx al buiten klemmen.
      
      
        Te met kwam flikkering,
        Als Boden vanden dag,
        Zo dat men in den kring,
        Hier en daar vromen sach,
        Maar werden deur ontzag,
        Van Antinous gedwongen,
        Te blijven in ‘het ghelach,
        Van haar ghedeylde tongen.
      
      
        Hadden de vrome maar,
        Die met een jammer oog,
        Aanzagen ons en haar,
        Geweest uit dwinghers boog,
        Zij deden sprongen hoog,
        Van blijdschap hares herten,
        Maar dit leed noch vertoog,
        Tot meerderingh van smerten.
      
      
        Aan onbekenden Vriend,
        Deed’  Eumenes zijn klacht,
        Hoe trouw’ hij hadd’ gediend,
        Met arbeid, dag en nacht,
        Doch ghetracteert onzacht,
        Van Bokken-hoeder listig,
        Die schemper om hem lacht,
        In ‘het choor der Vryers twistig.
      
      
        De kuyssche  Penelope,
        Die altijd wacht haar Man,
        Hadde gestadig hoop’,
        Hoe wel becingelt van,
        ‘het Oproerig vremt gespan,
        Dat haar dede verzuchten,
        Doch die haar zochten aan,
        Paeydese al met kluchten.
      
      
        Want den Geest, kuis en rein,
        Hoe wel hij word bekoort,
        Wil met niemand ghemeyn,
        Dan die hij toebehoort,
        Daar vind hij zoet akkoord,
        Door ghelijckheyd van zinnen,
        Zo dat het vremde woord,
        Hem niet en kan verwinnen.
      
      
        Nu in den klaren dag,
        Weg zijnde dit tempeest,
        Men niet vertonen sach,
        Den opgeblazen Geest,
        Die in het donker meest,
        Scheen d’wegh te willen wijzen,
        Want ‘het licht maakt die bevreesd,
        Die ‘het goede niet en prijzen.
      
      
        Door ‘het vallen in het slijk,
        Besmeurt was ons aanschijn,
        Zo dat veel Vrienden ik,
        Niet kenbaar konde zijn,
        Noch zij ook weder mijn,
        De taal scheen ook verandert,
        ‘het Is wel een grote pijn,
        Als de kennis verwandert.
      
      
        Niet te min, als elk een,
        Zijn kompas wel bewaard,
        Al loopt de cours verscheen,
        Wanneer de Lucht opklaert,
        Den Polus openbaart,
        Elk zijn  Meridiane.
        In ‘het Noorder punt vergaard,
        Hoe welke, elk wijd van dane.
      
      
        Door mist en sterke Wind,
        Elk heen en weer belend,
        Dat men in lang niet vind,
        Die men te voren kendt,
        God zulke proeven zendt,
        Om zien of elk getrouwe,
        Blijft op het fondament,
        Al verliest hij ‘het ghebouwe.
      
      
        Ten is te spreken niet,
        Wat na het Hemels Land,
        Al avonduur gheschiet,
        Hoe menighen Vijand,
        V zeer subtijl aenrandt,
        Om uwen loop te keren,
        Maar blijft altijd constant,
        Gij zult verwinning leren.
      
      
        Als gij veel stemmen hoort,
        Als u veel angst bestrijd,
        Let op het  heilig Woord,
        Dat van u is niet wijd,
        En in den kwaden tijd,
        Rust wat en zijt voorzichtig,
        Blijft binnen u limijt,
        Gij zult niet dolen lichtigh.
      
      
        God in allen geval,
        Behoudt alleen den prijs,
        Hij is het die helpen zal,
        Niemand en is zo wijs,
        Hij weigert niemand spijs,
        Die brood van hem begeren,
        En op de rechte wijs,
        Inwendig tot hem keren.
      
      
        Schept altijd moet in hem,
        Gedenkt zijn Liefde zoet,
        Hoort na geen vremde stem,
        Als ‘het onvast herte doet,
        Hij zelver is het goed,
        Een licht om u te wijzen,
        Struikelt somtijds u voet,
        Wilt in zijn naam oprijzen.
      
      
        Verblijd u in zijn min,
        Vervrolijckt in zijn licht,
        Hij zal van binnen in,
        Verklaren u gezicht,
        Gheen soeter onderricht,
        Als die zijn Liefd’ kan geven,
        Blijft trouw’ in uwen plicht,
        Zo blijft gij vrij van sneven.
      
      
        De Stad legghend’ in ‘het ruim,
        Vind men door ‘het enge pad,
        Heeft perikel van verzuim,
        Dewijl hij is omvat,
        Met Vier en Water nat,
        Daar God door heen kan leiden,
        Als men bewaard den schat,
        En wandelt tussen beiden.
      
      
        Wij danken onzen Prins,
        Voor alle zijn weldaad,
        ‘het Is ons genoeg ghewins,
        Als alle dinck, hoe ‘het gaat
        Ons dienen mag tot baat,
        Als wij na veel tempeesten,
        In ‘het Hemels schoon sieraad,
        Houden zeer blijde feesten.
      
    
  