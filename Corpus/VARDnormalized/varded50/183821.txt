
    
      
        TReurt nu in groten rouw,
        Met des bedroefde vrouw,
        Die haar Soon heeft verloren,
        Tot Naim in de stad,
        Al waar hij was geboren,
        Zij geen meer Zonen had.
      
      
        Den Here die ging voort,
        Tot Naim voor de poort,
        met zijn Discip'len alle,
        En noch een grote schaer,
        Die kwamen bij gevalle,
        Hem volgen achter naar.
      
      
        Een enig Soon word daar
        Gedragen op de baar,
        Hij was onlangs gestorven;
        Zijn Moeder Weduw was,
        Veel troost heeft zij verworven,
        Van den Heer op dat pas.
      
      
        Den Here dit aanziet,
        Terstond zo voort hij liet
        Zijn Barmhertigheid blijken;
        Hij spreekt de Moeder aan,
        Laat droefheid van u wijken
        En wilt u niet verslaan.
      
      
        Terstond gaat hij van haar,
        En raakte aan de baar;
        De dragers stonden stille,
        En hij van daar niet ging,
        Of sprak het is mijn wille,
        Staat op gij Jongeling.
      
      
        Doen God dit had gezegd,
        Den Jong'ling hem oprecht,
        Is recht om hoog gezeten;
        En hij sprak wederom,
        Dit moet gij lieden weten,
        Was niet meer dood of stom.
      
      
        Den Here doen ter tijd
        De Moeder heeft verblijd,
        Haar Soon weder gegeven:
        Maar alle die dit zien,
        Die schrikken ende beven,
        Als zij het sagen gezien.
      
      
        Zij prijzen al gelijk
        Den Here grootelijck,
        Dat hij haar hadde gezonden,
        Een wonder groot Profeet,
        Waar door dat zij bevonden,
        Veel troost in harten leed.
      
    
  