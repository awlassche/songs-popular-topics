
    
      
        OP het scheid-maal, dat Gods Zoon, op aarden voor zijn scheiden
        Voor ons bereide,
        Gebood Hij dat men zoud', (zoo lang m' Hem we'er verbeide)
        Zijn dood verbreiden:
        En stellen door een beeld, die ons voor ogen,
        Gebrooken-brood, en wijn,
        Dat moest het teiken zijn
        Van zijn verhogen.
      
      
        Zijn liefde, en zijn dood, blijf dus de naa-geslachten
        Steeds in gedachten:
        Zoo roemen zij in het kruis, die zich zijn dienaars achten,
        En Hem verwachten:
        Kom, zitten wij dan aan, als dis-genooten,
        Zoo word de ziel gevoed,
        Als het lijf, door het beeld van het bloed
        Aan het kruis vergoten.
      
      
        Kom, Jezus klopt al aan het hutje van zijn gasten,
        Als of Hij vaste,
        En hoefden ons ont-haal, schoon het ons veel beter pasten
        Dat w' Hem verrasten,
        Dus, zet uw zielen op, en laat Hem binnen,
        Hij klopt, ei lieve kom,
        Ont-haal uw Bruidegom
        Met weder minne.
      
      
        Gaa buiten Hem te moet, nu zich dien Heer der Heren
        Zoo komt verne'eren,
        Doch zuiverlijk gekleed (zijn Majestait ter eren)
        Met reine kle'eren:
        Met klederen van liefd', en heil'ge trouwe:
        Kom lei Hem in de zaal,
        Want Hij zoekt avond-maal
        Met ons te houwen.
      
      
        Maar lieve laat nu toch uw bruilofs-kleed uitmuiten,
        Of het zoud' Hem stuiten.
        Denk hoe de Koning eens, de ont-cierde gast de buiten
        De bruiloft sluiten,
        En dat Hij noit, als vriend kend voor de zijne,
        Dan die Hem zijn getrou,
        Of die met diep berou
        Ten dis verschijnen.
      
      
        Dit heilig voedsel zal, (zijn wij met zond' belaaden)
        Ons niet verzaaden:
        Ten zij een traanen-vloed, een zee van Gods genaaden
        Af-wis die daaden.
        Gelei dan mijn gezang, met ernstig bidden
        Op dat toch zijn gena'e,
        En geeft ons komt te sta'e
        En hier in het midden.
      
      
        O! Jezus kom dan in, zit aan, en laat u vinden
        Bij uwe vrinden
        Daal in ons zielen zelfs, kom woon in uw beminden,
        Wild u verbinden,
        Verbinden met uw bruid, uw vlees, en benen.
        O! voed ons zielen nu,
        Op dat wij te zaam met U
        En God verenen.
      
    
  