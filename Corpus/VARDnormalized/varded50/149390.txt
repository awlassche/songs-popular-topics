
    
      
        Gij die u ernstig geeft ter deuchden,
        En all’ uwe doen in waarheid vest,
        Nu laat uwe geest in God vervreugden.
        God loven past den vromen best.
        And’re mogen prijzen
        En mond-eer bewijzen;
        Doch met weinig grond:
        D’alderhooghste Here
        Krijgt zijn ware ere
        Uit der vromen mond.
      
      
        Laat ’sHeeren lof de lucht door-galmen,
        Vermengt het Ve’el en Keel-gezanck
        En ’tMaet-gedicht der nieuwer Psalmen
        Met vrolijk Luit en Fluit-geklank.
        Laat uwe stem en snaren
        Zijne eer verklaren,
        En de melody
        uit een ziele stromen
        Daar de vreugd volkomen
        En op’t hoogste zij.
      
      
        Zulk vreugden-lof heeft grond en reden.
        Want wat God spreekt en doet, is wel:
        Zijn Woord is rein, zijn werken mede,
        Getrouwheid is haar met-gesel.
        Recht gericht bemint hij
        En in onschuld vindt hij
        ’tWare lievens waard.
        De over-zoete zoetheid
        Zijner milder goedheid
        Vult de gantse aard.
      
      
        Door ’tmachtigh woord, wel eer gekomen
        uit zijnen Goddelijcken mond,
        Heeft d’Hemel zijn begin genomen
        Met all’ wat ooit zich in hem vond:
        Zon en Maan en Sterren,
        Die voor’t oog van verren
        Schoon ten toone staan,
        En het wijd bevangen
        Zijner ommegangen
        Als een heir beslaan.
      
      
        De woeste Zee en hare stromen
        Heeft hij bevat’t als in een bond,
        En als een schat te zam genomen
        In het diepste van des werelds rond.
        Hem ontsie en vreze
        Al wat ziel en wezen
        Op de Wereld heeft;
        Schrik door-treff de leden:
        Van all’ wat hij stede
        Op der aarden geeft.
      
      
        Gods reden is ten vollen krachtig:
        Hij spreekt een woord; en ’tis gedaan.
        Zijn wil is aller dingen machtig:
        Hij geeft een wenk; en ’tmoet zo gaan.
        Vreemder volken lagen
        En bedeckt’ aanslagen,
        Tot zijns volks verdriet,
        Raden en gedachten,
        Vonden, listen, trachten
        Maakt de Heer te niet.
      
      
        Maer’tgeen dat eens bij hem besloten
        In vasten raad en wille leit,
        Kan niemandts pogen ommestooten
        Maar staat en blijft in eeuwigheid.
        All’ zijn raad en pogen
        Heeft hij in vermogen,
        All’ zijn doen heeft klem;
        ’tGeen hij wil, moet vallen:
        Hij heerscht over allen,
        Niemand over hem.
      
      
        O! zalig volk! o! rijk van zegen
        Die de aller dingen Opper-voochdt
        Ten God en Herder hebt gekregen!
        Wiens teere zorg uwe doen beooght.
        O! gij wel-geboren
        Die hij heeft verkoren
        Tot zijn eigen lot!
        Wat kan hij goeds derven
        Die een eigen erve
        Is van zijnen God?
      
      
        De Heer, van zijnen hogen hemel
        Schouwt aller mensen kind’ren aan;
        Door all’ haar Doen, gewoel, gewemel
        Laat hij zijn heilig oge gaan.
        All’ haars herten menen
        Ziet hij scherp door-henen;
        Hem bedrieght geen schijn;
        uit heeft ’squaedts missaker:
        ’tMaecksel kan den maker
        Niet verborgen zijn.
      
      
        Tirannen mogen moedig wezen
        Op hare Kroon en oorlogs-macht,
        Een Krijger op zijn sterke pezen
        En ongemeyne leden-kracht:
        ’tKan geen wisheydt geven
        Noch hun ’twaerde leven
        Redden uit den dood
        Snel-gevoette rossen
        Konnen niet verlossen
        In den hogen nood.
      
      
        Maar die Gods vrees in het herte dragen
        En hebben hoop’ op hem gezet,
        Al zijn ze klein, ’tis Gods behagen
        Dat hij zorgvuldig op haar let.
        Dat hij als de stromen
        Van ellende komen
        En de nood bestrijdt,
        uit den dood haar trekke
        En het leven rekke
        In den dieren tijd.
      
      
        Dit weten wij. des zijn wij moedig
        En nemen hem ten toeverlaat.
        In nood is hij ter hulpe spoedig
        En als een schild die voor ons gaat.
        D’herten hem ge-ee’gent
        Worden over-regent
        Met den rijken smaak
        Zijner soetster zoetheid,
        Proevend’ in zijn goedheid
        ’tHooghste ziel-vermaak.
      
      
        Aldus, o God, staan onze herten,
        Zo vast rust onze hoop’ op dij,
        Zelfs in het genaken van de smerten
        Gedreyght van onze we’erparty.
        Geeft dan dat ons hopen,
        Door’t Lucks tegenlopen,
        Niet vergeefs en blijk,
        Maar maakt u genaden,
        Door hulp-rijke daden,
        Onze hoop’ gelijk.
      
    
  