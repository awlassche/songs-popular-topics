
    
      
        Waar mee zal ik, mijn God en Heer,
        U tegenkomen, die zo zeer
        Tot nederbukkens ben beladen
        Met vuile zonden, zonder tal,
        Die onrein ben geheel en al,
        En schuldig staa aan euveldaden?
      
      
        Waar mee zal ik, o reine God!
        Mij voor U buigen en zo tot
        U, die regtvaardig zijt, genaaken?
        Mijn mond en tong, mijn gantse staat,
        Vloeit van der zonden overmaat,
        het Geweten tuigt van mijne zaaken.
      
      
        Mijn zonden zijn zo veel en groot,
        De minste zelfs verdiend den dood,
        Dies ben ik met mij zelv verlegen;
        Waar berg ik mij met mijne schuld,
        Zo Gij naar het regt mij handlen zult?
        Geheel regtveerdig zijn uw wegen!
      
      
        Uw doen is enkel majesteit
        En heerlijkheid, al uw beleid
        Is heilig, dies de Serafynen
        Hun vleuglen, wegens dat gewigt
        Der heerlijkheid, slaan voor het gezigt,
        Als zij voor U, hun Heer, verschijnen.
      
      
        Ik ben daar tegens als een dwaas,
        Een dode kreng, een stinkend aas,
        Daar zonden in als wormen krielen,
        Geboren uit een zondig zaad,
        Gevoed in dertelheid en kwaad,
        Dat mij voor eeuwig kan vernielen.
      
      
        Zoud Gij hem die gezondigd heeft,
        Zo lang hij hier op aarde leeft,
        Niet nu, noch dan, maar alle dagen,
        Die daar van overtuigd in het hert,
        Ook bij zig zelfs beschuldigd werd,
        Regtvaardig God, voor U verdragen?
      
      
        Mijn hart en geest is gans ontstelt,
        Mijn moed is heel ter neer geveld,
        'k Heb niets, mijn God, waar op te roemen,
        Het allerbeste van mijn doen
        Is gants bevlekt, wil mij behoÃªn,
        Ik kan mijn schuld onmooglyk noemen.
      
      
        Wat zal ik doen, waar zal ik gaan?
        Wat spoor staat mij nu in te slaan?
        Hoe zal ik best het verderf ontlopen?
        Waar vind ik het end van mijn verdriet,
        En smert, om het kwaad door mij geschied?
        o Heer 'k zal op genade hopen.
      
    
  