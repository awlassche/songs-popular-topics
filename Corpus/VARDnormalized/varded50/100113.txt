
    
      
        MIJ lust het Lighaam op het Cierlijkst af te malen
        Mijns Adelijke Bruits, van over oude stam.
        Maar d'oogen in de keur van zo veel schoonhe'en en dwalen,
        En baden haar al aan toen zij ter wereld kwam.
      
      
        Haar Lighaam, alzo schoon als d'edele Ziel van binnen,
        Ziet rijziger om hoog als enen Pallem-Boom.
        Haar voorhoofd strekt een stoel der negen Kunst-Godinnen,
        Die ieder eren moet met innerlijke schroom.
      
      
        De vlechten van het haar die krollen heen en weder,
        En zwieren op den rug, of bij het voorhoofd neer.
        Noit aardiger gezicht: De minnegod, zeer teder,
        Spant ieder op zijn luit, en queelt en spelt haar Eer.
      
      
        Haar Ogen blakeren in het voorhoofd, als twee Zonnen:
        Daar boeit zy't harde mee van ieder, die haar ziet,
        En voelt zich in haar min geketent en verwonnen:
        Want alle schoonheit is bij deze schoonheit niet.
      
      
        De Borsten haar gezicht een dertel oog onthouwen:
        Maar stoken in het hart een heimelijke lust.
        Den Hemel gun mij eens, o Parel aller Vrouwen!
        Dat gij doch onbenijt mocht van mij zijn gekust.
      
      
        Haar Handen, daar zij heeft veel harten in besloten,
        En vonnis geven kan van leven en van dood,
        Zijn witter als de Sneeuw: wie heeft haar gunst genoten?
        En wie geraakte niet in deerelijke noot?
      
      
        Zij voert een Pijl en Boog in d'eene hand: in de ander
        Een lieffelijcke Kroon van reuken onder een.
        Zij kwetst wel yders hart, maar overtelt wel schrander.
        Wiens minne weerdig zij om nevens haar te treen.
      
      
        Ay zuivere Godin, u uitgeschoote stralen,
        Doen mijn ontsteken hart verbranden in u min:
        Laat doch mijn leven in u Liefde adem halen,
        En voeg'er twee bij een vereend in enen zin.
      
    
  