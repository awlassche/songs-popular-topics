
    
      
        Als ik u bid, zo neig uwe oren,
        O God mijns rechts! na mijn gebed;
        Ah! wilt mijn droev gesmeek verhoren.
        Ik zie mijn ondergang geboren,
        Zo gij mijn Vijand niet belet.
        Hoe lang, vermetele benyders,
        Zult gij mij steken na de kroon:
        En als verwoede tegenstryders,
        En dartele gemoed-verwyders,
        Mij overlaÃªn met smart, en hoon?
      
      
        Wat schend-lust heeft u aangedreven,
        Dat gij mij mijn gezag betwist?
        Daar mij de Heer heeft toe verheven;
        Die mij ook onderstand zal geven,
        En hoeden, voor uwe wrok, en list.
        Zo gij mij niet begeert tot Koning,
        Zo ziet wel toe, wat gij bestaat;
        Mijn afkomst geevt u geen verschoning,
        God zelvs verheft mij tot de kroning.
        Hij tergt Gods wraak, die mij versmaad.
      
      
        Dies offer God ziel-offerhanden,
        Waar in hij welbehagen heeft.
        Werp weg de strikken, die gij spanden,
        Om mij te krijgen in uwe handen.
        Daar vrede woont, God zegen geevt.
        Stel op den Heer een vast vertrouwen;
        Zegt noit met een verbaasd gemoed,
        Wie zal ons redden uit het benouwen?
        Wie zal ons doen het goed aanschouwen?
        God, God is oorsprong van het goed.
      
      
        Mijn ziel, o Heer! schept meer genugten,
        In het goed, dat gij mij hebt gedaan;
        Als d'aardsche mens, in aardse vrugten,
        Die arbeid kosten, zweet, en zugten,
        En zijnen wellust kweken aan.
        Ik zal dan onbekommerd rusten,
        Verzekerd door de hoede Gods;
        Mijn ziel zal haar in hem verlusten,
        En spijt all' die, die mij ontrusten,
        Staan vast op God, als op een rots.
      
    
  