
    
      
        IK groet u Beemster weide,
        En frisse Linde-bla√¢n,
        Daar zich mijn Lief vermeyde,
        En sach de Nymfjes aan.
        Och hoe gelukkig is uw grond
        Dat gij die Roose-mond
        De wakkre Celestyne,
        Die het Son-licht doet verdwijne,
        Zo schoon geoogd,
        Daar het Y op boogt,
        Met vreugd ontvangen moogt.
      
      
        Voogdesse van mijn Leven
        Die op u Land daar leeft,
        Wat voedsel zal ik geven
        Aan het hartje, dat mij sneeft?
        Och hoe verlang ik na uw keer
        Op dat ik u eens weer
        Na het innerlijk verlangen
        Met blyschap mag omvangen
        En kussen, dat
        Mijn Ziel vergat
        De plaats die zij bezat.
      
      
        Wen ik mijn mond besproeye
        Met kusjes van de uw,
        Zo schijnt mijn Ziel te vloeye
        En word van het lichaam schuw,
        En acht mijn hart voor haar te kleen.
        Maar wil met u gemeen
        En onderlinge leven.
        Zo gij haar dat wilt geven
        Zo zal ik zijn
        In rechte schijn
        Uw eigen Celestyn.
      
    
  