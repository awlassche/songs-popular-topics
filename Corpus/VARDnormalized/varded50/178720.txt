
    
      
        IK hebbe lief, want God hoort mijne stem,
        De Heer let op mijn smekingen en wenen;
        Hij wil mij steeds een gunstig ore lenen:
        Dies is mijn bede in allen nood tot hem.
      
      
        Ik was omringt met banden van de dood,
        De helangst had mijn ziele diep getroffen;
        Benaautheit deed mij schier ter aarde ploffen:
        Mijn droefenis werd dagelijks vergroot.
      
      
        Maar 'k riep Gods naam in mijne noden aan:
        Ik zeide: och Heer, kom mijne ziel bevrijden !
        De Heer is goed, genadig te allen tijden,
        Rechvaardig; met ontferming aangedaan.
      
      
        De Heer bewaard d'eenvoudigen met kracht.
        'k Was uitgeteert, doch hij heeft mij genezen.
        Keer tot uw rust, mijn ziel, wil stille wezen,
        Want God heeft in zijn gunst aan u gedacht.
      
      
        Want gij, o Heer, hebt mijne ziel gered
        Van doodtsgewelt; mijn oogenleÃªn van traanen.
        Gij kwaamt den weg voor mijne voeten baanen.
        'k Zal dan voor u steeds wandlen naar uw wet.
      
      
        'k Zal wandelen voor des Heren aangezicht.
        Ik heb gelooft, dies sprak ik in betrouwen.
        Ik werd verdrukt; toen zeide ik in het beschouwen
        Des volks, verhaast; elk niet van leugens dicht.
      
      
        Wat zal ik toch vergelden aan den Heer,
        Voor zijne gunst, zijn liefde en hemelschatten ?
        Den beker der verlossing zal ik vatten,
        En des Heren naam aanroepen tot zijn eer.
      
      
        'k Zal mijn gelofte, ooit aan den Heer gedaan,
        Getrouwelijk bij al zijn volk betaalen.
        Gods gunstgenoot mag schoon ten grave daalen,
        Doch zijne dood ziet hij als kostlyk aan.
      
      
        Och, Heer, ik ben voorzeker uwe knecht,
        Ik ben uwe knecht, een zoon van u verkoren,
        Uit uwe maagdt tot uwen dienst gebaren:
        Mijn banden hebtge ontlost, hoe vast gelegd.
      
      
        'k Zal u, o God, dankoffren met mijn hart,
        En uwen naam aanroepen, ja aanbidden,
        Ik zal ook mijn geloften in het midden
        Van des Heren volk betaalen, vrij van smart.
      
      
        'k Zal bij Gods volk verbreiden des Heren lof,
        Zijn deugden in zijn ruime tempelhoven:
        In het midden van, Jeruzalem hem loven,
        Dewijl hij mij in gunst geeft zingensstof.
      
    
  