
    
      
        Herodes! kond gij niet verdragen
        De Soon die God ons had’ bereid?
        Het licht, dat wij met vreugde sagen,
        De Zonne der Gerechtigheid?
        Het Kind dat met een groot verlangen
        Was lang verwaght,
        Diens komst met Hemel-blijde-sangen
        Wierd’ aangebracht?
      
      
        Wat ijver-zucht had’ u bewogen
        Om zo een feit te rechten aan?
        Dat had’ u brein doch omgetogen,
        Om zo een wreedheid te bestaan?
        Wat spook heeft u daar heen gedreven,
        Om zo een moord
        Te werken, daar men nooit zijn leven
        Van heeft gehoord?
      
      
        De Soon, die God ons heeft gezonden,
        Had’ niet een mijt met u in het zin:
        Zijn komst’ was lang al uit gevonden,
        Van des Werelds aanvang en begin;
        Zo dat gij niet en had te denken
        Dat Godes Lam,
        Om u aan Kroon of Rijk te krenken,
        Op aerdne kwam.
      
      
        Waarom dan zo veel Suygelingen,
        En die noch aan de teere borst
        Van haar bedroefde Moeders hingen,
        Om daar te lessen haren dorst,
        Vermoort, vernield, en doodt-gesteecken?
        O wreede daad!
        Die alle soort’ van wreede trekken
        Te boven gaat.
      
      
        Wat boos aard heeft u uyt-gespogen?
        Wat lelijk dier heeft u gebroed?
        Wat snoode borst hebt gij ghesogen,
        Zo bijster heet na mense-bloed?
        Na bloed van zo veel jonge Schapen,
        Waar onder gij
        Noch veel zeer zoet vond leggen slapen
        Aen’s moeders zij.
      
      
        Dit Kind, om wien gij hebt bedreven
        Zo groot een moord, door sotte waan,
        Zult gij noch eens zien hoog verheven,
        En schuldig voor zijn oordeel staan,
        Om straffe na verdienst’ te lijden;
        Daar deze Ieught
        In tegen-deel haar zal verblijden
        In sael’ge vreugd.
      
    
  