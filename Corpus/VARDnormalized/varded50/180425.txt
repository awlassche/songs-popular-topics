
    
      
        Op, op, doet open mijn Duive, mijn Schone,
        Ik sta hier buiten aan de Deur en wagt,
        Mijn Vader woud met mij t’uwent wel wonen,
        Maar in te varen zelfs in deze nagt,
        En zo ons niet al straks wierd opgedaan
        Zo zouden w’elders moeten henen gaan,
        Daarom Vriendinne staat ten eersten op,
        Gij weet dat ik niet garen dikwijls klop.
      
      
        HET is middernagt en ik leg nu te bedde,
        Ik ben ontkleet, mijn ogen zijn vol vaak,
        HET zal wel hoog dag zijn, dat derf ik wel wedde,
        Eer ik uit deze sagte veren raak,
        En als ik dan gekleed ben en gereed,
        Zo zal ik U ten eersten doen de weet,
        Lust het U dan tot mij te komen in,
        Ik zal U beyd’ ontvangen als Vriendin.
      
      
        Ziele gij moet ons geen wetten voorschrijven,
        Maar nu en weet gij niet het geen gij doet;
        ‘K sou u die vaak wel haast kunnen verdrijven,
        En lopen deur en grendels onder voet,
        Maar neen mijn voeten agt ik veel te waart,
        Dewijl gij de uwe zo zorgvuldig spart,
        En die niet wilt besoed’len met wat stof,
        Dat ik tog daetelijck sou wassen of.
      
      
        Jezus hoe moogt Gij een Mens tog zo kwellen,
        Ik ben schier naakt en hier en is geen ligt,
        ‘K zal mij niet keren aan kloppen of bellen,
        Ik denck uwe sak is van geen groot gewigt.
        Ia Ziele groter als gij denken kunt,
        Het ligt en leven word aan u gegunt:
        Ook heb ik hier een mantel, rok en kleed,
        Die zoudt gij hebben zo gij open deed.
      
      
        Ay mij daar gaat Hij weg, Jezus keer weder,
        Keer weder o mijn lieve Bruidegom,
        Die mij daar even nog aanspraak zo teder,
        Hier binnen sijt gij altijd wellekom,
        Helaas, waar is mijn aengenamen gast,
        Foei mij dat ik niet meer heb op gepast,
        Waar is hij nu, waar is mijn liefsten heen,
        Och waar ik straks geweest zo flux ter been.
      
      
        Het slot en klopper die druipen van Mirre,
        Och of ik wist waar Hij was heen gegaan,
        Hier helpt geen schreien, geen piepen, geen kirren,
        Ik sta op jolen ik moet mee ter baan,
        Ik zal mijn Ziele nimmer geven rust,
        Tot dat ik Hem vind en weer heb gekust.
        Weet gij het niet gij wagters van de Stad,
        Wat Jezus heeft gekosen voor een pad.
      
      
        Hier ben ik zelver mijn schone Vriendinne
        Geef hier U hand, wij zullen tezamen gaan:
        Kond gij nog Jezus een Ziele beminnen,
        Die gij zo liet in wind en regen staan.
        Ik houd U vast, ik heb U nu gewis,
        Ik zal U kleven aan gelijk een klis,
        Ik kan niet zonder U een stap-weegs gaan,
        Ei laat mij nooit op eigen benen staan.
      
    
  