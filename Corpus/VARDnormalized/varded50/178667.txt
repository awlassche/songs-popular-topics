
    
      
        O God, gij zijt mijn God, mijn kracht;
        Wanneer het daglicht door komt breken
        Zoeke ik u, met mijn nedrig smeken;
        Mijn ziel is als van dorst versmacht
        Naar u; mijn vlees quynt van verlangen
        Naar u; in het dorre onvruchtbaar land,
        Dat, zonder water, als verbrand:
        Heer, laat mij uwe hulpe ontvangen.
      
      
        (Ik hebbe u in het heiligdom
        Aanschouwt, ziende uwe sterkte en ere.)
        Want uwe goedheit is, o Here,
        Veel beter dan het leven. kom
        Mijn ziele sterken; 'k zal u prijzen
        Met mijne lippen; dan zal ik
        U loven tot den laatsten snik
        Mijns levens, en u eer bewijzen.
      
      
        'k Zal mijne handen, in uwe naam,
        Tot u verheffen, als het leven
        Van mijne ziel, om haar te geven
        Het goede, in zijn gebruik bekwaam
        Om haar gelijk met smeer te spijzen,
        En vettigheit, in overvloed,
        Dan zal mijn mond, door het blij gemoed
        Ontsloten, uwen naame prijzen.
      
      
        Wanneer ik op mijn legersteê
        U, Heer, beschouwe met gedachten,
        Peinze ik aan u gehele nachten:
        En zoeke u gunste, liefde en vreê.
        Want gij hebt mij uw hulp bewezen,
        Dies zal ik in de hoede en wacht
        Van uwer vleuglen schaduwkracht,
        Heel vrolijk zingen, buiten vrezen.
      
      
        Mijn ziel kleeft u steeds achteraan:
        'k Zal op uw rechte hand dan leunen,
        (Die mij met kracht komt ondersteunen)
        En vast op uwen bijstand staan.
        Maar deze, die mijn ziele zoeken,
        Tot haar verwoesting, daalen neer
        In het laagst der aarde, zonder eer,
        En sneven in verborgen hoeken.
      
      
        Men zal ze storten door het geweld
        Des zwaarts: geen magt zal hen verlossen:
        Zij worden tot het deel der vossen,
        Als gij hen in uw gramschap veld.
        Maar des Konings hart zal zich verblijden
        In God: en elk, die bij hem zweert,
        Zal zich beroemen; als vereerd
        Met zijn bescherming, in het lijden.
      
    
  