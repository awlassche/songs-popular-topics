
    
      
        Orpheus wilt vluchten,
        Met al u genuchten,
        Want mijn waarde eer,
        Heb ik met enen Heer
        Verloren, Verloren,
        Doen ik wierdt verkoren
        Tot den droeven val,
        Och waar ik nooit geboren
        In dit tranen-dal.
      
      
        Met recht mag ik wel klagen,
        In mijn jonge dagen,
        Nu hij mij begeeft,
        Die mij gezworen heeft,
        Te Trouwen, En houwen
        Mijn voor zijn Huys-vrouwe,
        Nu zo laat hij mij
        Zitten in benouwe,
        Vol van druk en lij.
      
      
        In het eerst beginnen,
        Doen hij mij kwam Minnen,
        Scheen hij heel gemoed,
        Als Suiker Honig-zoet.
        Maar heden, Beneden,
        Heeft hij tegen reden
        Die gesloten Blom
        Met de voet getreden,
        Mijnen Magedom.
      
      
        Hij placht heele nachten
        Lang te doen zijn klachten,
        En riep Ster en Maan,
        Met deze woorden aan:
        Ach Hemel, het Gewemel,
        Van mijn oog-geschemel,
        Is mij zo berooft,
        Nu mijn zoete Engel,
        Mij niet en gelooft.
      
      
        Nu heeft hij daar tegen
        Zijnen wil verkregen,
        En verheugt hem zeer
        In het roven van mijn Eer:
        O lieger, Bedrieger,
        Weest als enen vlieger,
        Gij meinedig Fielt,
        Wreed als enen Tijger,
        Die mijn vreugd vernield.
      
      
        In mijn eerst instantie
        'k Hiel groot alliantie,
        Met de Maagden teer,
        Maar nu eilaas meer
        Genuchten, Wilt vluchten,
        Want mijn beste vruchten
        Is torment eilaas,
        Krijten, wenen, zuchten,
        Is al mijn solaas.
      
      
        Och waar zal ik henen,
        het Licht is nu verdwenen,
        Daar ik laat en vroeg,
        Schier mijn roem op droeg,
        Ik gane, En stane,
        Al wat ik vermane,
        Is van mijn ongeluk,
        d'Oogen vol van tranen,
        En het hert vol druk.
      
      
        Vlied nu vrij Violen,
        Cyters en Mandolen,
        Want u aardig spel,
        Is mij een droef gekwel,
        Ik klage, Mijn plage,
        Stadig alle dagen,
        Met veel dfruck en lij,
        Komt nu jonge Maagden,
        Spiegelt u aan mij.
      
      
        Want het lamenteren,
        Wilt niet estimeren,
        Van de Jonghmans doch,
        Want zij zijn vol bedrog,
        Haar klachten, Met machten,
        En zijn niet te achten,
        Want zij nergens naar
        Als u eer en trachten,
        Tot u groot gevaar.
      
      
        Adieu Lief dan heden,
        'k Sluit mijn droeve reden,
        Verwacht vrij Gods straf,
        Want ik trek na het Graf.
        Ik sterve, Bederve,
        Heer laat mij verwerven,
        U schoon Hemelrijk,
        Wilt mij immers jonnen
        des Hemels Paradijs.
      
    
  