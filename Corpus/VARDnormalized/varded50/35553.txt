
    
      
        ADieu al daar ik mee verkeer,
        Nu Jezus mij wil voorder leiden.
        'K bevel u al aan God den Heer,
        Die mij van alles doet afscheiden:
        Ik volgh hem na, die mij voor-gaet
        Iesum, daart alle in bestaat.
      
      
        Hebt gij de waarheid nu gevat
        Getrouwelijk houdt u aan het beste.
        Versmadet al om dien schat:
        Want ijdelheid is al de reste.
        Al wat gij op der aarden ziet,
        Is inder waarheid min als niet.
      
      
        Door-kijckt vrij al wat dat er is,
        Doorzoekt, door-wandelt alle wegen.
        Al wat-men vindt, is duisternis,
        Alst buiten God moet zijn verkregen.
        Op God alleen houdt u gezicht,
        Die oorspronck is van alle licht.
      
      
        Alleen is daar het waarachtig goed,
        Waarom dat gij het al moet versmaden:
        Alleen is daar den overvloed
        Van zoetigheid ende ghenaden.
        Daar is alleen de waarheid puur,
        Het wezen zonder creatuur.
      
      
        Gezucht heb ik ende gezocht:
        Ik heb gewend, ghesmeeckt, gebeden,
        Geroepen wat ik roepen mocht
        Om licht in mijne duysterheden.
        En nooit en wierdt mij het licht ontstopt,
        Tot dat ik heb terecht gheclopt.
      
      
        Zo haast ik kwam tot dezen vond,
        Daer-ment in een al ziet verdwijnen:
        En d'ooghe in dat Wezen stond;
        Begonst de Zon mij klaar te schijnen.
        Ik zag, dat ik lang had gemist,
        Om dat ik het Wezen niet en wist.
      
      
        Ik zocht lanckx hier, ik zocht lankx daar,
        Om ergens het licht te achterhalen
        En het licht was in Gods Wezen maar
        En nergens anders deze stralen.
        Wat wonder, dat ik niet en sach?
        Die niet en wist noch van den dag.
      
      
        Maar nu is mij het licht op-ghegaen,
        Mijn duisterheid die is verdwenen:
        Ik zien mij in dat Wezen staan;
        Die Zonne heeft mij over-schenen.
        Mijn herte is in volle vreugd,
        Mijn oge wordt in het licht verheugt.
      
      
        Troost boven troost, die ik hier smaak.
        Wie zal mijn vreugd uit konnen spreken?
        Een hemelrijk is mijn vermaak
        En hoger mag het zijn gheleken.
        Het geluk en heeft eyndt, noch begin,
        Daar ik mij zien verdronken in.
      
      
        O hoge gift, die ik ontfinck,
        Als ik verloor mijn duysternissen!
        O aenghenamen, blijden schinck,
        Van nooit dat icht meer te ghemissen!
        Waar ik nu gaan; gaan ik verblijd:
        Want ik de waarheid zien altijd.
      
      
        Hier mensen al schey' ik van u,
        Daar God den Heer mij heeft doen komen.
        Tot hoger licht opklim ik nu
        In zijn verening op-ghenomen.
        Als God u ook op-voeren zal,
        Om zijne liefde latet al.
      
    
  