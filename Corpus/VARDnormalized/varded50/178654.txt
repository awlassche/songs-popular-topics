
    
      
        God, d'Opperheer, de God der Goden spreekt,
        Dat zijne stem door lucht en wolken breekt,
        Van daar de zon aan d'Oosterkimme blaakt,
        Tot daar ze daalt en in het Westen raakt:
        Uit Sion, daar geen schoonheit bij kan haalen,
        Verschijnt de Heer, vol glans en flonkerstraalen.
      
      
        God komt, en zal niet zwijgen; ja een vier
        Brand voor hem heen met ysselyk getier;
        het Zal rondom hem zeer stormen met geruis;
        Zijn stem klinkt tot den hemel met gedruis,
        En roept tot d'aarde om het volk zijns naams te richten;
        Verzamelt hen die zich aan mij verplichten:
      
      
        Die, als mijn gunstgenoten, mijn verbond
        Met offerhand' bevestigen, ten grond
        Van eeuwig heil. het hemels hoog gewelf
        Vermeldt zijn recht: want God, als rechter zelf,
        Roept: hoor mijn volk, en ik zal tot u spreken;
        Mijn IsraÃ«l, mijn heil is u gebleken.
      
      
        'k Betuig voor u: ik God, ben uwe God.
        Om d'offerdienst, gepleegt naar mijn gebod,
        Zult gij geen straffe ooit lijden van mijn hand,
        Dewijl uw vee steeds op mijn onter brand.
        'k Neme uit uw huis geen rund, noch varre, of doffer,
        Noch bokken uit uw kooien tot mijn offer.
      
      
        Want mijne is al het gedierte van het woud,
        En het vee dat zich op duizend bergen houdt.
        het Gevogelte dat op het gebergte zweeft
        Kenne ik: ook het wild dat op de velden leeft.
        Indien ik dan met honger wierdt bevangen,
        Hoe ! zoude ik naar uw offervee verlangen ?
      
      
        Want mij behoort de wereld met haar goed.
        Behoeve ik dan tot drank ooit bokkenbloed ?
        Zal stierenvleesch mij strekken tot mijn spijs ?
        Neen: God wordt niet gediend op deze wijs;
        Maar offert hem uwe dankpligt zonder draalen,
        En wilt hem uw geloften trou betaalen.
      
      
        Roept mij dan aan in des doodtbenaauden dag,
        Ik zal 'er u uithelpen, met gezag,
        Dan zult gij mij ook eren, naar mijn woord.
        Maar God zeit tot den goddeloozen; hoort:
        Wat hebt gij mijne rechten te vertellen,
        En mijn verbond in uwen mond te spellen ?
      
      
        Dewijl gij stout de tucht en lering haat,
        Mijn woorden ook onwaardiglijk versmaad.
        Zietge enen dief, gij treedt mee in zijn lot.
        Uw deel is met het overspelers rot.
        Gedurig slaat gij uwen mond in het quaade,
        Uw tonge smeedt bedrog, tot des naastens schade.
      
      
        Gij zit, gij spreekt tot uwes broeders leed,
        De lastering hebt gij altoos gereed
        Tot nadeel zelf van uwe moeders zoon.
        Gij meent, omdat ik zwijge en u verschoon,
        Dat ik ben een van uwe medtgezellen:
        Ik zal u slaan, en het u voor ogen stellen.
      
      
        Verstaat dit, gij die des Heren hoogheit zendt,
        En God vergeet; omdat gij hem niet kent,
        Opdat ik niet verscheure, en niemand redt.
        Hij die met lust dankoffert naar de wet,
        Eert mij; en wie op het deugdenpadt zal treden,
        Die zal Gods heil zien in alle eeuwigheden.
      
    
  