
    
      
        O Vrolijk Feest! waar in de Eendracht woont,
        Waar in de ziel is van Gods Geest ontsteken:
        Waar in niet schuylt de snoodheid der gebreken,
        Maar daar men Liefd' en Vreed' op het hoogste kroont.
      
      
        Dit saghmen recht als op de Pinxter dag,
        d'Apostelen uit liefde van Gods waarheid:
        Omvingh een Licht van overgroote klaarheid,
        het Welk yders hoofd om straelde dat men zag.
      
      
        Eerst kwam een wind met overgroot gedruis,
        Daar na een vlam op yders hoofd gesprongen,
        Gelijk een vier, als met gedeelde tongen,
        En Godes Geest vervuld' het gantse huis.
      
      
        Het Wonderwerk dat ieder hoort en ziet,
        Dringht door het hert in het midden der gemoeden:
        Daar stort de Geest zijn gaven, als de vloeden,
        Daar spreekt de tong dat elk daar af verschiet.
      
      
        Daar vloeyt een beek, ja Goddelijke stroom,
        Daar daalt een sap der Godheid uit haar lippen:
        het Volk stond verbaasd, als onbeweeghde klippen,
        En het wonder Gods dat scheen haar als een droom.
      
      
        Maar des Hemels kracht wrocht een zo groten werk,
        Dat haar geluid vervulde al de oren:
        Dat ieder die des stemme kwam te horen,
        Nam op den zin der woorden vlijtig merk.
      
      
        Zij spraken rond, het is geen nieuwe Most,
        Maar het is een Geest ons van den Heer geschonken:
        Geen Wijn ons pranght, wij zijn in Gode dronken,
        Die dit alleen en niemand  werken kost.
      
      
        Daar vloeyt de tong in allerhande taal,
        Daar hoortmen haar Gods grote daden prijzen,
        Daar gingen zij zeer krachtelijk bewijzen,
        Dat Godes Geest hun noden altemaal.
      
      
        Ontsteekt o God in ons u heilig licht,
        Laat onze tong in liefde vierigh branden:
        Laat uwe Geest verlichten ons verstanden,
        Op dat de Mens daar door mag zijn gesticht.
      
      
        Dan zullen wij dit vrolijk pinksterfeest,
        In Godes vrees eendrachtelijk volbringen,
        Zo dat ons hert en lippen zullen zingen,
        En uwen Naam verkonden in den Geest.
      
    
  