
    
      
        DRoevig onbarmhertigheden
        Van mijn schone Herderin,
        Die u Herte niet laat smeden
        Op het Aanbeeld van de Min.
      
      
        Zie mijn tranen bij de wangen
        Neder-rollen op de vloer:
        En zij stremmen, uit verlangen,
        Van u Hals, tot peerle moer.
      
      
        'k Zal haar al met Goud deurboren,
        En gebruiken tot Cieraat,
        Aan u blanken Hals, en oren,
        Ach aantrekkelijk gelaat.
      
      
        Lieve Nichje ziet een Schichje
        Van het boogjen, uit u oog.
        Laat een vonckje uit u Lichje,
        Neder dalen van om hoog.
      
      
        Of misgunt gij die genade
        Aan mijn afgepijnde Ziel!
        Laat u Hart zich dan verzaden,
        Nu ik voor u nederkniel.
      
      
        Spreekt gij het vonnis van mijn leven,
        Strijkt gij het vonnis van mijn dood?
        'k Zal het u beide willig geven,
        Trouwe Liefd' en acht geen noot.
      
      
        Ach de Maagdelijke lippen!
        Zijn ontsloten, wat een geur,
        Kom't'er tussen heene slippen,
        En verkwikt mij deur en deur.
      
      
        'k Hoor het vonnis van mijn ende,
        Van mijn sterfdag, ach, de pijn
        Zal niet strekken voor ellende,
        'k Wil u Wil gehoorzaam zijn.
      
      
        Zie de zuiverst' offeranden,
        Die op het Goddelijk altaar
        Ooit van reine Liefde branden,
        En verzadig u met haar.
      
    
  