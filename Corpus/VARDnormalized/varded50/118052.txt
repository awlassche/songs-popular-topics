
    
      
        Zelden stinkt een eigen drek.
        Eigen neus zal die wel keuren
        Voor de beste muskus-geuren.
        Zelden ziet men zijn gebrek.
        Eigenliefde neemt behagen
        In al, wat zij in zich vind,
        En kan alles in zich dragen:
        Want zij is al ziende blind.
      
      
        Vielen eens die schellen af,
        Die nu de ogen zo verblinden,
        O! wat zou men dan al vinden,
        het Geen de hoogste reden gaf
        Om in het ongelijk te stellen
        Dat, waar voor men nu zo strijd,
        Door eenzijdig vonnis vellen;
        Daar men nu geen weÃªrspraak lijd.
      
      
        Gij, die maar u zelven meet
        Aan u zelf, door vergelijken
        Met u zelf, gij doet dus blijken,
        Dat gij zelf bedrog niet weet.
        Gaat gij met uwe hart te raade:
        O! die raadsman is niet goed,
        Want hij raad u maar ten kwade:
        het Geen gij niet geloven moet.
      
      
        O! verschoont u zelven niet,
        En blanket geen eigen feilen:
        Want wie kan zijn hart door peilen,
        het Geen zo menig mens verried?
        Eigen zonden te verschonen,
        Is het schaadelykst bedrog.
        Wilt gij ergens feilen tonen,
        Merkt die in u zelven toch.
      
    
  