
    
      
        WAt is het een vreugde hem te gaan vermijden,
        In deze aangename Lentetyd,
        Al met zijn zoete Lief nevens zijn zijden,
        Buiten al op het jeugdig Veldtapyt;
        Daar hoord men kwelen, met held're kelen,
        De fiere Nagtegaal, Zingd met een zoete taal.
      
      
        Het geen den mens verheugd met hert en zinnen,
        Als men het Gevogelt ziet zo menigfout,
        Dat ieder is geneigd tot wederwinnen,
        En Trekkebekken in het groene Wout;
        Zoeken te Paren, met vreugd Vergaren,
        Al wat op aarden leeft, ja al wat adem heeft.
      
      
        Des morgens met het krieken van de dagen,
        Hoord men het gezang van al het Pluymgediert,
        Dat in de Bossen ende groene hagen,
        Speld met vermaak en vrolik tiereliert;
        Hipp'len en springen, fluiten en zingen,
        Met een zo blij gemoet, loven haar Schepper goed.
      
      
        De bomen schieten weer haar groene Loten,
        De Velden staan versierd met jeugdig Kruit,
        De vissen springen in de Watersloten,
        De Leeuw'rik vliegt om hoog met zoet geluit,
        Gras, Kruid en Bloemen, wat mag men noemen,
        Staat alle in zijn fleur, met aangenaame geur.
      
      
        De beesten ziet men in de weiden treden,
        Met zoete Melk zijn zij zwaar belaan,
        Dan komt den boer daar met zijn vrouw ook meden
        Al door den douw om haar t'ontlasten gaan,
        Met bloote voetjens, melken de koetjens,
        En trekken met een veeg, de koe zijn Speentjes leeg.
      
      
        Conynen lopen in en uit haar holen,
        Ee spelen met vermaak in het mulle zand,
        De Nimpjes ziet men door de bossen dolen,
        Tot haar plaisier ieder met een Galant;
        En ondertussen, malkander kussen,
        Zeer vrolik ende blei, Planten de groene Mei.
      
      
        In deze aangename Lentedagen
        Gaat menig jager met zijn Lief ter jagt,
        Door stille Bossen ende groene Hagen,
        Om het wild te vangen is het daar hij na tragt;
        Ziet hij een Duyfje, net in het Kuyfje,
        Dan zijn zij wel gemoed, in Mei is het jagen zoet.
      
      
        De Mei die doet ons als op nieuw herleven,
        het Geen door de Winter scheen te zijn verdooft,
        Looft God die alles gaat de Wasdom geven,
        Waar door het Gevogelt haren Schepper looft,
        Zij kwinkeleren, tot Lof des Heren,
        En des mensen onderrigt, te leren tot ons pligt.
      
    
  