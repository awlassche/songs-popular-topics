
    
      
        KLaare Beken noch Velde zoet van geur
        Verheugen nooit een hart dat deur en deur
        Van liefde gloeid, het en zoekt niet als getreur,
        Wie doofd de minne haar koortzen, en toortzen
        Haar vlamme tot den hogen Hemel klimd,
        Zij rukte ter neder
        Het geen in blijdschap tot de starren glimd.
      
      
        De Aardse hulp, noch overwyze raad,
        Noch purp're Velden, overzoet sieraad
        Verdrijven liefde die ter harten harten gaad,
        Mijn tong, en zinnen verstommen, ja brommen
        Alleen een redeloos geluid. Ik weet
        Nu niet te zingen
        Laat u eens horen, o beroemd poëet.
      
      
        Ik zal mijn snaren dan op uw bevel
        Tot droevig zingen stellen, maar verzel
        Mij met uw held're galmen, en vertel
        De stof. Want ik ben gants t'ende, de ellende
        Verrukt mij dat ik niet als met geklag
        En zilte tranen
        Rampzalig uiten kan en roepen ach.
      
      
        Zing de liefde, en hoe Silviaâs beeld
        Dat eeuwig in ons droeve zinnen speld,
        Ons het hart gewillig uit den boezem steeld,
        Of het geen gij eer in de valleyen, de rijen
        Zongd, toen u ieder daar zoo hoog vereerd'
        Wanneer uw vaarzen
        Daar als Apollo's digten zijn geëerd.
      
      
        Daar zijn geen Leeuwen noch Tygers wreed van aard,
        Of wierden door ons klagen wel veraard,
        Doch daar den Hemel niet aan heeft gespaard
        Die het alles kan doen vonken, door lonken,
        Die het aller keurelykste roosje tart,
        Die blijft allenig
        Voor onze klagjes als een steen verhard.
      
      
        Veld-Godesje, die door uw hoog verstand
        Gezeid werd de eer te zijn van het gantse land,
        En het koelste hart door jeugdig schoon vermand
        Laat maar uw zoete gezigjes, en ligjes
        Eens stralen op den Harder die vergaad,
        In uwe liefde
        Op dat hij zig in uw gezigt verzaad.
      
    
  