
    
      
        Ik voel mijn hert, o Heer!
        Ontsteken, meer en meer
        Met uwe Liefd' en Minne:
        Uwe vlam en liefde-gloed,
        Ontsteekt mijn binnenst' binne,
        En is mij overzoet.
      
      
        Ik heb mijns herten-wens,
        Wie ben ik nietig Mens!
        Dat gij uwe liefde-stromen
        Laat vloeien, meer en meer,
        En in mijn Ziele komen,
        Dank zij u liefste Heer!
      
      
        Nu houw ik na den geest,
        Met u mijn vreugde-feest,
        Nu is mijn Ziel aan het woelen,
        Nu is mijn hert verblijd,
        Nu ik uwe troost gevoele,
        Lof zij u te aller tijd.
      
      
        Nooit soeter voor het gemoed,
        Als dees' uwe liefde-gloed,
        Nooit hadd' ik beter dagen
        Als nu, in dit onthaal,
        Nu gij na uw behagen;
        Houwt met mij Avondmaal.
      
      
        Nu heb ik wat mij lust,
        Nu wordt mijn Ziel gekust;
        Van u, mijn overschoone!
        Nu krijg ik lieve Heer!
        Uit uwe Genade-troone
        Mijn Hert en Ziels-begeer.
      
      
        Mijn Hert, mijn Ziel, mijn grond
        Kust nu uwe lieve mond,
        O Vader der goedtheden!
        Nu hebt gij mij verlient,
        Daarom ik heb gebeden,
        Dank zij u, lieve vriend.
      
      
        Laat nu noch dood, noch hel,
        Noch geenderley gekwel,
        Dees' banden ooyt verscheuren:
        Maak gij ze sterk en vast,
        Laat mij dees' troost gebeuren,
        O lieve waarde gast.
      
      
        Laat mij nu zijn gemeen
        Met u, en anders geen,
        Mijn liefste Lief, vol waarde,
        Ik vraag in mijn gemoed
        Na Hemel, noch na Aarde,
        Als gij mijn bee voldoet.
      
      
        Als maar uwe liefde-gloed,
        Mij stadig queeckt en voedt,
        Mij voort en voort komt stijven:
        Niets niet mij schaden zel,
        Dus laat uwe liefde blijven,
        O mijn Emanuel!
      
      
        Uwe liefd' in het hert geraakt,
        Mijn binnenst gaande maakt,
        Mijn Ziele doet verlangen,
        Om in uwe Opper-sael,
        Van u te zijn ontvangen
        Bij de Eng'len altemaal.
      
      
        Mijn Ziel spreekt: lieve Heer!
        Wanneer? wanneer? wanneer?
        Wanneer zal ik eens komen
        Bij u? mijn Bruidegom:
        Tot uwe levende stromen,
        Hoe komt de tijd noch om?
      
      
        Och mocht dit eens gezien!
        Dat ik u haast mok zien,
        Mijn Lief, mijn overschoone,
        Dat ik in het Heiligdom,
        Mocht eeuwig bij u wonen
        Ei Here Jesu kom!
      
      
        Kom doe mij dit geleyd',
        Na deze eeuwigheid,
        Mijn vriend! laat mij aanschouwen
        U, en uw lief onthaal,
        Laat mij met u doch houwen,
        Uw vreugdig Avondmaal.
      
      
        Dit is het eenighst een,
        Dit is het, en anders geen,
        Dat ik van u begeere,
        Dus o mijn waarde vriend!
        Mijn alderliefste Here,
        Dit eeuwig mij verlient.
      
    
  