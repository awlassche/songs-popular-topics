
    
      
        O Heer! wiens Goddelijke kracht
        Van eeuwigheid is voort-gebracht,
        Niet geschapen noch ooit geboren,
        Bij u zelfs eeuwig uitverkoren.
      
      
        Ik bid u aan uit des herten gront,
        Ik love u met ziel en mond,
        Ik wil u danken ende eren,
        Voor u weldaden, Heer der Heren.
      
      
        Dat gij den Hemel hebt bereid,
        De aarde met haar cierlijckheyt,
        De Zon en Maan het licht hebt gegeven,
        En alles onderhoudt in het leven.
      
      
        U wijsheid die het al regeert
        Werd eeuwiglijk van mij geÃ«erd,
        Want gij al u geschapen werken
        Onderhoudt, gelijk men kan merken.
      
      
        Ook dank ik u mijn Heer, mijn God,
        Dat gij de aerd' door u gebod,
        En alles, hebt tot dienst verbonden,
        Van den sterflijcken mens vol zonden.
      
      
        Maar boven al mijn Schepper goed,
        Ik loof en dank u met ootmoed.
        Dat gij (o Heer) mij hebt na wensen
        Geschapen tot een reed'lijck mense.
      
      
        Na u, o Heilig Even-beelt,
        Niet van het domme Vee geteld,
        Bewaard ons Ziel en Lichaam beide,
        Doe gij mij tot het licht geleide.
      
      
        O Heer! mijn herte spreekt zeer blij,
        Groot is u wonderwerk aan mij,
        Dat gij niet in mijn Moeders Lijve
        Mij ontijdig hebt laten blijven.
      
      
        Dat ik niet gants berooft van zin,
        Blind, stom, noch doof geboren bin,
        Noch zonder Ziel, verstand noch gaven,
        Elendigh als het Vee tot slaven.
      
      
        Wie kan zijn wonderwerk verstaan,
        Wie kan in Gods secreten gaan,
        Wie kan zijn daden al uit spreken?
        Niemand, het zal ons aan macht ontbreken.
      
      
        Al kan ik u tot dezer tijd
        Niet loven als gij weerdig zijt,
        Ik zal daarom niet stille zwijgen,
        Maar doen na ik genaed verkrijge.
      
      
        Zo lang als mijn aessem zal gaan,
        En als mijn ogen open staan,
        Zal mijn tong die gij heft gegeven,
        U prijzen, zo lang als ik leve.
      
      
        En zeggen Heer in Eeuwigheid,
        Gelooft zij uwe Majesteit,
        Ik dank den Heer vol van genaden,
        Ik prijs hem in zijn grote daden.
      
      
        Al het gene wat hier asem heeft,
        Al wat op aarden roert en leeft,
        Dat moet den Here vroeg en spade,
        Lof zingen voor al zijn weldaden.
      
    
  