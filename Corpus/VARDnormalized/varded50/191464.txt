
    
      
        ZIJ hebben mij (dus spreke Israel)
        Benaeuwt van dat mijn jaren eerst begonnen,
        Maar schoon ik was zo vroeg in het gekwel
        Zo hebben zij mij noch niet overwonnen.
      
      
        Gelijk de ploeg den akker scheurt van een,
        En t’effen land door-groeft met diepe voren,
        Zo hebben zij mijn rugge doorgesneen:
        Maar noch heb ik de moed niet heel verloren
      
      
        God was mijn troost (God, die rechtvaardig gaat)
        En kapt’ in twen der goddeloosen strengen.
        Hij raakt beschaemt die het heilig Zion haat:
        God zal haar al tot spot en schande brengen.
      
      
        Wie Zion haat zal werden als het gras
        Dat voor een wijl wies op de vochte daken,
        Maar weer vergingh eer het volwassen was,
        Of door de drooght kon tot zijn hoogte rakken.
      
      
        Zij zullen zijn als het koren op het veld
        Dat niet en vult de hand van die het snijden:
        Van wien de schoot des lesers niet en zwelt,
        Noch aar en garf den bouwman kan verblijden.
      
      
        Waar van geen een, van dieder gaan voor bij,
        Hem zeggen zal: uw akker staat na wensen,
        Dat over u des Heren zegen zij:
        Geluk noch heil krijgt hij van God noch mensen.
      
    
  