
    
      
        Als ik uwe schoonheid zie, o zoete viandinne,
        Dan roep ik, op-gevoerd   en van de min verrukt:
        ‘Het blakren mijner vlam   zo fel als die mij drukt!
        Wat zal het dan wezen, als mij hoop verteerd van binnen?’
      
      
        Als   ik u ogen zie, die heldre hemel ligten,
        Die stralen schieten uit gelijk   de Goude Zon,
        Geen Bloem, of dierbaar Goud, Robijn of Chalcedon
        Kan van uw schoonheid dan doen keren mijn gezigten.
      
      
        Die Boezem, Voorhoofd, Hals en mond, omringt van Rozen
        En zoete lagjens, het geweer van Venus Zoon,
        Die kunnen maken   zelf tot slaven al de Goon,
        Schoon dat zij tot uwe schoont' zelf hebben stof gekosen.
      
      
        Wat zal ik eindelijk dog zeggen van uw haren,
        Daar te effens vryheit en mijn hert is aan geboeit?
        Mag ik wel klagen, schoon mijn lijden staadig groeit?
        Neen, 'k zegen de Fortuin die mij dat luk komt baren. ‘
      
    
  