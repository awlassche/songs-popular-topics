
    
      
        OPent mij, o Heer, u oren,
        Wilt mij goedichlijck verhoren,
        Over mij u doch erbarm,
        Die ellendig ben en arm.
        Wilt mijn ziel verlossing' geven,
        Want u gonste doet mij leven:
        Vwen knecht doch niet verlaat,
        Want gij zijt syn toeverlaat.
      
      
        Wilt mij Heer, genadig wezen
        Na u goedheid hoog-geprezen,
        Die met een verslagen moet
        Dagelijks u val te voet.
        Vwen dienaar eens verheuge,
        Dat hij hem verkwikken meuge,
        Die, wanneer de noot hem treft,
        Zijne ziele tot u heft.
      
      
        Gij zijt vriendelijk en goedig,
        Haest-vergevend' en zachtmoedig
        Alle die u roepen aan
        En van herten tot u gaan.
        Here, wilt mijn bede horen,
        Laat mijn stem u komen voren.
        Luysteret genadig toe
        Als ik mijne smeecking' doe.
      
      
        Als ik ben in noot en qualen
        Tot u kom ik troost te halen,
        Al mijn roepen is tot dij,
        Want ik weet gij horet mij.
        Gene goden zijn zo hoge
        Die men u gelijken moge.
        Niemand is er ook zo sterk
        Die kan na-doen, Heer, u werk.
      
      
        Aller heidenen geslachten,
        Die gij, Here groot in krachten,
        Hebt geschapen, zullen tsaem
        Buigen voor u hogen naam.
        Vwe grootheid doedy merken
        In u wonderlijke werken:
        Ia men speuret breet en wijt
        Dat gij God allene zijt.
      
      
        Leert mij uwe rechte wegen,
        Dat ik wandele ter degen.
        Bindet aan u mijnen geest
        Dat gij van mij werd't gevreest.
        Heer, ik zal u al mijn leven
        Eer en prijs van herten geven.
        Vwen name boven al
        Eeuwiglijk ik loven zal.
      
      
        Want gij hebbet uit genaden
        Mij bewezen veel weldaden,
        Mij verlossend' uit het graf
        Daar ik was gevaren af.
        De hovaardige tirannen
        Tegen mij tezamen spannen,
        Na mijn leven zij al staan
        Zonder acht op u te slaan.
      
      
        Maar gij, Here, zijt genadig,
        Traag tot toren, zeer weldadig,
        Vwe gonst is wonderbaar,
        En u woord blijft eeuwig waar.
        Vwe ogen tot mij wende,
        Nieuwe krachten in mij zende,
        Vwen knecht maakt onvertsaecht,
        Helpt den zone van u maagd.
      
    
  