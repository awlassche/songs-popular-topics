
    
      
        Zingt med’ wilt droefheid staken
        En uwen geest vermaken
        In Gods genade goed,
        Laat ons tot deughts vermeren
        Elizabeth vereren,
        Met enen blijden moet.
      
      
        Zij was van God verkoren
        Vyt Conincx stam geboren
        In edelheid vermaard,
        Deurluchtigh om de deughde
        Ook om haar jonge jeughde,
        En heeft haar niet gespaard.
      
      
        Oud zijnde negen jaren
        Laat zij de wereld varen
        Vlied de lichtveerdicheydt,
        In het hof te converseren
        Met Prinsen diviseren
        Docht haar al ijdelheid.
      
      
        Dus gaat zij haar begeven
        Ootmoedelijk te leven
        Onder de maarten slecht,
        Naar God alleen te trachten
        Haar hert met all’ haar krachten
        Heeft zij aan hem gehecht.
      
      
        In als wel ghemanierde
        Met deughden zij vercierde
        Den houwelijcken staat,
        Ook ‘snachts haar ruste breken
        Om haar ghebedt te spreken
        Haar bedde zij verlaat
      
      
        Tot lof van Christus lijden
        Haar lichaam zij kastijden
        Vrijdaechs met roeden straf,
        O om danckbaerich te wezen
        Deur zijn bloed hoog geprezen
        Haar bloed zij hem weer gaf.
      
      
        Wie zal konnen vertalen
        Haar matigheid ons verhalen
        Tot de arme mensen bloot,
        Als zij die hoorden klagen
        En kost dat niet verdragen
        Zij hielpse uit den noot.
      
      
        Men zag met grote hopen,
        Naar Mersburgh de arme lopen
        Om van haar troost t’ontfaen,
        Zij verkocht haar juwelen
        Om de armen uit te delen
        Om hen zo bij te staan.
      
      
        Ontsteken deur Gods liefde
        Den zieken zij gheriefde
        In het gasthuis met een lust,
        Ten laatsten met dry kronen
        Versierd tot haar verschonen
        Is in den Heer gerust.
      
      
        Princersse hoog geprezen
        Elizabeth wilt wezen
        Ons troosterss’ inder noot,
        Verwerft ons Gods genade
        Dat zij ons compt te stade
        In de ure van der dood.
      
    
  