
    
      
        AEnhoort, o God, aenhoort mijn drouve klachten,
        Aenhoort mijn stem en ziet mijn tranen aan;
        Gij kent alleen mijn hert en mijn gedachten,
        En wat ik ooit voor dezen heb gedaan.
        'Ken was hiet geil ook in mijn eerste jeugd,
        Maar heb mij staegh geeygent aan de deugd,
        Die was mijn hoogste vreugd.
      
      
        Maar even-wel zo ben ik hier gevangen,
        En word', eilaas! van overspel beticht:
        Ik sta en zucht met tranen op de wangen,
        Ik word'beschimpt van menig dertel wicht,
        Ik word'in smaad den Rechter voorgesteld;
        En of schoon mij geen schuldig hert en quelt,
        Het vonnis is geveld.
      
      
        O goed gemoet, wat sijt gij voor een zegen
        Wanneer de mens in zwarigheid geraakt!
        Gij sijt voorwaar een licht op onze wegen,
        Dat in den druk de zinnen vrolijk maakt;
        Dus schoon ik sta bespot als buiten eer,
        En dat men roept daar is geen hope meer,
        Noch hoop ik op den Heer.
      
      
        Nu, werde vriend, die God mij heeft gegeven,
        En die ik acht en voor mijn hoeder ken,
        Slaat vrij een oog op al mijn vorig leven,
        Gij sultet zien dat ik onschuldig ben.
        Als gij mij naemt had ik een zuiver lijf,
        En doen ter tijd werd'ick een eerbaar wijf,
        En zo is het dat ik blijf.
      
      
        Ik zie het klaar gij hond mij voor onschuldig,
        En smelt van druk in dit mijn ongeval:
        Maar even-wel en weest niet onverduldig,
        Denkt dat het God ten lesten rechten zal,
        Wantals lucht, zee, en aarde zal vergaan,
        Dan zal ik rein, en helder als de maan,
        Voor mijnen Rechter staan.
      
      
        Dan zal mijn trou aan al de wereld blijken,
        Tot mijner eer, en schande van den nijt:
        Dan zal de smaad en alle spotters wijken;
        De waarheid is een dochter van de tijd,
        Dan zult gij zien aan mijn vernieude ziel
        Hoe dat ik mij eens in de wereld hiel,
        En nooit in schand'en viel.
      
      
        Eerweerde man, ik wil u God bevelen,
        En aan u gunst ons zoet en enig kind.
        God heeft ons dat te samen laten telen.
        Ik bid u, vriend, dat gij het doch bemint:
        Het is voorwaar het is u eigen saet,
        Het is een vrucht die onzen echten staat
        Aan u te pande laat.
      
      
        Nu God mijn heil, al moet ik heden sterven,
        Ik ben getroost van mijnen lesten dag:
        Laat mij alleen maar deze gunst verwerven,
        Dat na mijn dood mijn onschuld blijken mag.
        Ik (schoon alree verwezen bij het hof,
        Of wel mijn bloed zal vlieten in het stof)
        Wil melden uwen lof.
      
    
  