
    
      
        DEn schonen zoeten Zomertijd
        Die is nu voor handen,
        Den Winter zijn wij geworden kwijt
        In deze onze Landen,
        Den Zomer komt
        Vrij onbeschroomd,
        Looft God al met verstanden.
      
      
        Den stranghen Winter is vergaan,
        Van sneeuw, hagel, en regen,
        De velden lustig groene staan
        Al door des Heren zegen,
        Zo dat den Mei,
        In elk contrei
        Nu blad'ren heeft gekregen.
      
      
        De Bloemtjens spruiten lustig uit,
        De velden staan ontloken
        Van veelderley lieffelijck Cruyt,
        Dat nu al geeft zijn roke:
        Elk vogeltje zingt,
        Elk dyertje dat springht,
        Bouwt weer, dat leit gebroken.
      
      
        Syon vriendinne wilt opstaan
        En uit den slaap eens rijzen:
        Komt ziet den schonen Mey-tijt aan
        Wilt danckbaerheyt bewijzen,
        Hoe dat elk zeer
        Met Lof en eer
        Zijnen Schepper gaat prijzen.
      
      
        Al waar adem in is gheplant,
        Dat love al den Here;
        Al zongen wij met al het verstand,
        Zo is hij vrij noch meere,
        Die al wat leeft,
        Zijn voeder geeft,
        Daar na verlangt elk seere.
      
      
        Die hem hier aan den Mei vast houdt,
        Om zijn vruchten te plukken,
        In hem gelooft en ook betrout,
        Die zal het al wel gelukken,
        Die zullen zijn
        Bevrijd van pijn,
        Voor dat eeuwig verdrukken.
      
      
        Een goede vrucht is haar bereid,
        Boven in des Hemels stede,
        Ginder men lacht, maar hier men schreyt,
        Daarom noemt hij dit mede
        Hier tranen-dal
        Maar ginder zal
        Het zijn een plaats van vrede.
      
      
        Die onder zijn des schaduw's beschut,
        Hier op der aarden zitten,
        Hebben een lomber ofte hut,
        Daar zij voor koud' en hitte
        Werden bevrijd,
        Na dezer tijd,
        Is niet te gelijken ditte.
      
      
        Die hier nu zijn Lampen bereid
        Tegen het korten der dagen,
        En Oly te hebben planteit,
        Om niet te moeten vragen,
        Al naar het nat,
        Op dat zij dat
        Beide niet en beklagen.
      
      
        Dan zal de deure toegedaan,
        Al van den Lust-hof sluiten,
        En al de dwaze zullen staan
        Daar moeten blijven buiten,
        Die haren tijd
        Zijn worden kwijt
        In des werelds ijdel kluyten.
      
      
        Maar zij zullen den schonen Mei
        In voll' aanschijn aanschouwen,
        Die hem hier in des werelds contrei,
        Als rein wijze Jonck-vrouwen
        Ontvangen in
        Haar des herten zin,
        En vast op hem betrouwen.
      
      
        Die zullen in den Winter-tijt,
        Den Zomer schoon genieten,
        Ander droeve, maar zij verblijd,
        Laat het u niet verdrieten,
        Maar blijft getrouw,
        Met des Hemels douw
        Zal hij u over-gieten.
      
      
        Dan zullen uwe Bomen groen
        Eeuwig in vreugden bloeien,
        Als den Edelen berg Syon,
        Bevrijd zijn van het verbroeien,
        Wanneer hij zal
        Het qua getal
        Der Bomen al uitroeien.
      
      
        Dan zal ik den Mey-boom verhoogd
        Boven ander uit-blinken,
        Gelijk als Esdras was vertoogt,
        En tot ver-eeringh zinken,
        Voor zijnen loon
        Een schone Kroon,
        Wilt hier op, Lief, gedincken.
      
      
        Oorlof edel Princesse Bruyt,
        Wilt nu veel vreugd vermeren,
        Gij zult haast horen het geluid,
        Dat ik zal wederkeren,
        En ik met dij,
        En gij met mij
        Eeuwig zult triumpheren.
      
    
  