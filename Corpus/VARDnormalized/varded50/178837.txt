
    
      
        Ontwaakt mijn Ziel om God te prijzen,
        Doet u Gebedt ten Hemel gaan,
        Laat des Werelds zorge buiten staan,
        Dat het dankbaar hert in eer bewijzen,
        Vroeg tot God rijzen.
      
      
        O Ziel! om op den Heer te wachten,
        Ten dienste van zijn Majesteit,
        Zijt des morgens met den dag bereid.
        Geeft hem de eerste ziels-gedachten,
        Met alle krachten.
      
      
        Ik danke uwe genadig Vader!
        Dat gij zo trouwelijk de wacht,
        Hield’ over mij in deze nacht:
        Uwe goedheid komt ons bij, en nader,
        O Heils sprink-ader!
      
      
        Voor ongeluk en tegenheden,
        Hebt gij mij goediglyk bewaard,
        Uwe gunst van nieuw geopenbaard.
        Ik zal nu voor u aanzicht treden,
        Me mijn gebeden.
      
      
        Doet voorts, o Vader van de Lichten,
        U goedheid rijzen met den dag,
        U zegen dale alsse plag.
        Dat mij u vriend’lyk aangezichte,
        Altoos verlichte.
      
      
        O Zonne der gerechtigheden!
        O Morgen-ster! geeft dat u straal,
        In mijn zeer duister herte daal,
        Dat ik O Jezus! volg’ uwe treden,
        En heyl’ge zeden.
      
      
        Als uwe Geest, mijn geest zal werken,
        Dan ben ik tot den dienst bereid,
        Van u O Heer! mij opgeleid;
        Doet mijn werk tot u Ere strekken,
        ‘k Wacht na u trekken.
      
      
        Dus opgewekt, ben ik genegen,
        In alle ding voor u oprecht,
        Te wand’len als een trouwe knecht,
        Ik wachtte voorts in mijne wegen,
        Op uwen zegen.
      
      
        Behoed mij dat ik niet verdwale,
        Van u, tot sond’, of ijdelheid,
        Den vijand die zijn strikken leit,
        Om mijne ziel ten buit te halen,
        Heer! zet hem palen.
      
      
        ‘k Bevele mij in uwe hoede,
        Met Lichaam, Geest, en al het mijn,
        Wilt eeuwig mijn bewaarder zijn,
        Stuurt alle voor en tegenspoeden,
        Mij doch ten goede.
      
    
  