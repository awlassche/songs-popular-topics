
    
      
        Heilige Kerk ons alder trouwe Moeder,
        Die u bemint, heeft God voor zijn behoeder:
        Gij sijt ons hulp, ons toe-vlucht in den nood:
        Ons vreugd in druk, ons leven in de dood.
      
      
        Ik moet u lof o Daegheraert uyt-singhen,
        Die ‘twaere licht komt op der aarde bringen:
        Die God verkoos’ en die ook alder eest
        Met Heilig Vier besprinckelde den Geest.
      
      
        Gij sijt die Bruyt, met dat schoon hair behangen,
        Waar naar Gods soon nam lichtelijk zijn gangen,
        Zo haast van u een oogh’ hadde door-wondt,
        O wonder kracht! zijn herte tot den grond.
      
      
        Ha schone Bruid! ha schoonste Koninginne!
        Hoe haar verspreid u moederlijcke minne!
        Als gij Oost, West, Zuyt, Noord op dezer aard
        In alle deugd u kinderen God baard.
      
      
        Den zelven God heeft wijsheid u gegeven,
        En uwen naam boven de Locht verheven:
        Als enen muur heeft hij u ook gesteld,
        Om te weerstaan het kettersche geweld.
      
      
        Gij wordt zeer wel Betulia gheleken,
        Die noch voor kracht, noch Vijand sijt geweken:
        Die nooit alzo verloren hebt den moed,
        Dat gij wiert heel getreden onder voet.
      
      
        Als den Laurier staat gij jeugdig, en groene:
        Die noch met wind, noch regen hebt te doene:
        Draeghend’ altoos u gave, en ongeschend,
        Weer donder komt, weer bliksem u ontrent.
      
      
        Gij leeft in ‘tVier, tussen de een vlamm’en de ander,
        Van ouder eeuw’ gij cloecken Salamander:
        Gij swemt in ‘tbloedt: ‘tbloedt en heeft u niet aan,
        ‘Twelck gij al stort, o milden Pellicaen.
      
      
        Wat hadde d’Arck’ van Noë te bedieden?
        Dan dat naar u ook een yedelijck moet vlieden,
        Die van den vloed der valse ketterij,
        En d’helsche dood wilt wezen los, en vrij.
      
      
        Hemels Sion, Kasteel van hoger werden,
        Wilt allegaar u kinderen aen-veerden:
        Noch nimmermeer en laat tot ‘sVijands roof,
        Die zijn gemerkt met Liefd’, Hop’ en Geloof.
      
    
  