
    
      
        KOmt lieve Bruyt, laat ons eens tezamen gaan
        Daar buiten, in de groene Weide baan:
        Verlaten alle menigvuldigheid,
        En zoeken de gewenste Enigheid,
        Ter Zielen zaligheid.
      
      
        Wat zijn de Steden vol van groot gewoel?
        Waar dat men ziet, altijd een mal krioel,
        En ook dat razen, met dat zot gemal,
        Van klein en groot, dat daar is over al,
        Dat is der Zielen val.
      
      
        Wat is daar anders als een groot geraas?
        Een groot rumoer, en menig viese-vaes:
        De Ziel die wordt daar dikwils door besmet,
        Den goeden Geest die wordt daar door belet,
        En menig hert geplet.
      
      
        Men hoort daar niet als dagelijkx getier,
        En men ziet daar niet als enen vollen zwier,
        Laat ons dan schouwen al dat groot gerugd,
        En uit de Stad zo nemen onze vlugt,
        Daar buiten in genugt.
      
      
        Hier buiten gaat gij in de groene Wei,
        En wandelt somtijds op de hoge Hei:
        Daar zijn de Schaepkens menig in het getal,
        Be be, be be bleten zij over al,
        En dat met zoet geschal.
      
      
        Daar zijn de wegen, vol van Eiken hout,
        En Laenen, van abeelen menig fout,
        Daar gaat gij door in alle Enigheid,
        En looft den Heer voor zijn voorsigtigheyt,
        In alle zoetigheid.
      
      
        De Enigheid die maakt u hert gerust,
        Zij brengt de Ziel tot God in volle rust,
        De Enigheid is moeder van de deugd,
        Fontein van vreed’, en oorspronk van de vreugd,
        En voester van u jeugd.
      
      
        De Enigheid schouwt veel klappernij,
        Veel kwade tongen, en veel razernij:
        De Enigheid, die geeft ons alle goed,
        Zo in het Lichaam, als ook in ons gemoed,
        In Peys en Liefde zoet.
      
      
        Hier ziet gij Vyvers, ende Waters klaar,
        Alwaar de Viskens gauw vermaken haar:
        De Snoeken, Vorens, Palink ende Baars,
        Het vint in het Water overvloedig Aas,
        En dat tot ons solaas.
      
      
        De Carpers geven haar zo dikwils bloot;
        De Lamkens spelen daar, het zij klein, oft groot,
        Het zijn al Schepsels van den groten Heer,
        Die ons tot God verwekken meer en meer,
        Om hem te bedanken zeer.
      
      
        Gij ziet den Bogaert in den vollen fleur,
        Versierd met Bloemen van divers coleur;
        Met Appelen, Peren, Pruimen, Noten zoet,
        Met Karssen, Krieken ook in overvloed,
        Ziet wat den Heer al doet.
      
      
        Gij ziet hoe dat de Vogels nimmermeer,
        En rusten om te loven haren Heer,
        Den Nagtegael die zingt daar overzoet,
        Zoet, zoet, zoet, zoet, zoet, zoet, zoet, zoet, zoet,
        Met enen kloeken moet.
      
      
        Het Haentjen kraeyt van smorgens vroeg al aan,
        Om God te danken koekeloeren Haan,
        Den Koe-koek zingt daar dikwils zeer playsant,
        Koe-koek, Koe-koek, ontrent den groenen kant,
        Met altijd enen zank.
      
      
        De Ravens vliegen door de Logt zeer ras,
        Met groot geweld, en roepen: Kras, kras, kras.
        Dat Musken schreeut, met dat het wordt verjaagd:
        Dief, dief, dief, om dat het haar beklaegt,
        Waar door ons hert verdaegt.
      
      
        Ziet daar de Leeuwerik vliegen over al,
        En loven God den Here in het groene dal,
        Zingt tiere liere lu lu tiere lu,
        Zo zingen zij, en zeggen ons adieu,
        Zonder te worden men.
      
      
        Daar slaat de Quackel in dat groene wout:
        Kwak, kwak, kwak, kwak, kwak zeer menigfout,
        Het Tortel-duyfken leert ons metter daad,
        Te sugten over onze zonden kwaad,
        Eer dat het wordt te laat.
      
      
        Gij zult hier gaan somtijds zes mijlen lang,
        En horen niet als zoeten Vogel-zang:
        Zeer zelden Mens vind gij hier op de Reis,
        Die u zal storen in u goed gepeys,
        Is dat niet uwen eis?
      
      
        Adieu dan Bruyt, en leeft na mijn vermaan,
        Blijft uit de Stad, of wilter zelden gaan.
        Ik heb het nu al met een woord gezeid,
        Het is al ijdelheid, der ijdelheid,
        Houd u in d’eenigheyt.
      
    
  