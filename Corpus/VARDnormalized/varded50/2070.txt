
    
      
        'k Hebbe lest-mael op de Luid
        Bevallig horen slaan
        Ik wirt daar door ontsteken,
        Ik zag te vensteren uit,
        En het stond mij zo wel aan
        Dat ik begonst te spreken,
        Wie is hier Meester van,
        Wie toetst dit instrument.
        Door het speuren naar den Man
        Heb ik den Heer gekend.
        Heb ik den Heer gekend.
      
      
        het Is maar een sinne-beldt
        Om mijn verflouwt ghemoet
        Wat voorts omhoog te sturen,
        God zelver zit en spelt
        Als hij hem kennen doet
        In zijne Creaturen,
        Hij spelt, en slaat de Luid
        Met sulcken zoeten slag
        Dat ieder uit het geluid
        Den Schepper kennen mag.
        Den Schepper kennen mag.
      
      
        Slaan ik mijn oog-gemerk
        Op het ghen' ter Wereld is
        Gevoegd in sulcken orden,
        Dat onbegryp'lyck Werk
        Wiêns schoon gesteltenis
        Niet kan verbeterd worden,
        Wat oordeelt mijn verstand,
        Wat Sleutel tot dit slot?
        Dat ik aan alle kant
        Kan tonen mijnen God.
        Kan tonen mijnen God.
      
      
        Spreeck ik de Bomen toe
        De Kruiden en het Gras,
        De Vruchten, en de Blommen,
        En vraegh' ik hun eens hoe
        Dat aen-ghenaem Gewas
        Is voor den dag gekommen,
        Het minste Kruyd'ken geeft
        Mij antwoordt zonder stem:
        Door God die eeuwig leeft,
        Door niemand als door hem.
        Door niemand als door hem.
      
      
        het Ghediert' en all' het Vêe,
        De Beesten groot en klein,
        De Voghels die daar zwieren,
        De Vissen in de Zee
        Zo wonder aardig zijn
        In leven en manieren,
        Dat ook het minste Dier
        Het welk uit het Ei geraakt,
        Alwaar het de kleinste Mier
        Den Schepper kenbaar maakt.
        Den Schepper kenbaar maakt.
      
      
        Den kostelycken pand
        Waar van de Wereld houdt,
        Zijn Perels en Robijnen,
        Sapphier en Diamant,
        Het Zilver en het Goud
        Der grondeloose Mijnen,
        Die stellen mij ten toon
        Hoe machtig, milt en goed,
        Hoe rik, hoe eêl en schoon
        Den Schepper wezen moet.
        Den Schepper wezen moet.
      
      
        Den Aarden bol, de Locht,
        Het Water en het Vier
        En al de Elementen,
        Wie heeft-se voordts-ghebrocht,
        Wie heeft het groot bestier
        Van Winter, Zomer, Lenden,
        Wie draeyt den Hemel om?
        Gheen Sterr' in het Firmament
        Oft spreckt als is zij stom,
        Dat s'haren Schepper kent.
        Dat s'haren Schepper kent.
      
      
        Ik vraag u Zon en Maan,
        Die ons zo blij belacht,
        Ik vraag u twelf Planeten,
        U op en ondergaan,
        En uwe verborgen kracht,
        Die souwick gherne weten,
        Wie is hier oorsaeck van,
        Wie schonk u sulcken eer?
        'k En hoor niet anders dan,
        Den allerhoogsten Heer.
        Den allerhoogsten Heer.
      
      
        Al hadd' ik gheen gezicht,
        Al waar ik stom en doof
        En al mijn ouders Heiden,
        En nooit en had het Licht
        Ontvangen van het Geloof,
        'k Moet even-wel belijden,
        Dat ik u groten Heer,
        Uit uwe Schepsels ken,
        Dat ik u lof en eer',
        En liefde schuldig ben.
        En liefde schuldig ben.
      
    
  