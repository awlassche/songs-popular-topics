
    
      
        O Ziele! dorst naar des Levens Heyl-fontijn;
        Reik halst naar Jesus, wel-bron der genaaden
        Wilt uw gemoet door Jesus bloed versaaden:
        Ia tracht altijd zijn Boezem-vriend te zijn.
      
      
        Hij roept: zelfs groove zondaars tot zijn heil.
        Als die zich over het Mensdom wil erbarmen:
        Hij staat met wijde uytgestreckte armen,
        En houd zijn gunst voor alle zondaars veil:
      
      
        Voor alle zondaars, die verlegen staan
        Als raadeloos, door het zonde-pak belaaden.
        Wil Jesus graag ontlasten, wijss'lijck raaden:
        Wat weg zij hebben uit en in te slaan.
      
      
        Om heylighlijck, en veylighlijck, te gaan
        De naaste weg: naar het eeuwig zaaligh Leven.
        Welks Wet en Plicht is zonneklaar beschreven
        Wat schaad'lijckst' is; wat veylighst' dient gedaan.
      
      
        Den ouden Mens, en het vuil bevleckte kleed,
        Moet uitgedaan; den nieuwen aengetoogen,
        En hert en ziel gereinigd naar vermogen,
        En al den tijd in waare deugd besteet.
      
      
        De lust des vlees dient krachtig neergedruckt,
        Door lijden, strijden, kruyssen en versaecken:
        Door vasten, wenen, bidden, ernstig waken:
        En het hert met kracht al het werelds mooy ontrukt.
      
      
        Zo het heil-pad gaan door goed en kwaad gerucht,
        Mits, welbewustheydt van een rein geweten,
        Schoon of men as, of traanen brood moest eten.
        Beswangert gaend' met sterke Hemel-zucht.
      
      
        Gehoorsaemheydt aan de oppermajesteit:
        Is dan een plicht, voor al die heil beminnen;
        En het heilloos kwaad door wel doen overwinnen,
        Zich held'lijck draagen in der Christ'nen strijd.
      
      
        Door hertz geloof op aller hoofdman zien:
        Op Jesus, heilrijk doch, onschuldig lijen,
        Om ons van schuld, van dood, van hel te vrijen.
        het Welk buiten Jesus niet en kond' gezien.
      
      
        Maar o! wie ziet wat hier al dient beschouwdt?
        Den schepper zelfs de hoogste nood aanvaarden,
        Die de aarde zegent, hangt hoog boven de aarden;
        Gerekt, genageld aan het vervloekte houdt.
      
      
        Ziet welk een Mens! wie zag ooyt zijns gelijk;
        Die sulcken bitt'ren pers alleen most treden,
        Met zo veel zucht, met traanen en gebeden
        Om ons te saaligen: in het eeuwig rijk.
      
      
        Ziet hem, beangst, mismaakt in d'hooghste graat,
        Tot een spicktaeckel aan dien kruys-boom hangen:
        Om d'arme zondaars in gena te omvangen.
        Voor welks behoudt hij zelfs zijn leven laat.
      
      
        Ziet hem voldoen, de wet en onze schuld.
        Hij lest voor ons zijns Vaders vuur'ge toren.
        Als zonder het welk het heel-all' noch was verloren.
        O grootst' randtsoen door de hoogste liefd' vervult!
      
      
        Maar o! wat eyscht des grootste offerhandt?
        het Groost ziels-rantsoen, dat eeuwig is van waerden,
        Welk het Mensdom zo tot heyl-hoop wederbaerden:
        Ia rijcks-genooten maakt, van het zaaligh Land.
      
      
        O ziel-geschenk! dat elk die het raakt verplicht:
        Tot wederliefd', tot danckbaerheydt aan Gode,
        Tot waer' betrachting' aller zijn geboden.
        Zij zijn dan zwaar, of middelbaar, of licht.
      
      
        Zo enig Koninck trouwe dienaars heeft;
        Die hij gebiedt te gaan door duizend doden!
        Voor klein soudy, voor schraal behoeft in noden:
        Ia dikmaals veel meer neemt, als hij wel geeft.
      
      
        O hoe behoord' dan Jesus goude leer,
        Zijn heilig voorbeeld, ons staegh op te wecken?
        Zijn grootst' soudy, elk als door het vuur te trekken?
        En volgen zo ons aller Opper-heer.
      
      
        Het weerloos Lam, het zij waart ooyt henen gaat,
        Al most het zijn door de alderhartste wegen,
        Schoon zonder schuld de swaerste kruyssen dreegen.
        Daar dikmaals het aldergrootste heil in staat.
      
      
        Want onder het lijden stroomt de zegen-vloed:
        het Verquicklijckst' nat, dat het Paradijs doet groeien.
        O die haar hof met traanen veel besproeien!
        Daar groeien, hemel-vruchten in het gemoed.
      
      
        Want Jesus is daar veeltijds hovenier:
        Daar het suchtent Tortel-duyfje zich laat horen.
        het Hart ziel-gekerm, klinckt zoet in Jesus oren:
        Verr' boven veel gejuygh van arts pleysier.
      
      
        Ia daar de ogen schier zijn uit gewend,
        Daar prijst men God, daar laat zich Jesus vinden
        Om gaa te slaan; om sacht'lijck te verbinden.
        Al waar maar het hert niet is te hart versteend.
      
      
        Ia, zelfs melaatse: vol van zonde-zeer
        Redt gij, o lieve Jesus! van haar quaalen;
        En die u met wat danckbaerheydt betaalen,
        Bewijst gij uwe genaade, meer en meer.
      
      
        O liefste Jesus! die het gekroockte riet
        Niet breken wilt, het roockent vlas niet blussen.
        O mocht mijn ziel u eens voor eeuwig kussen!
        En zweven zo staegh boven al het verdriet.
      
      
        o Jesus liefd'! hoe trekt gij het vroom gemoet?
        O heylbron Gods! gij moet ons meer behaagen,
        Dat wij naar u, met ziels-begeert' meer jaagen,
        Als het dorstig hert naar het verste water doet.
      
      
        Zo most elks ziel steeds blijven uitgestrekt,
        Om Jesus door het geloof in het hert te ontvangen;
        Om naar het volmaeckt' rijk halsend' te verlangen
        O zalig! all', dien Jesus derwaarts trekt.
      
      
        Al het goed, dat ooyt de held're zon bescheen,
        Is buiten Jesus weinig waart te achten.
        O laat ons dan naar Jesus d'heylbron trachten!
        Wie Jezus heeft, heeft ook het noodighst' een.
      
      
        En nevens dien het alderbeste deel:
        Dat Maria voor alles heeft verkoren,
        Een schat, dat niemand groter ooyt kwam voren:
        Want Jezus is het waerdighst' ziels juweel.
      
      
        O ziels juweel! o waertste peerel-schadt!
        O Paradijs! o lust-hof aller vromen!
        Hoe swemt die ziel in levens water-stromen:
        Die Jezus volgt tot in des Hemels stad?
      
      
        O zoet geniet! veel Heem'len op der Aard.
        Geduurigh uit Gods volle Troost-bron drinken;
        En eeuwiglijk, gelijk de zon te blinken;
        En o wie weet wat Jezus noch bewaard!
      
    
  