
    
      
        PHilis, allerwaardsten Engel,
        Pronkbeeld van de zoete Jeugd,
        Kom laat ons, met zoet gestrengel,
        Sterven in de Liefdens-vreugd,
        U poez'le zagt yvoore Leden,
        Fulpe Koontjes, lieflijk rood,
        Oogjes die, vol tederheden,
        Mij op het allerzoetste dood.
      
      
        Minnelyke Rooze-tipjes,
        Daar mijn hert gestaâg na dorst,
        Coralyne tepel-stipjes,
        Malsze Melk-witte borst,
        Laat ons, door veel dartelheden,
        Smelten in een Minne-gloed,
        Laat ons aan malkaâr ontleden
        Hoe de liefde word gevoed.
      
      
        Laat ons, door veel Minne-lusjes,
        Klimmen tot de wellust op
        En, door veelderhande kusjes,
        Voeren onze Liefd' in top,
        Ik ben uit Hollands bloed gereezen,
        Maar, als ik op het zagt Robijn
        Van u mond mag kusjes lezen,
        Word ik straks een Florentijn.
      
    
  