
    
      
        EEn Konings Zone die was ziek,
        Zijn kaken mager ende bliek,
        Zijnen vader,
        Die kwam nader,
        Uit de Stad Capharnaum,
        Om te smeken aan Jesum.
      
      
        Als onzen Heer was uit Judeen
        Gekomen nu in Galileen,
        Kwam hij spreken
        Bidden smeken,
        Met veel zoete woorden schoon,
        Om hulp voor zijn zieke Soon.
      
      
        Hij sprak, o Heer! mijn Zone sterft,
        Zo hij u hulp noch langer derft,
        Mag het wezen,
        Wilt genezen,
        En maakt mijnen Soon gezond,
        Keert met mijn henen terstond.
      
      
        Hierom den Here tot hem zeid,
        En spreekt tot hem met goed bescheid,
        Maar te spreken,
        Zonder teken,
        Of dat gij veel wond'ren ziet,
        Weet ik wel gelooft gij niet.
      
      
        Dit Koninxken hield echter aan,
        En woud' den Heer most met hem gaan,
        Jesus zeide,
        Zonder beide,
        Om u smeken gants beleeft,
        Zeg ik dat u Zone leeft.
      
      
        Des mens geloft des Heren woord,
        En hij gaat na beneden voort,
        Zijne knechten,
        Die berechten,
        Aan hem dat het zeker was,
        En d'uur dat zijn Soon genas.
      
      
        Den Koning kend dan deze uur,
        Dat Christus sprak, met woorden puur,
        Uwen schone,
        Jongen Zone,
        Die sterft niet, maar leeft nu weer,
        De waarheid kendt hij te meer.
      
      
        Den Vader met zijn huisgezin;
        Namen hier door een begin,
        Te geloven,
        God hier boven,
        Wonderlijk is in zijn kracht,
        Hebben hem zeer groot geacht.
      
    
  