
    
      
        O Zoete Vruchten van Gods Wet,
        Mocht men u zo recht smaken:
        Dat men het vleysch in geest omzet,
        Om puur en net
        Heer in dijn gunst te raekn.
      
      
        Spijst ons o Here met u woord
        Op dat wij mogen leven,
        En dringen door die enge poort,
        Om voort, en voort
        Ons tot dijn dienst te geven.
      
      
        Zendt doch o Here Harders goed,
        Die ons te rechte leiden,
        Daar men ons met goe spijze voet
        In waar ootmoed,
        Op dijn vruchtbaere Weiden.
      
      
        Geeft Heer u Swaerdt onder haar zij,
        En wilt haar openbaren
        Hoe dat ze zonder Heerschappij
        Tot allen tij
        V Cudd' moeten bewaren.
      
      
        Regeert haar tonge ende mond,
        Dat ze dijn Wet recht spreken,
        En dat ze trou ende gezond,
        Na dijn verbond,
        V bevelen staech preken.
      
      
        Laat dijn geest Heer haar leider zijn,
        Buigt gij haar hert en zinnen,
        Op dat ze na den wille dijn
        Te allen termijn
        Dijn Bruyt hartelijk minnen.
      
      
        Des werks lief', en des vleys lust
        Wilt verr' van haar af-wenden,
        Op dat ze zo in goede rust
        Vwes Bruyts kust,
        Behoeden van ellenden.
      
      
        Geeft gij o Heer sterckheyt en kracht
        Van uwen Troon hier boven,
        Dat zij altijd met goed' aandacht
        Houden goed' wacht,
        Dat ze u Bruyt niet beroven.
      
      
        Reist gij o Heer stadig u hand
        Dat ze doch niet en dolen,
        Door list, bedrog, of ints verstand,
        Tot Syons sant,
        Van het gheen gij hebt bevolen.
      
      
        Behoudtse doch recht in dijn Leer,
        Op dat Syon dyne schone
        Werde gesteld tot prijs en eer,
        Van dij o Heer
        Voor alle Man ten toone.
      
      
        O Heer, dat elk zonder vertsaegh
        Hart en zin, con buigen,
        Tot dynen dienst willig en graag,
        Ende niet traag
        Om dijn woord te betuigen.
      
      
        Hoe Heerlijk sou des Heren Huis
        In zijn sieraad staan blencken,
        Vol van waarheid, vroom, trou, en kuis,
        Vrij van abuis,
        Gheen druk en moght haar krenken.
      
      
        Bewaard u Bruyt en Koningin
        O Heer in diner vrezen,
        En laat dijn Wet in haren zin
        Van aen-begin
        Tot aan het endt vast wezen.
      
      
        Want Heer gij weet haar kracht is cleen,
        Zeer zwak is haar vermogen,
        Haar kracht komt Heer van dij alleen,
        Of anders gheen
        Hoopt zij met hart gebogen.
      
      
        Wast af haar smetten Here God,
        Suyvert haar snood' misdaden,
        Bevrydt haar Heer voor schand' en spot,
        En het beste lot
        Deelt haar bij uit ghenaden.
      
      
        Schenckt haar o Heer uit Liefde groot
        Des geloofs ware vruchten,
        Op dat ze des vleys lusten snood,
        Wereld, en dood,
        Alzo recht mag ontvluchten.
      
      
        En dat al haar vermaak en vreugd,
        Wat zij ook doet of handelt,
        Zij door het geloof in ware deugd
        Met hart verheugt,
        Waar dat zij gaat, of wandelt.
      
      
        Wast af haar tranen in dit dal,
        Door dijns Zoons bitter sterven,
        Op dat ze met Gods Kind'ren al,
        Bij het lief getal
        Dijn Rijk mag be-erven.
      
      
        Maakt dat ze blinken zeer planteit
        In reynder witter zijden,
        het Welk is het kleed der gherechtigheyt,
        Van dij bereid
        Voor die u Naam belijden.
      
      
        Om zo met blydtschap het aller tijd
        Stadig te domineren,
        Met groter vreuhgde en jolijt,
        Geestig verblijd,
        Bij u, gij Heer der Heren.
      
      
        Dit bidden wij u Heer, met traan,
        Wilt ons ghebedt verhoren,
        Want gij Heer en wilt niet versmaen
        Den geest belaen
        Dus neigt tot ons u oren.
      
      
        En troost ons Heer door dijnen geest,
        Op dat wij vastelijk bouwen,
        Dat wij hier namaals onbevreest
        In des Hemels Feest
        het Lams Bruiloft helpen houwen.
      
    
  