
    
      
        Gelukkig is den Echt,
        Voor die met God vergaren;
        En zijn woorden oprecht
        In haar harten bewaren;
        Als des gelieven twee,
        En haar genooden mee,
        In Cana Galilee.
      
      
        Hier zendt des lieve Bruid
        En Bruidegom eerwaardig,
        Den Knecht en Dienstmaagd uit
        Om bruylofts-gasten vaardig,
        Zij roepen daar te zam,
        Veel Gasten aangenaam,
        Ter Bruiloft zeer bekwaam.
      
      
        Men geeft de eerste plaats
        Aan d'aldergroosten Here;
        En voor zijn ander maets,
        Stelt men tot sijnder ere,
        Zijn Moeder aan zijn zij,
        Om zo met vreugden blij
        Des Feest te wonen bij.
      
      
        Men eet, men drinkt met maet,
        Om den geest te vermaken;
        Men spelt, men zingt, men praat,
        Van Goddelijke zaken,
        Van enig ongemak,
        Maria niet en sprak,
        Door dat daar wijn ontbrak.
      
      
        Den Here toont zijn macht,
        Maakt hier nu wijn van water;
        En verstomt door zijn kracht,
        Het ijdelijk gesnater,
        Van mensen, die door schijn,
        Zeggen, hoe kan dat zijn?
        Water te worden wijn.
      
      
        Den Schenker stond verset,
        En konde nauwelijks spreken,
        het Begrip, het verstand verplet,
        Door dit zo wonder teken:
        Maar door geloof, en leer,
        Van Christus onzen Heer,
        Kreeg kennis dies te meer.
      
      
        O Heer! Almogend God,
        Voor wien niet is verborgen,
        Ik bid u tot een slot,
        Verdrijft ons last en zorgen,
        Als ons gebreeckt den wijn,
        Die daar behoort te zijn,
        Zijt onzen medecijn.
      
    
  