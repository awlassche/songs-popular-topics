
    
      
        Bedaard doch Herderinne,
        Geen ontrou is geschiet,
        Waarom dus straf van zinnen,
        Vertrout gij niemand niet?
        Wist ik u gront
        Op deze stond,
        Ik zoudt zo lang u smeken,
        Dat gij van al
        Mijn ongeval
        Mij zelven hoorde spreken.
      
      
        Geen Rechter zo hoogmoedig,
        Of hoort wel zijn partij,
        Ach Silvia! demoedigh
        Sijt gij verzocht van mij,
        Nu gij mijn klacht
        Onwaardig acht,
        En mij geen gunst mag beuren,
        Zo zal ik stil,
        Lief naar u wil,
        Eenzaam en heym'lijck treuren.
      
      
        Mijn troost die zal nu wezen
        Op Gods Almogentheyt,
        O Zon! Zeer hoog geprezen,
        Mij is wel eer gezeid,
        Wat God op aard
        Te samen part,
        En zal geen mensen scheiden,
        Heb ik dan schuld
        'k Zal met geduld,
        Van God het al verbeiden.
      
    
  