
    
      
        O Wij danken dij O Heer,
        Onzer God, wij danken dij:
        Want dijns hogen naemes eer,
        Is gekomen ons na bij,
        Alom spreecktmen vroeg end laat,
        Van dijn menig wonderdaad.
      
      
        Ik zal ten bestemden tijd
        Billijk richten ende recht,
        Al is d'eirtrijck breet ende wijt
        Van een ander heel onthecht,
        End d'inwoinderen in last,
        Ik maak hare stijlen vast.
      
      
        Ik heb tdwaes volk dus vermaand:
        Volgt niet uwen zotten kop,
        Gij godlozen hoop verwant,
        Steekt v hoirnen niet hoog op.
        Steekt ze niet op, wat gij doet,
        Noch spreekt niet in overmoed.
      
      
        Want dat iemand klimt om hoog,
        Dat en komt van Oost noch West,
        Noch van tNoirden cout end droog.
        Maar God, die richt alderbest,
        End die alles wel regeert,
        Is die hoogt end die verneert.
      
      
        God de heer hout in zijn hand
        Enen kroes vol droeven wijn,
        Daar hij tvolck van allen stand,
        In laat schenken smert end pijn.
        Doch het grondsop voir haar deel
        Suypt het godloos volk geheel.
      
      
        Dies zal ik in mijn gesanck,
        Iacobs God, end al zijn werk,
        Prijzen met lof ende dank,
        End der bozen hoirnen sterk,
        Breken: maar der vromen eer
        Zal toenemen lancx zo meer.
      
    
  