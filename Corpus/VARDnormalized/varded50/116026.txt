
    
      
        O Ligt, daar het ligt van needer-daald,
        Dat op den laagen aard-boo'm straald,
        Dat oog en hert kan ligten,
        Uw glans, die met uw gunste daagd,
        Heeft nagt en duisternis verjaagd,
        Om dezen dag te stichten;
        Gij steld nu dit heel-al, zoo schoon
        In al uw schepselen ten toon.
        Wij zien uw wonder-werken.
        Men kan nu die verscheidenheid,
        Die zoo veel zaaken onder-scheid,
        Beschouwen en bemerken.
      
      
        Gij laat, o God! van des Hemels trans
        De klaarheid van uw gulden glans
        Weer schijnen op der aarde.
        Maar laat den dag van uwen Geest,
        Die voor all' eeuwen is geweest,
        Die het duistere verklaarde,
        Ook weder ligten in mijn ziel,
        Die zoo veel goeds te beurte viel,
        Door dezen morgen-zegen.
        Zoo zal het lichaam en het gemoed
        Voor het geen Gij deeld, voor het geen Gij doet,
        Getrouwe pligten plegen.
      
      
        Gelijk mijn leden, naa hun plicht,
        Vast werken bij uw helder licht,
        Ten goeden van dit leven;
        Laat desgelijks de kragt van het hert,
        (Die gift die U geofferd werd)
        Zig tot zijn' arbeid geven.
        Het lighaam werk om aardse spijs
        De ziel om brood van het paradijs.
        De ziel werk met gedagten;
        Die bidde U om uw genaa,
        Des sterk mij, waar ik gaa of staa,
        Met Geestelijke kragten.
      
      
        Ach zoo hier des aard-rijks lieflijkheid,
        Die met haar aas den Mens verleid
        Zig voor doet voor mijn zinnen,
        Om mijne wil door haaren list,
        Die in de zee der Wereld vist,
        Te trekken, te overwinnen;
        We'er houdze, Heer! in haaren loop,
        Door beter goed, door groter hoop
        Van Goddelijke dingen,
        Door af-schrik van het grootste kwaad,
        Dat treffen zal die U verlaat,
        En uit uwe band derfd springen.
      
      
        De loop der Zon in haaren baan
        Leer tijd en stonde gaade-slaan,
        Om in uwe dienst te leven.
        Haar glans verbeeld de Majestait
        Der alderzaaligst' eeuwigheid.
        Ay laat ons hoger zweven,
        Als zulk een Zon, als zulk een Maan,
        Die met de Wereld moet vergaan.
        Zijn w' uit de slaap verrezen,
        Geen slaap van zonden schenn' des dag,
        Gelukkig, die eens waaken mag
        Daar het al-tijd dat zal wezen.
      
    
  