
    
      
        ‘Schoon Catrijn, o Beeld der Beelden,
        Gij hebt mijn jong Hert doorwont.
        Uw’s gelijk die vind men zelden
        In de heele Wereld rond.
        Gij zijt vol bevalligheden
        En uw Oogjens als Kristal
        En uw frissche jonge Leden
        Die versieren ‘het altemaal.’
      
      
        ‘Jongman, ‘het zijn maar bagatellen
        Die gij altijd aan mij doet.
        Ik ben een Dochter, klein van gelden,
        Groot van Staat, maar weinig goed:
        Ik en hebbe niet te noemen
        Als op mijn Roosjen, zoet van geur,
        Jonghman, daar op kan ik roemen,
        Want dat staat in zijne fleur.’
      
      
        ‘Hij mag wel spreken van gelukken,
        Schoon Catrina onbesmet,
        Die uw eertje eens zal plukken
        En dat op het Echte   Bedt.
        Mogt ik eens tot mijn vermaken
        Geven u een Kusjen zoet
        Op het blos van uwe Kaken,
        Heel gerust waar mijn gemoet.’
      
      
        ‘Jonghman, ik ben bereid te Trouwen,
        Maar van mijn eer verzekerd weest:
        Te buiten gaan zal ik wel schouwen
        Al die wellusten van het Vlees.
        Als mijn eertje is gestolen,
        Moet ik u vallen te voet:
        Het is veer genoeg   gekomen
        Als men de Jongmans bidden moet.’
      
      
        ‘Lief, gij staat in mijn behagen,
        Ik zal u kiezen voor mijn Vrouw.
        Ik heb u nog een vraag te vragen,
        Om niet te kwetsen onze Trouw:
        Ik zeg u, Lief, zonder malicie,
        - Maakt daar in geen ongenucht-
        Het is een Maagd van kleine Conditie
        Die is van mij met Kind bevrucht.’
      
      
        ‘Wel, ik sou dan niet begeren
        - Jongman het is u mislukt! -
        Die met een ander gaat spanceren
        En die een eerbaar Maagd verdrukt.
        Gaat bij u een Dochter zwanger
        - O vervloeckten lichten aard ! - ,
        Gaat daar heen en wacht niet langer
        Eer dat zij het Kindtje Baard.’
      
      
        ‘Lief, ‘k en wil u doch niet storen,
        Weest goedertierig en verduld,
        Wilt eens na mijn reden horen,
        Want het was haar eigen schuld.
        Zij was zeer lichtelijk te vreden
        En het was ook met haren zin
        Hare frissche Jonge Leden,
        Te besteden tot de Min.’
      
      
        ‘Jongman, ‘het zijn maar valse streken,
        ‘het En zal u niet verschonen, Vriend.
        Gij weet zo minnelijk te spreken
        Dat gij een Dochters gracy wind.
        Door beloften van te Trouwen
        Bracht gij haar in het geween.
        Maar ‘het zal u hier namaals rouwen:
        Wee, die leit den eersten steen.’
      
      
        ‘Lief, ik zal haar consenteren,
        Vragen aan de Maget teer
        Wat zij wel sou pretenderen
        Voor ‘het verliezen van haar Eer.’
        ‘Jonkman, zwijgt dan zonder falen,
        Gij en   kunt doch, on Getrouwd,
        Een Maagd haar Eer niet betalen
        Met geen Honderd Tonnen Goud.’
      
    
  