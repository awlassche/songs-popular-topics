
    
      
        WEl Schipper hoog geprezen,
        Zegt ons metter spoed,
        Wanneer zo zal het wezen,
        Gij vertrekken moet?
        Wilt ons dat zeggen hoort;
        Op dat wij met den ander,
        U order zo het behoort,
        Beramen met malkander.
      
      
        Mijn Heren hoog van waerden,
        Luistert met verdrag,
        De Reis hoop ik t'aenvaerden,
        Nu van dezen dag:
        Want het Schip in het Texel leit,
        Dus wilt de tijd niet rekken;
        Maar geeft mijn voort afscheid,
        Op dat ik mag vertrekken.
      
      
        Wel luistert zonder sneven,
        Ist'er zo te doen,
        U order zal ik geven,
        Komt eens na den Noen
        Tot mijnent, op dat pas,
        Wilt dan niet langer beiden,
        Spoed u na boord toe ras,
        De Heer wil u geleiden.
      
      
        Wel ik ga dan henen,
        En ik zal met vlijt,
        Ook passen dan met enen
        Snedig op den tijd.
        Nu mag ik ook voorwaar,
        Den Wagenaar bespreken,
        Dat hij zijn wagen klaar
        Maakt, zonder te gebreken.
      
      
        Nu ik mag mij mee spoeden,
        tehuis al op dat pas,
        En wezen op mijn hoeden,
        Want de Schipper ras
        Tot mijnent komen zal,
        En zijn Pampieren halen,
        Die ik te samen al
        Klaar hebbe zonder falen.
      
      
        Mijn tijd die is verlopen.
        Goeden dag in Huis,
        Komt doet de deur eens open,
        Is mijn Heer niet tehuis?
        Zegt ik hem spreken moet,
        Ik zal hier zo lang wachten,
        Gaat henen voort met spoed,
        En wilt u dienst betrachten.
      
      
        Komt Schipper hoog verheven,
        Gaat met mijn met spoed,
        Ik zal jou Paspoort geven,
        voort op staande voet;
        Want alle dinck is klaar,
        Maar wilt een luttel beiden,
        Wij moeten met malkaer
        Eens drinken, eer wij scheiden.
      
      
        Wel ik zal u gerieven;
        Is het u begeer,
        Soe doet na u believen,
        Ik verwacht het Heer.
        Want ik u dienaar ben,
        En blijven zal verheven
        Zo lang maar als ik ken,
        Ten einde van mijn Leven.
      
      
        Nu komt ontvangt u order,
        Neemt het van mijn hand;
        De Heer die wil u vorder
        Brengen wel te land.
        Ik brengh u na den eis,
        Dit glaesjen met verblyen
        Eens op behouden reis;
        God laat het wel gedijen.
      
      
        Ik dank jou zonder falen,
        En zal doen bescheid,
        Ook zonder lang te dralen,
        het Zij mijn lief of leit.
        U order wel verstaat,
        Die zal ik zonder schromen,
        In alles met beraad,
        Ten vollen na gaan komen.
      
      
        Wel laat het daar bij blijven;
        Wilt met alle vlijt,
        Niet laten doch beschrijven,
        Ter gelegen tijd.
        En zo voor het last vaar wel,
        Gods Engelen u bewaren,
        Voor storm en winden fel,
        Voor Klippen en Barbaren.
      
      
        Ik wens jou zonder sneven,
        Voor het last Hadie:
        God geeft u een lang leven,
        Tot ik u weer zie;
        Ik zal met alle vlijt
        Jou woorden wel betrachten:
        Vaar wel, het is hoog tijd,
        De Wagen staat te wachten.
      
    
  