
    
      
        Vlugt niet, Galathee,
        Maar werd eens gedwee
        En hoord mij eens klagen
        Hoe 'k treur alle dagen
        Als ik strandwaard tree,
        En wilt niet vlieden!
        Gij kund gebieden
        Mij en al dit Vee.
        Ag Nereus kind,
        Wild eens na mij horen,
        Sluit uwe oren
        Niet voor die uw mind.
        Ag schone Maagd
        Die mijn ziel behaagd,
        Veel soeter als Druiven,
        Veel witter als Duiven,
        Sijt niet dus versaagd,
        Vlugt niet als een Ree,
        En laat niet verstuiven
        Mijne klagt in Zee.
      
      
        Lust u in mijn stal
        Of in het naaste Dal
        Mij eens te versellen
        En het Vee eens te tellen
        Welkers groot getal
        Ik uw wil schenken?
        Wild niet van mij denken
        Dat ik liegen zal:
        het Vee in mijn spelonk
        Kan mij zuivel geven,
        Zo schoon als zijn leven
        Enig Herder dronk.
        Denk hoe ik u min.
        'k Vond laast een Berin,
        Wiens twee jonge Beren
        Ik u zal vereren.
        Verkeerd dan   uw zin,
        Eer dat gij mijn Hert
        Doet geheel verteren
        Door des heete smert.
      
      
        Maar gunt mij u Min,
        Zo doet gij gewin;
        Laat mijn stem uw oren
        Dog eenmaal bekoren,
        Wrede Vijandin!
        Zijn mijne leden,
        Zo net besneden,
        Niet schoon in uw zin?
        'k Zag last mijn gelaat
        En vond mijn wezen,
        Wel waardig geprezen,
        Zeer schoon in der daad.
        Mijn baard en haar
        Staat deftig voorwaar,
        Elk een op des stranden
        Ontsiet mijne handen,
        Ik vrees geen gevaar.
        Blus dan mijne gloed
        Of ik moet verbranden
        Als den Etna doet.
      
    
  