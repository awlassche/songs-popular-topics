
    
      
        HOe heerlijk is het genadewerk
        Van Christus Geest in Christus kerk!
        Bij waterbron en beken,
        Bij dan of stroom, die het land besproeit,
        Bij regen, die van boven vloeit
        En bruist, met recht geleken.
      
      
        O heilbron! o genadevloet,
        Zo groot van kracht, als Christus bloed!
        Gij matigt last en hette
        Van bangen zielstryt: gij verkwikt
        Een hart, van dorst bijkans gestikt:
        Gij zuivert het van smette.
      
      
        Geen rotsbeek kon zo dorst verslaan;
        Bethesda, Siloa, Jordaan
        Geen lichaams noodhulp strekken,
        Als gij de ziel, die krank, of blind,
        Of vuil, als Naman, zich bevind
        En vol melaatse plekken.
      
      
        Hoe vruchtbaar wordt de ziel, hoe vroom,
        Van God gezegend met uwe stroom!
        Zo wilt en woest van zeden,
        Als een woestijn en dorre hei,
        Verandertze in een schone wei,
        Ene lusthof zelf, als Eden.
      
      
        De wereld houdt het overal
        Met goot-en poelnat, bittre gal;
        Stinkt vuil van veel gebreken;
        Drinkt gulzig moordend zielvergift,
        En wat haar' dorst en domme drift
        Niet lest, maar helpt ontsteken.
      
      
        Wat raad? hoe krijgt de ziel, bekladt,
        Benaawt en dorstig, hemels nat?
        Geen mens dank' dit zich zelven:
        Geen eige vlijt, noch vroomheit kon
        Verdienen des genadebron
        Met spitten, of met delven.
      
      
        Door Jesus kruisbloet, bangen dorst,
        Doornagelt vlees, doorsteke borst,
        Is heilnat te bekomen.
        God Vader schenkt hierom zyn' Geest:
        Gods Zoon beloofde, op het grote feest,
        Wien dorst gehele stromen.
      
      
        Gebrek en armoê van den mens,
        Zijn bê, zijn zucht, zijn wil en wens,
        Zijn zieldorst, mild te laven,
        Krijgt watren van Gods paradijs,
        Te koop, doch zonder geld en prijs.
        Zo veilt hij d'eêlste gaven.
      
      
        O God, o Geest, die overmild
        Uw gaven schenkt, en zielpyn stilt!
        Zijg neer in lage dalen:
        Daal neer, vloei neer, en overstort
        Ons hart, dat droog legt en verdord,
        Met uwe waterstralen.
      
      
        O hemelvliet, leer hart en oog
        Ten hemel opzien, trekze omhoog:
        Opdatwe eens zalig raken,
        Na veel verdriet, uit des woestijn
        In het hemels Kanaän, en wijn
        Van zuivre blyschap smaken.
      
    
  