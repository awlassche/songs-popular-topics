
    
      
        Hoe lang zult gij o ziels vriendin!
        Hoe lang zult gij in koelheid leven;
        In weerwil van mijn Trouwe min,
        Gaat gij de Liefde wederstreeven:
        Hoe ik u meer mijn min aanbied,
        Hoe dat gij verder van mij vlied.
      
      
        Dat gij zoud minloos konnen zijn,
        Hoe kan ‘het de min-Godin gedogen,
        U wezen is mijn Zonne-schijn,
        De min blinkt nogtans uit uwe ogen:
        Waarom zijt gij voor mijn dan schuw?
        Daar ik geen ander min als uw.
      
      
        Kan ik u dan o Liefste mijn,
        Tot wederliefde niet bekoren,
        Zo wens ik dat de God Jupijn,
        Mijn in de wieg had doen versmoren,
        Of dat ik schone door u mond,
        En ogen nimmer was gewond.
      
      
        Ik ben door liefde afgemat,
        Komt Baggus doet mijn druk verstuiven,
        En schenkt mijn uit u voeder vat,
        Gevuld met edel vogt der Druiven,
        Gegroeyt aan Moezel ofte Rijn,
        Ik wil geen minne-slaef meer zijn.
      
      
        Ik was gestaeg met zorg belast,
        De min beletten mijn het slapen,
        Wat heb ik menigmaal gevast,
        En aan de meid mijn gaan vergapen:
        Ik lag met Venus en haar Zoon,
        Want Bagghus nat dat spant de kroon.
      
      
        Ik lef geruster als een Graaf,
        De Wijn verzet de smert en kwaelen,
        Voor dezen was ik maar een slaaf,
        Die staag in eensaemheyd ging dwalen;
        Weg, weg, al die na minnen haekt,
        Eert Bagghus die ons vrolijk maakt.
      
      
        Zo schenkt de glazen eens in ‘het rond;
        Wie zou het leven dan verdrieten?
        Een glas vijf zes dat is gezond,
        Zo kan men ‘het lijf vol vreugde gieten;
        De Wijn doet oud en jonge deugd:
        Verjaagd de pijn en voed de vreugd.
      
      
        Daar Bagghus heeft de overhand,
        Leyd Venus in een hoek verschoven:
        Schoon Heymens toorts of fakkel brand;
        De Wijn die gaat de Min te boven,
        Want aan de Wijn daar ik ‘het mee hou,
        Is weer vermaak als aan de Vrouw.
      
    
  