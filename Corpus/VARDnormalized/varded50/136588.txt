
    
      
        ALle dingen zijn bijkans
        In balans,
        Rijk, of Arm, of hoog, of lage
        het Zij getrout, of ongetrout,
        Hoe men het hout,
        het Heeft zijn voordeel, en zijn plage.
      
      
        Is den mense hier alleen
        In gebeen,
        Kan hij God te meer aankleven;
        Hij is onbesorcht, en vrij,
        Doch moet hij
        Hem tot ongemak begeven.
      
      
        Is den mense hier getrout,
        Dikwijls rond
        Hem het kruis van de houlijcks zaken:
        Doch hij, en zijn wederpaar
        Konnen haar
        Somtijds wederom vermaken
      
      
        Is hij hier wat arm van goed,
        Dikwijls moet
        Zijn natuur haar wille derven:
        Doch geen vrees' en heeft hij dies
        Voor verlies
        Van zijn gelden, huis, of erven.
      
      
        Is hij rijk, en wel gesteld,
        Door het geld
        Kan hij somtijds will' genieten:
        Maar de zorg, en kommer, weer
        Druckt hem neer,
        het Doet zijn leven hier verdrieten.
      
      
        Is hij Heer, zo is hij Slaaf,
        Van zijn haef,
        En het menigvuldig schikken
        Maken zijnen staat zo slecht,
        Als den knecht,
        Die hem somtijds mag verkwikken.
      
      
        Even veel is hij geplaagd
        Die hier draagt,
        Sant, of Goud, gelijk van wichte:
        het Is hier dik hoe groter huis,
        Hoe meer kruis,
        Salomon had dit gezichte.
      
      
        Die gelukkig acht den Prins,
        Weet geenszins
        Hoe zwaar dat hem is de Krone:
        het Zweert hangt boven aan den draad
        Vroeg en laat:
        Dioniosius zal het tonen.
      
      
        Die in het kleyntjen is gewend,
        Gheen ellent
        Zijn hem de ongeachte dingen,
        Veel meer arm' als rijke lien,
        Zult gij zien
        Dat ze konnen vromelijk zingen.
      
      
        Wie dat hier gelukkig leeft,
        het Zelve heeft
        Den Apostel wel beschreven,
        het Is (zeid hij) een groot gewin,
        Zalig in
        Klein bewind gerust te leven
      
      
        Daarom, O onwijze mens!
        Doet geen wens
        In natuerlijcke zaken,
        Stelt u zelven in Gods wil,
        Houdt u stil,
        Hij zal alle dinck wel maken.
      
      
        Let eens wel' op u gemoed,
        het Saet zo zoet
        Als gij het niet en maakt onrustig:
        Als gij God in het herte mindt,
        Gij bevind
        Dat er niet en is zo lustig.
      
      
        Wellust ere rijkdom schat,
        Wat is dat?
        het Geeft u doch geen baat van binnen,
        het Zal u dienen meer tot strijdt,
        Dan profijt:
        Buiten God is niet te winnen.
      
    
  