
    
      
        ADieu schoonheden preuts vol zachte tooverijen,
        Terwijl ik zeg adieu, verhoord mijn droeve klacht,
        HET is nu niet meer gheveynst, mijn dood zal u belijen,
        Dat ik mijn sterven zoet, en het scheiden bitter acht.
      
      
        Adieu Godlijck gezicht een oorsaeck van mijn ende,
        Dat om mijn heete vlam te koelen tranen schept,
        D’ondanckbaer tranen gaan, mijn ziel blijft vol ellende,
        Dit maakt mij het sterven zoet, dewijl gh’er lust aan hebt.
      
      
        Adieu ghebloosde mond, daar in verscheiden wonen
        Zo soetelieve reen, en daar ik uit bespeur
        De tegen-zang van mijn bedroefde doodtsche tonen,
        Daarom ik deur het adieu meer als om sterven treur.
      
      
        Adieu handen die bindt met onghemeene banden,
        Mijn handen, ogen, hert, mijn leven en mijn spraak,
        Die al mijn vryheyts vreugd in slavernije spanden,
        Waarom ik in het adieu mijn leven ook versaeck.
      
      
        Adieu verheven stem, vermoghend’ om t’ontsteken
        Van harde rotsen hard den alderhardtsten hoek,
        Hoe is des lieve lust mijn hert dus hard ghebleken,
        Dat ik den zachten dood voor het bitter scheiden zoek.
      
      
        Adieu Ivoren hals daar ik mijn laven hoopte,
        Dewijl ik sterven moet weest mij zo veel te wil,
        En graaft benen u borst het hert dat gij zo noopte,
        Zo ziet gij dan hoe zoet dat mij mijn sterven vil.
      
    
  