
    
      
        Patiency is goed kruid, het is weer,
        Men spreeckter dikwijls van;
        Maar het wast in veel Hoven niet zeer,
        En niemand wilder an.
        Nochtans zo houd ik het
        Van God, tot informacy,
        het Wast ook niet op mijn bet,
        Noch in mijn Hof, eylacy!
      
      
        Patiency en verduldigheid
        Is over al goed voor,
        Vreest God in der eenvuldigheyt,
        Geeft Patiency gehoor,
        het Komt altijd wel te pas,
        Iae dikwijls na ons wensen,
        Maar het is kort van gewas,
        En sober bij veel mensen.
      
      
        Patiency en een klein bewind
        Dat geeft een grote rust,
        Vreest God, en u naasten bemint
        Van herten, en met lust;
        Leeft vroom, en blijft ghesont
        In het geloof, liefd en vrede,
        Patientigh te aller stond,
        Voor God ter saligheden.
      
      
        O! hoe gelukkig is den Mens,
        Die patiency te baat
        Heeft, en verduldig is na wens,
        Vreest God, en mijdt het kwaad,
        Den leeft eenvuldelijck,
        Oprecht in der patiency,
        Sulleken mens is rijk
        Voor God, na mijn intency.
      
      
        O! hoe goed is het, en prijselijk,
        Dat een mens van der jeugd,
        Leeft patientigh en wijselijk
        Voor God in eer en deugd,
        Dat een verlaten toeft
        Op de hulp des Heren,
        Wanneer hij troost behoeft,
        Patiency zal hem leren.
      
      
        Laat patiency u meester zijn,
        Eenvuldigheyt, u vriend,
        Ziet op Christus u medicijn,
        En hem van herten dient,
        Slecht en recht mijdt het kwaad,
        Weldoen en God te vrezen,
        Patientigh na zijn raad,
        Dat wordt voor het best geprezen.
      
      
        Dat is rechte patiency goed,
        Dat men het kwaad verdraagt
        Voor God, om der consciency moet
        Lijden, en hem beklaeght,
        God bidden om ghena,
        Patientigh met verkleenen,
        Hij geeft uitkomst, och! ja,
        Dikwijls eer dat wij het menen.
      
      
        Och! was ik doch een Krijghs-man goed,
        Gelijk Pauwelus leert,
        En streed tegen mijn vlees en bloed,
        Met Harnas, Schild, en Zweert,
        En was patientelijck
        Met mijn soudy te vreden,
        En leefd ordentelijk
        Voor God ter saligheden.
      
      
        Och! was ik doch een visser slecht,
        En voor God mocht bestaan,
        Eenvuldigh, getrouw en oprecht,
        Als Petrus heeft gedaan,
        Verlaten Schip en net,
        En Christus mocht na treden,
        Patientigh in zijn wet,
        Tot mijner saligheden.
      
      
        Och! was ik doch een Isralijt,
        Zonder bedrog en schuld,
        En wandelde voor God altijd,
        Patientigh met geduld,
        Als een Pelgrim voorwaar,
        Moet gaan in Gods passagie,
        En zocht het Een nodig maar,
        Voor God als een vroom pagie.
      
      
        Och! was ik doch een Slaaf alhier,
        Eenvuldigh en oprecht,
        Gehoorzaam, vroom en goedertier,
        Voor God als een trou Knecht,
        En ginck in slavernij
        Met Boeien aan mijn bienen,
        Patientigh dat het mij
        Ter zaligheid mocht dienen.
      
      
        Prinse, mijn God, en Schepper goed,
        Maakt mij hier toe bekwaam,
        Geeft mij een rein hert en gemoet
        Patientigh en lijdtsaem,
        Dat ik mag staan bereid
        Tot prijs van uwen name,
        En mijner zaligheid
        Door Iesum Christum, Amen.
      
    
  