
    
      
        WAt is 'er soeter zoet?
        Wat beter voor het gemoed?
        Als dat men met de Here,
        In min, en vriendschap staat?
        Ia vrolijk mag verkeren,
        Hoe dat het hier ook gaat.
      
      
        Gelukkig sulcken Ziel,
        Die dit voor hem behiel;
        Die bij hem mag bevinden
        Dat hij (t'wijl hij hier leeft)
        Is een van Gods beminden,
        Dien hij zijn Trooster geeft.
      
      
        En dat die zijn gemoed
        Met troost, en blijdschap voedt,
        In alle tegenheden:
        Al wat hem God toevoeght,
        Daar is hij mee te vreden,
        Ia heel en al vernoegd.
      
      
        Schoon ieder hem veracht,
        En al zijn doen belacht,
        Dat hij het zo nauw wil ziften.
        Hij weet wat God gebiedt.
        Des Mensen yd'le driften,
        Die reeckent hij gans niet.
      
      
        Hij houdt hem aan Gods Woord,
        Dat wijst hem noch al voort,
        Noch verder heen te komen.
        Op dat hij meer en meer,
        Neffens de heyl'ge vromen,
        Mag eens zijn met de Heer.
      
      
        Hij weet, het kan niet zijn,
        Dat God alleen met schijn,
        Hem laten zoudt genoegen.
        Wie wezen wil Gods Vriend,
        Die moet hem daar na voegen;
        Dat hij hem zuiver dient.
      
      
        Want in een rein gemoet,
        Dat Godes wille doet,
        Daar wil de Here wonen:
        Daar zendt hij zijnen Geest.
        Waar mee dan zijne Zonen
        Zich troosten aldermeest.
      
      
        Al het geen de Aerd' omvat,
        Is niet zo waard: als dat
        Gods geest den Mens komt sterke,
        Met vreugde in het gemoed:
        Als het Geloof, en goe Werken,
        Daar door dan wordt gevoet.
      
      
        het Geeft sulcken seeckerheydt;
        Als God inwendig zeid:
        j' Hebt een goe weg begonnen,
        Volhert in deugd altijd,
        Want als gij hebt verwonnen,
        Dan sulje zijn verblijd.
      
      
        En zo getuigt die geest
        Aan die God hert'lijck vreest,
        Dat hij is van zijn Kind'ren:
        En Mede-erfgenaam.
        Geen Mens en kan het verhind'ren,
        Zo God hem maakt bekwaam.
      
      
        O Goddelijke weeld'!
        Als zo het herte queelt
        Inwendig, vol van vreugde.
        Wie zoudt niet krijgen lust,
        Dat God hem zo verheugden
        Met Ziels-vermaeck en lust?
      
      
        Wanneer ik dit bevind',
        Dat God mij zo bemint.
        En van zijn geest laat smakken.
        Dan denck ik: Lieve Heer!
        Laat mij tot u genaken.
        Die zoetheid smaakt na meer.
      
    
  