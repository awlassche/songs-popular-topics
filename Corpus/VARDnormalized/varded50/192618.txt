
    
      
        WEl hei, wat vreemde quanten,
        Wat koddiger fatsoenen,
        Die men hier Predikten
        Hedensdaeghs hoort noemen?
        Die men nu in plaats
        Van d'oude Priesters ziet
        Aanlopen, met hopen,
        In het ronde, gezonden van niemand niet.
      
      
        het Was Christus die voor dezen
        Vytriep met luider kelen:
        Schrickt voor het nieuwe wezen
        Van haar die Zielen stelen,
        Die in de Schaeps-kop kruipen.
        Niet door de rechte deur,
        Maar sluipen, met stuipen
        Door straten, door gaten, och wacht u daar veur!
      
      
        het Zijn Moordenaars en Dieven,
        Zij doden, en zij roven,
        Zij dragen valse brieven,
        Haar last is niet van boven.
        Niemand heeft haar geroepen,
        Wat is haar lering dan?
        het Is bannen, en spannen,
        het Is nijpen, het is grijpen van alle man.
      
      
        Zij roepen, en zij preken
        Maar op de nieuwe mooden,
        Zij hebben duizend strekken
        Bestiert door nieuwe Goden.
        Zij grabbelen te samen
        In het geestelijke goed,
        Zij rukken, zij plukken,
        Met handen en tanden, met al haar gewoet.
      
      
        Beklaegelijcke Zielen,
        Die maar door eigen driften,
        Komen om te vernielen,
        Het geen wel eertijds stiften
        Ons zalige Voorouders;
        De deur is voor haar toe,
        Zij dwingen, zij dringen
        Met messen, door bressen, zij worden niet moe.
      
      
        Zij drijven de Schriftueren
        Naar eigen nieu gevoelen,
        Met wonderlijke kuren:
        Zij maken nieuwe stoelen
        In schijn van reformeren,
        Van ons vast oud gebouw,
        het Zijn Liegers, Bedriegers,
        Dus schoutse, bejoutse, en houd u aan het ouw.
      
      
        Doch laat ons onder tussen
        In dezen Pinxter-feeste,
        Ons liefde niet uitblussen,
        Maar God den heyl'gen Geeste
        Aanroepen metter Herten,
        Dat hij als Kerks-portier
        Met minne, haar binne
        Wilt laten, ter baete van hert en van nier.
      
    
  