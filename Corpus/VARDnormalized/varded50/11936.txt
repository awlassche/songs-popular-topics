
    
      
        WIlt gij, Christen mensen, weten, of het werk waar in gij leeft
        Billijk zij als mede eerlijk, en Gods wet niet weder streeft;
        Zorgvuldig let, of het Ambt hetwelk gij bekleed
        Tot voorstand van u Vrouw en Huisgezin
        Als goed ghekeurt werd van een goed Profeet
        Gedreven door Gods Geest; en of het in
        Het nieuw verbond van Christo voor-ghestelt,
        Als eerlijk werd bevolen of gemeld.
      
      
        Zo met uyt-ghedruckte woorden niet u ambt in des Heren Wet
        Werd gelezen, of als eerlijk u van Gode voorgezet;
        Let dan, of ook u werk komt over een
        Of met Gods woord niet enigszins en stry.
        Of het werk ook dient tot voordeel van het gemeen;
        En in zich zelfs niet quaat maar eerlijk zij.
        En niet en staackt de liefde, die gij moet
        Bewijzen haar, die gij voor Christ'nen groet.
      
      
        Wilt gheen ampten ooit beginnen, die u naasten in het quaat
        Stijven, of een oorzaak geven konnen tot een kwade daat;
        Schoon dat u die inbrengen maghtigh geld.
        Waarom? gij stift u zelven ook in zond.
        Gij werd hier door in vijandschap gesteld
        Met God. Gij helpt u naasten in den grond
        Des Helschen poels. Voor winst niet alles acht,
        Maar dat, waar door Gods heil werd aangebracht.
      
      
        Gheen belachelijcke kunsten, schoon heel aardig in u zin,
        Wilt die nimmermeer beginnen; laatse in u hert niet in.
        Gij werd daar door tot deughden onbekwaam.
        Zij passen niet eens Christens deftigheid.
        Gij maakt u zelfs u God onaangenaam.
        Gij ook belet uws naastens zaligheid.
        Den bozen Geest hier door gij hulp aanbiet;
        Door die en hem komt menig in verdriet.
      
      
        Als een werk van u verkoren is tot 'slevens onderhoudt,
        Dient het op een vaste kennis, wat u ambt vereyscht, gebouwd.
        Meer op u werk dan des naastens dient ghelet.
        U werk vereyscht een vaste neerstigheid.
        Voorsightigheyt en dient niet weg gezet.
        Voltreck u ambt met goe kloekmoedigheid.
        Zorgt niet te veel; en toomt u lust tot baat
        Begint en eynd met God u toeverlaat.
      
    
  