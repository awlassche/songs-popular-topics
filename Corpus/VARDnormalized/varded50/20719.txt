
    
      
        ECce Homo, O Moeder!
        Is dit uwe lieven Soon? is dit onze Broeder?
        Is dit des werelds Voeder?
        Is dit uwe Soon, wien Gij hebt Maagd ontvangen,
        Na wien wij all' verlangen?
        Die aangebeden
        Is met geboge leden
        Van de Wijze, van de Wijze, van de Wijze met reden.
      
      
        Hij is de offerande,
        Wien eertijds Simeon ontving in handen
        Als van liefden hij branden.
        Is dit uwe Soon, wien tot een schoon exempel
        Gij drought op in den Tempel?
        Waar is zijn Wezen,
        Zo wonder hoog geprezen,
        het Welk de drouve, het welk de drouve, het welk de drouve kon g'nesen.
      
      
        O waar zijn nu de ogen
        Aan kristallijn gelijk, wie zal die drogen?
        Wie en heeft geen meedoogen?
        Waar is die mond, die Godes woord te spreken
        Eertijds plag, en te preken?
        het Is al verkurven,
        De schoonheid is versturven,
        En al het Wezen, en al het Wezen, en al het Wezen bedurven.
      
      
        Wat zegt Gij, Vrouw der vrouwen!
        Wiens drouvigh hert doorsnijt het zweert der rouwen:
        Hoe weet Gij U te houwen?
        Het is u Kind, die God heeft tot zijn Vader,
        Die ons schiep allegader.
        Ik hoor U stenen,
        Ik zie U bitter wenen,
        God wil beter, God wil beter, God wil beter verlenen.
      
      
        Gij hebt Iesum te voren
        Naakt in het stal gezien, als Hij geboren
        Was voor de uitverkoren:
        Maar Hij lag daar bij zoete tamme beesten,
        En bij de hemelse Geesten;
        Maar naakt, vol wonden
        Wordt tussen wreede honden
        Hier uwe Jezus, hier uwe Jezus, hier uwe Jezus gevonden.
      
      
        Och of Gij eens bekleden
        Had mogen, drouve Vrouw! die naakte leden;
        Gij had bij Hem getreden,
        G' had Hem bedekt (laat mij doch dit vermanen)
        Met den bloed uwer tranen.
        O Koninginne!
        Ik kan niet meer verzinnen
        Door mijn droefheid, door mijn droefheid, door mijn droefheid van binnen.
      
    
  