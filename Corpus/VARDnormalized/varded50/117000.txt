
    
      
        Der Christ’nen beste Plicht,
        Waar van Gods woord berigt,
        Kan nooit volmaakters wezen,
        Dan dat zij staag het gemoed
        Opscherpen tot het goed,
        Om God met ernst te vrezen.
      
      
        Is het altijd goed, te meer,
        Is het nu dewijl de Heer
        Op nieuws verrijkt uw Iaren,
        Dat gij gedachtig zijt,
        Dat met des nieuwe tijd,
        Ook nieuwe deugd moet paren.
      
      
        Dit is mijn Wens en Bee,
        Dat Ziels nog Lichaams wee
        Uw rust hier ooyt komt storen,
        Die g’in God vind; en meest,
        Indien gij door den Geest,
        Allenskens werd herboren.
      
      
        Hier toe geraakter geen,
        Of dood de aardse Leen,
        En al waar het vlees na lust heeft:
        Ten zij men met geweld
        des Vleeschs tochten nedervelt,
        De geest hier nooit in Rust leeft.
      
      
        Zoekt het Hemels, het aardse derft,
        Leert sterven eer gij sterft,
        Op dat als u komt naken
        De stervens uur, te laat,
        Gij dan niet leert het kwaad,
        (Dat nu tijd is) verzaken.
      
      
        Vlied zotte Hovaardij,
        En dertle Pronkerij:
        Veel liever in getogen
        Van Geeste zijt, en gaat,
        Na binnen, dat Cieraat,
        Is kostlijk voor Gods ogen.
      
      
        Laat nooit onvrugtb’re Re’en
        Van uwe lippen sche’en,
        Het kwetst de Vrome oren:
        Maar al wat stigting heeft,
        Breng voort, op dat het geeft,
        Genade dien die het horen.
      
      
        Eng is des Levens pad,
        Niet onreins heeft er vat:
        Zoekt dan geen Ruymt daar het naauw is:
        Gods woord men licht uytleyd
        Na des vleeschs gemaklijkheyd:
        Waar door men Traag en Laauw is.
      
      
        Wel is het dan zond’lijkheyd
        Te plegen vrolijkheid?
        O! neen, ik dat niet were:
        Dog daar bij nodig vin,
        Dat zij schep haar begin,
        Uit God, ik in hem kere.
      
      
        Nu dan den Geeste leeft,
        Na het beste vierig streeft,
        Tracht Christus na te aarden,
        Zoo z’u in hem vermaakt,
        En op zijn komste waakt,
        Den Hemel vind g’ op aarde.
      
      
        O, zoete Slavernij!
        Wie is er meerder vrij?
        Dan die voor God gebogen,
        Hem hier in d’hoop geniet,
        de aanstaande vryheit ziet,
        Met Geestelijke ogen.
      
      
        Dit wens ik u nu toe,
        Dat gij de wereld moe,
        Alleen God wilt begeren:
        En van het aardse goed
        Aftrekken uw gemoed
        En om God het al ontberen.
      
      
        Ach Here! geeft dat wij
        Gestadelijk tot dij
        Opheffen hart en ogen;
        En waken in den Geest,
        Uw bij zijn hier en meest
        Hier na genieten mogen.
      
    
  