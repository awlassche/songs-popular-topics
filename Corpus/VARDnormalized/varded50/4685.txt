
    
      
        ‘TIs kenlijk groot en klein,
        Dat all’ end’ igelijke,
        Die iet wes van het gemeyn
        Bedienen wil, doen blijken
        Bij brieven autentijke,
        Voor al, moet van de last,
        Die hem is toegepast.
      
      
        Men ziet de prouf hier van
        In alle Magistraten.
        Iae daar en kan nooit man
        Verdienen geld met praten;
        Of hij moet lezen laten,
        Al eer hij praat, of pleit,
        Zijn schriftelijk bescheid.
      
      
        Dit zietmen ook aldus
        De Boden praktiseren:
        Die daarom met een Bus,
        Van haar bevel doceren.
        Zoo zeer dat niemand des Heren
        Placcaten dragen dorst,
        Of hij hadz’ op de borst.
      
      
        De borst, want dits de plaats
        Daar alle luiden zagen
        De boden of haar maets,
        Tot noch toe, bussen dragen.
        Noch ik en zag mijn dagen
        Nooit Bod’, diez’ anders droug,
        Als enen, die ‘k beloug.
      
      
        Vraagt gij mij re’en, waarom?
        Om dat ik hem zag voeren
        Driemaal de Lelyblom
        Van acht’ren op zijn schoeren.
        Ach fijn Man! keerd de snoeren,
        Zeid ik, en hangt de Bus,
        Van voren, aan een Lus.
      
      
        De wereld is te snood’.
        Zij zal u straks doen nommen:
        De averekse Bood’
        Van d’avereckse blommen.
        Maar wat? als ik wou kommen
        Hier in den man te baat,
        Vond’ ik mijn t’eynde raad.
      
      
        De Bus hiel al te vast;
        De Leeljen bleven stugge,
        Iae door des Konings last
        Geteykend op zijn rugge.
        Och vrind! noch vlieg, noch mugge,
        Sprak ik, met goed bemerk,
        En beet u ooit zoo sterk.
      
      
        En reist dan nu niet meer,
        Door straten of door wegen.
        Maar neen, hij was te zeer
        Tot brief en port genegen.
        Des hij den naam gekregen
        Noch heeft (al hoorment nood’)
        Van d’averekse Bood’.
      
    
  