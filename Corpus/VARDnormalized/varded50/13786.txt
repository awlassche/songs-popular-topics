
    
      
        ALle de Huizen,
        Iae Prinsen Zalen,
        Zijn niet zo schoon, als ‘het geen ik weet,
        Want daar geen muizen
        In komen dwalen,
        Die want, of vloer, tapijt op eet:
        Daar komt geen Spin, haar webbe-net aanspannen,
        Niet als frisse mannen,
        Raakt dit schoon gebouw:
        ‘het Geen daar in is, wordt daar weer uyt-gebannen,
        Mits zij niet en kannen,
        (Hoe garen hij souw)
        Blijven ter plaats, maar moet van daar hij kwam,
        Al speet het hem, en waar noch eens zo gram.
      
      
        Meest al de mensen,
        En groten Vorsten,
        Hoegh en laegh bezien dit Hof.
        Wie souw niet wensen,
        Iae stadig dorsten,
        Na ‘het geen daar zo een staele lof,
        Werd van gezit gelegen tussen bergen,
        Die het Snee-wit tergen,
        Om-heynt met geboomt,
        Wiens ruig gewas men eerst wel dien te vergen,
        Eermen zich kan bergen,
        Of ter plaatse komt,
        Daar zich de aard meer wit als zwart laat zien,
        Een plaats voor jong, en schuw voor oude Lien.
      
      
        Achter de Bomen,
        Daar kond gij speuren,
        Het Voor-hof van dit schoon gebouw,
        Niemand moet schromen,
        Om op te beuren,
        ‘het Geen dat dit Hof beschermt voor kouw,
        Of de Portier die soud’ u buiten sluiten:
        Dat souw niet veel stuiten:
        Dan wast al gedaan,
        Want dit Kasteel en heeft niet meer laet-uyten,
        Dan en baat geen fluiten,
        Dies tijd wakker aan:
        Mits de Poort onwinbaar wordt geacht,
        Zo de Portier haar voorsiet met goe Wacht.
      
    
  