
    
      
        DE Mense mag in zakken gaan,
        Godsdienstig voor den altaar staan,
        Veel vees ten offer slachten,
        De lucht vervullen met gebe’en,
        Preeck-yvrigh zijn, en van elck-een
        Godt-heyligh zich doen achten:
        Is hij niet vroom, wat baat de schijn?
        ’tGeen dat hij is dat moet hij zijn;
        De Wijze konnen’t merken.
        Dies zeg, en meen ik in mijn hert,
        Dat daar geen God erkent en werd
        Waar blijk is van qua’ werken.
      
      
        Al stelt zich menig mens zo aan
        Dat hij bij ’tslechte volk den waan
        Van vroomheid heeft gekregen,
        ’tIs niet. beschouwt hem van na-by:
        ’tValt door en door bedriegerij,
        Zijn leven spreekt hem tegen.
        Wat baat hem zijn behendicheydt?
        Zijn doen verraad d’uytwendicheydt
        Van zijn gepronckte wezen,
        En toont dat hem in het hert ontbreekt
        ’tGeen daar zijn mond zo veel van spreekt,
        In waarheid God te vrezen.
      
      
        Wat is het of hij hem zelven vleydt
        En zacht in het bedt der zonden leit,
        Rein in zijn eigen ogen?
        Dat in hem is dat moetter uit,
        Hij opent zijnes hertz besluit
        Door dingen die niet dogen.
        De Deuchde is bij hem in haat,
        Hij vlied van Goed, hij rent na kwaad.
        Zijn Woord gelikt zijn daden;
        Zijn tong, die mild’lijck leugen dicht,
        Ter looser boosheid afgericht,
        Kan lijf en ziel verraden.
      
      
        De waarheid is al uit zijn zin,
        Daar komt niet uit, daar mag niet in,
        Hij wil geen raad ontvangen,
        Zijn oren zijn ter wijsheid doof,
        Zijn hert, al ledig van geloof,
        Blijft aan de leugen hangen.
        ’tHeel leven is ten qua’en gezet:
        Des nachts, gelegen op zijn bedt,
        Ervindt hij loose vonden.
        Hij staat in het kwaad. hij kleefter a’n;
        Als hij ze maar verglimpen kan
        Te groot zijn hem geen zonden.
      
      
        Wat zijt gij, Here, groot en goed!
        Hoe diep verdenckt zich ons gemoed
        In uwe Godlijckheden!
        Vw’ Goedheid, die de Sterren naakt,
        Vw’ Waarheid, die de Wolken raakt,
        Is boven Mensen reden.
        Vw’ Trouwe, die nooit af en laat
        Maar als de vaste bergen staat,
        Vw’ Wijsheid, niet om gronden,
        Is aller dingen stuyr en stut,
        Den Mensen en ook ’tVee te nut,
        Elk op zijn maet en stonden.
      
      
        Waar is een Penn’ die’t all’ bevat?
        Vw’ goedheid is een dieren schat
        Van alle zoete dingen.
        Vw’ nauwe zorge, die den Mens
        Bewaeckt, ja boven hoop’ en wens
        In noden komt om-ringen,
        Dient hem ten troost en zachte rust
        Daar hij geen ramp of tegen-lust
        Van iemands hand zal vrezen:
        Gelijk een Vogel, teer-gebeckt,
        Van ’sMoeders vlerken over-deckt,
        Gevaerloos meynt te wezen.
      
      
        O! aldersmakelijcksten smaak
        Van het onuitsprekelijk vermaak,
        Door uwe hand geschonken
        Wanneer het menselijk gemoed
        Met hemel-vreugde wordt door-voedt
        En in uwe weelde dronken!
        Zij proeven met des zieles mond
        In haren alderdiepsten grond
        Vws mildtheydts rijke vruchten,
        ’tIs enkel zoet wat haar bestroomt.
        Al salicheydt wat van u komt,
        Haar hert swemt in genuchten.
      
      
        Dat in uwe tegenwoordicheydt
        De schat des hoogsten wellusts leit
        Kan ons vernuft beraken:
        Hoe nader men den oorspronck is,
        Hoe lieffelijcker lafenis
        Een dorstig hert zal smaken.
        Is d’uyt-vloedt die de mens hier heeft,
        Ter wijlm’ in het onvolmaeckte leeft,
        Zo lust-rijck in het bestromen,
        Hoe on-aff-meet’lijck zoet is dan
        De ader zelfs, waar uit en van
        Al wat er is moet komen!
      
      
        Gij, grote God, zijt die Fontein:
        Vw’ goedheid maakt zich algemeyn;
        Van u vloeyt ziel en leven;
        Wat d’oore hoort, wat d’ooge ziet,
        Wat enig schepsel hier geniet,
        Gij hebt het al gegeven.
        In het straelsel van u eeuwig licht
        Moet ons vergankelijk gezicht
        Zijn glans en klaarheid halen:
        De luister van het al-ziende oog
        Komt van het allerhoogste hoog
        Op onze kleinheid dalen.
      
      
        Dit is de bede die ik doe:
        Giet uwe weldaad rijck’lijck toe
        Aan haar die u recht kennen.
        Vw’ trouwe sta den trouwen vast
        Die, yv’righ in wat gij belast,
        ’tGemoedt ter Deuchdt gewennen.
        Een boos gespuis vol hoovaerdy
        Is met zijn lagen rondom mij,
        Begerig om verrassen:
        Beperkt haar voet den stouten stap,
        Op dat hij mij niet gants vertrap
        En werp mijn eer in de assen.
      
      
        De voet zij over mij te traag
        Die, tot mijn onheil al te graag,
        Zijn gang ter zond laat snellen.
        De hand zij over mij te kort
        Die booslijk uytgesteken wordt
        Om mij ten grond te vellen.
        Dit is mijn wens. zo sal’t ook gaan.
        Want ziet der bozen uyt-ganck aan:
        Haar eigen schelmerijen
        Verra’ens’ in het endt, en slaense ne’er,
        Met sulcken val die nimmermeer
        Verrijzenis kan lij’en.
      
    
  