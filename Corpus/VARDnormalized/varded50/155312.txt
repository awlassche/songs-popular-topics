
    
      
        ALs Moses lag in het al-versuypend' water
        Belommert van het Riet,
        En huwd gehuil aan suysend stroom-geklater
        Wt weteloos verdriet,
        Kwam Pharo's kind, gevolgd van haar Lackeyen,
        Spanceren langs de water-kandt,
        Daar zij de kleine Mose vant
        Zeer bitter schreien.
      
      
        Dies haar het meedoogh aen-prickeld, om zijn leven
        Te redden van de dood,
        En hem een naam van eigen Soon te geven,
        Dus wordt hij uit de nood,
        Als uit de Muil van het verdriet getogen,
        En opgevoed in het Konings Hof,
        Al waar zijn Rijkdom, eer, en lof,
        Staegh klom om hogen.
      
      
        Wat leer-graag hert kan beter Spiegel wensen
        Die klaerder ons vertoond
        De eigen stand van ons, ellend'ge mensen,
        Nu door Gods gunst gekroond?
        Wij lagen ook, en stickten aan ellenden,
        In ballingschap van Godes vreed',
        Maar Gods genaed ontbrand, en deed
        Haar tot ons wenden:
      
      
        En nam ons aan tot zijn verkoren kind'ren,
        Te erven het Koninghrijck,
        Dat door het getal der stammen niet zal mind'ren
        Maar blijft in waard gelijk:
        En doet ons ziel met Hemels heil bekleden,
        Die opgepronkt door sulcken schat,
        Gaat in, en blijft in des Hemels Stad
        In eeuwigheden.
      
    
  