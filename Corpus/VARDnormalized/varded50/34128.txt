
    
      
        Aanloksel van de jeugd, Goddin vol werden,
        Nooit uws ghelyck en wirt van Zon bestraelt,
        Noch onder 'tmaeghd' geslacht, leeft geen op d'eerden
        Aan wie de liefde meerder voedsel haalt,
        Mits u lod'lyck gezicht, kan door een zoet belonken,
        Als die u maar aen-sien, in min doen vonken.
      
      
        Ryck-beroemde sieraad van onze tijden,
        Juweel der seeghbaerheyt, schat van verstand,
        Alder-vol-maeckste beeldt die elk moet leiden,
        Schoonder te wezen als m'oyt schoonheid vant,
        En uwen honinck mond, die vloeyt van zoete reden,
        Rein, poezel, wit, en mals, zijn al u leden.
      
      
        Soetste vrindin, gij hebt mij lest bedrogen,
        Als ik een kusken stal van uwen mond,
        Een zoet vergif heb ik dan in ghesoghen,
        Waar door mijn hert van binnen blijft ghewont,
        Mijn suiker zoete lief, zalft mijn verborgen smerte,
        Ben ik een kuskens dief, gij stelt mijn herte.
      
      
        Voor u genade lief, kom ik mij bogen,
        Rein maagd ontvangt die u syn dinst toe-biet,
        Aan die u jonst verzoekt wilt die betogen,
        Niet anders 'thert te zijn, als 'twesen ziet,
        Kan ik naar mijnen wens, u weder-gunst verkrijgen
        Zo zal ik nimmermeer u lof verswyghen.
      
    
  