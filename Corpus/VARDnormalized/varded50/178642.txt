
    
      
        LAat uw straffe op mij niet blaaken,
        Noch mij naaken,
        Heer, in uw verbolgentheit.
        Matig toch mijn smarte in het lijden,
        En het kastijden,
        Datge in grimmigheit bereidt.
      
      
        Want uw scherpe pijlen klieven,
        En doorgrieven
        Mijn gebeente en ingewand.
        'k Ben benaaut en zeer benepen,
        
          Aangegrepen
        
        Van uw wraak en slaande hand.
      
      
        Daar wordt niet geheels gevonden,
        (Door mijn zonden)
        In mijn vlees. uw gramschap gloeit.
        'k Vind geen ruste in mijne benen,
        D'oogen wenen,
        Omdat steeds mijn lijden groeit.
      
      
        Want mijne ongerechtigheden,
        Boze zeden,
        Gaan mij verre boven het hoofdt;
        Ik kan haren last niet draagen,
        Door uw slagen,
        En het gewigt van kracht berooft.
      
      
        'k Ben vol stinkende etterbuilen,
        Die vervuilen.
        En verzweren door het gezwel.
        Wegens mijne dwaaze daaden,
        Quaade zaaden,
        Strijdende met uw bevel.
      
      
        'k Ben gekromt en neêrgebogen,
        Als onttogen
        Van mijn lyfsgestalte en kracht.
        'k Moet van droefheit gansche dagen
        het Roukleedt draagen,
        Zodat mijne ziel versmagt.
      
      
        Want de brand verteerd mijn dermen;
        Door mijn kermen
        Slyt mijn oge en het zwakke lijf.
        In mijn vlees is ziel noch leven
        Meer gebleven,
        Al mijn leen staan doods en stijf.
      
      
        'k Ben verzwakt en als gebroken,
        'k Zit gedoken,
        Gans verbrijzeld, in elendt.
        'k Brulle van het geruis mijns harten,
        En mijn smarten;
        Opdat gij u tot mij wendt.
      
      
        Heer, die kent mijn wens en klagten,
        Kom verzagten
        het Bitter lijden dat ik draag.
        Gij kent mijn gebeen en zugten,
        En de vruchten
        Van mijn quaale en zwaare plaag.
      
      
        het Hart keert in mij om van binnen,
        Kracht en zinnen.
        Hebben mij verlaaten; ook
        Is het licht zelf van mijne ogen
        Mij ontvloden:
        'k Ben verdroogd als door den rook.
      
      
        'k Wordt van ydereen verlaaten,
        Op de straaten
        Staan mijn vrienden van mijn huis.
        Mijn bestaanden zijn verlegen,
        
          Neêrgezegen
        
        Door mijn leed en bitter kruis.
      
      
        Zij, die op mijn ziele mikken,
        Leggen strikken
        Opdat ik geraake in het leed.
        'k Zie hen die mijn lijden zoeken,
        Zich verkloeken
        In het bederf, voor mij gesmeedt.
      
      
        Zij bedenken looze streeken,
        Om te steken:
        Maar ik houde mij als doof.
        'k Ben als stom en wil niet horen,
        Alsze in toren,
        Mij beloeren tot hun' roof.
      
      
        'k Houde mijnen mond gesloten,
        Bij het vergroten
        Van hun smaalen op mijn kwaad.
        'k Hebbe als gene tegenreden,
        Alsze ontleden
        Hoe uw hand mij drukt en slaat.
      
      
        Want mijn hope en zielsbetrouwen
        Zal ik bouwen
        Op uw goedheit, magtig Heer:
        Gij verhoord mij naar mijn beden;
        Dekt mijn leden
        Voor des vijands moordgeweer.
      
      
        Dat zij zich toch in mijn lijden
        Niet verblijden,
        Zeide ik; want wanneer mijn voet
        Zoude wanklen, rees hun grootheit,
        En hun snoodheit
        Tegen mij, door het boos gemoed.
      
      
        Want ik ben gereed tot hinken:
        'k Moet verzinken
        In den grondeloozen put
        Van dees' rampen. ja mijn harde
        Breekt door smarte,
        Zoo gij mij niet onderstut.
      
      
        Want mijne ongerechtigheden,
        U beleden,
        Maake ik u nu weer bekent.
        'k Ben bekommert en verlegen,
        In het wegen
        Van mijn zonde en zwaare elendt.
      
      
        Maar mijn haters groeien krachtig,
        Worden magtig,
        'k Voel mijns vijands fellen haat,
        Zonder oorzaak opgenomen,
        Niet te tomen:
        Hij vergroot in ere en staat.
      
      
        Die mij kwaad voor goed belonen,
        En mij honen,
        Staan mij tegen; omdat ik
        Dagelijks naar het goede jaage,
        En mij draage
        Dat geen onrecht mij verstrik'.
      
      
        Laat uw hulp mij niet begeven,
        Doet mij leven,
        Och ! verlaat mij nooit, o Heer !
        Wees, mijn God, van mij niet verre.
        Als een sterre
        Straale uw aanschijn op mij neer.
      
      
        Haast u, Heer, om mij te vryden,
        Uit dit lijden;
        Toon mij uwe hulpe en kracht.
        Heer, mijn heil, mijn troost, mijn leven,
        Kom mij geven
        het Geen mijn ziel van u verwacht.
      
    
  