
    
      
        O here-god! mijn schepper, als ik denk
        Dat gij mij gaaft mijn zelfs tot een geschenk,
        En onderhoud het geen Gij mij hebt gegeven;
        Mijn Lijf, en Ziel, Kraght, leden, zin en leven,
        Tot hier toe: dan erken ik mij te zijn,
        Oneindig meer uw eigendom als het mijn,
        Gehouden om met alle mijne kraghten,
        Op uwen dienst te passen, en te waghten.
      
      
        Maar ik beken dat ik u diefs'ontstal
        Het pand dat mij uwe goedheid aanbeval;
        Ja, 'k hebb't besteed ten slaafschen dienst der zonden,
        En mij daar aan verkoppelt en geboden;
        Maar ach! uit dit ontughtigh overspel,
        Braght mijne Ziel sleghs voort voor Dood en Hell,
        Vervloekte vrught, die naar de Duivel aarde;
        O wee den dag dat ik ooit met hem paarde.
      
      
        Trouwloze ziel! van God af-gehoereerd,
        Hoe hebt gij met de Schepsels geboeleert!
        Wat zijt gij waart van God te zijn verstoten
        In het eeuwig Vier, bij des Duivels Deel-genooten!
        O Wonder van des Heren goedigheid!
        Dat ik noch lef in zijn lanckmodigheydt,
        Om aghterdoght te krijgen van dat Trouwen,
        Waar van op het lest de wedergalm is Rouwen.
      
      
        Meer Wonder is het dat God, terwijl ik sliep,
        En tegens hem zo trowloos mij verliep,
        Den loop van zijn goedadigheyd niet stopte,
        Maar met veel goeds mijn boosheid overpropte!
        Doch het Wonderst' is: dat God zijn eigen Zoon,
        Zijn enig Kind, zond neder uit zijn Troon,
        Om mijne ziel te nemen tot zijn Vrouwe,
        Mits dat ik brek mijn vuyle zonde-trouwe.
      
      
        O Heer! zo ik u weiger dit verzoek,
        Maranatha dat zij mijn eigen vloek,
        Mijn Ja Woord is van herten u geschonken:
        Ei! maak mijn ziel van uwe Liefde dronken.
        Ik neme voor in tegenwoordigheid
        Van u, o God! Dry-eene Majesteit!
        (Op dat ik mag mijn Bruidegom aankleven)
        Een Scheid Brief aan de zonde te gaan geven.
      
      
        ‘   Met rijp beraad, en welbedaghten zin,
        ‘Herroep ik, segg ik op, en trek ik in,
        ‘Op dezen dag, week, maand, en jaar mijns levens,
        ‘Eens en voor all, all' mijn toestemming t'evens
        ‘Die ik wel eer mijn liefste zonde gaf:,
        ‘Daar is den Brief, ik scheyde van u af,
        O snoode Boel, en wens u meer te haaten
        Als ik u ooit gelieft hebbe uyttermaaten.
      
      
        O Jesus Lief! die mij zo verr eerst lieft;
        Dat gij mijn ziel met wedermin door-grieft;
        Mijn Bruidegom! trek mij tot u na boven!
        Geef dat ik u mag leven, lieven, loven.
        Ja! u alleen, nu het u zo wel-geviel;
        Hert van mijn Hert! en ziele van mijn ziel!
        Daar is mijn hert, gelieft'et u te lieven.
        'k Will u, mijn Hoofd! in alles weer believen.
      
      
        Zo help mij God! de Vader, Soon, en Geest.
        En zo het noch ooit gebeurt (de liefde vreest!)
        Zo ooit (van het Vlees ik alles quaats vermoede)
        Zo ooit (het welk de goede God verhoede)
        Zo het ooit gebeurt, dat ik, door des Duivels Raad,
        Noch enigszins inwilligh' enig quaat!
        Van nu af aan ik voor-berouw betuige:
        Och! dat mijn will voor uwen will steeds buyge!
      
      
        Zo ooit mijn vlees, het welk wederstaat den Geest
        Zal in den strijd mij meester zijn geweest;
        Van nu af aan betuygh ik voor uwe oren,
        Dat ik, zo ras mijn Ziel zal zien of horen
        Mijn ontrouw aan dit Heilig Trouw-verbond,
        Tot u mijn Lief! met na berouw, terstond,
        Weerkeeren zal, na zo een ziel verkraghtingh,
        Dit's het opzet: en het zal wezen mijn betrachting
      
      
        Alleen maar, o mijn Trouwe Bruidegom,
        Maak mij getrouw, en haal mij wekerom
        Zo haast mijn hert van u zal zijn geweken;
        Hou mij te rug van ooit mijn trouw te breken:
        Dat uwen Geest, het pand van onze Trouw,
        Dien eghten band ontbreekbaar tezamen-houw.
        Kom, liefste troost! na d'ondertrouw mij trouwen:
        Hoe zullen wij dan eeuwig Bruiloft hou'en.
      
    
  