
    
      
        O Heer, gedenk aan uwen knecht,
        Aan David, en zijn bitter leed,
        Dat hij den Heer met enen eed
        Gezworen heeft en toegezegt,
        Den Magtigen, met eer bekleed:
      
      
        Den Magtigen die Jakob hoedt:
        Zoo ik ooit in mijn huis zal gaan,
        En mij op het bedde nederslaan !
        Zoo ooit de slaap mijne ogen voedt,
        En d'oogenleên gesloten staan:
      
      
        Tot dat ik hebbe voor den Heer
        Een plaats gevonden, daar hij woont,
        En zijne heerlykheit vertoond,
        Den Magtigen, die Jakob zeer
        Vereerd, en met zijn gunst bekroont.
      
      
        Wij hebben lang van haar gehoord,
        Van des Heren Arke in Efrata;
        Wij vondenze ook met vreugdt daarna
        In het veld van Jaär, ongestoord;
        Daar God gediend werd vroeg en spâ.
      
      
        Wij zullen in zijn woning gaan,
        En buigen ons ter aarde neer,
        Voor zijnen voetbank. Opperheer
        Sta op, om in uw rust te staan,
        Met de arke van uw sterkte en eer'.
      
      
        Laat uwe Priesters zijn bekleed
        Met waarheit en gerechtigheit:
        Terwijl uw volk het gejuich verspreidt.
        Datge uwe Gezalfden niet vergeet,
        Om Davids wil, naar uw bescheidt.
      
      
        De Heer heeft met ene eed belooft
        Aan David, daar hij niet van wijkt;
        Naardien zijn waarheit nooit bezwijkt:
        Uw zoon krijgt eens de kroon op het hoofd,
        Daar gij mede op den rykstroon prykt.
      
      
        Indien uw zonen mijn verbond
        Trou houden zullen, en mijn wet,
        Hun ter getuigenis gezet;
        Dan zal uw zaad tot allen stond
        Uwe troon betreden, onbelet.
      
      
        Want Sion, yders ogenlust,
        Heeft hij verkoren en begeert
        Tot zijne woonsteê, en geleerd
        Dat dit de plaats is zijner rust,
        En daar hij eeuwig wordt geëerd.
      
      
        'k Zal hunne spijze rijkelijk
        Ook zegenen, en die met brood
        Verzaaden, dien de hongersnood
        Beknelt: de Priesters in het rik
        Met heil bekleden, kleen en groot.
      
      
        Hun gunstgenoten zullen dan
        Zeer juichen. David zal ik daar
        Ook enen hoorn in het openbaar
        Verwekken; ene Gezalfden van
        Zijn zaad, voor mijn verkoore schaar.
      
      
        'k Heb hem een lampe toegericht.
        'k Zal zijne vijanden met schandt
        Bekleden in het gansche land;
        Maar op hem blijft, voor elks gezicht,
        Zijn krone in vollen bloei geplant.
      
    
  