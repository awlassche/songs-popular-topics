
    
      
        WIlt gij O ! Mens geraken
        Tot deugd en zaligheid;
        Zo mijt voor alle zaken
        het Gezelschap, dat u leit
        Van des Heren wil of wetten;
        Na haar doch niet en hoort.
        Maar wilt u voeten zetten
        En hert na s'Heeren woord.
      
      
        De zonden en godloosheyt
        Zijn als een kwade pest,
        Die ons tot g'lijcke boosheid
        Verrukt. Hij verr' het best
        Heeft voor, die kwade lieden,
        En haar genegentheyt
        Gestadig zoekt te vlieden;
        En tracht na heiligheid.
      
      
        Waar mede wij verkeren
        En vriendelijk omgaan:
        Met die gelijke ere
        Ons ook werd aangedaan.
        Die zijn van eender veren
        Die vliegen veel bij een:
        Daar wij ons mee generen
        wij lichtelijk na-treen.
      
      
        Exemplen meer bewegen
        Dan ymant sou vermoen
        Om voor de wet of tegen
        Of goed of kwaad te doen.
        Het kwaad dringt door de zinnen,
        Eer datmen't werd gewaar.
        Die kwaad gezelschap minnen
        Haast komen in gevaar.
      
      
        In vriendschap niemand leve
        Met zondaars kan; ten zij
        Hij zich tot het kwaad begheve:
        En werd gelijk als zij.
        Dus om haar te behagen,
        En om haar vriend te zijn,
        Haalt hij op zich Gods plagen
        En in zijn ziele pijn.
      
      
        Treet gij gheen vaste treden
        In denkt, mijt haar te meer.
        Wie sieck'lijck is van leden
        Bij Pest-lui niet verkeer:
        Op dat geen meer ellenden
        Hij op zijn hals en laadt,
        Wilt altijd van u wenden,
        Dat ziel en lichaam schaadt.
      
      
        Staat gij heel vast in het goeden
        En in Godzaligheid;
        het Gezelschap wilt verhoeden,
        Dat u van God afleyt.
        Die staat kan weder vallen,
        En wijken van het pad
        Dat hem, als ook ons allen
        Leit na Gods vreugden-stad.
      
      
        Die aentreckt witte kleeren,
        Werd lichtelijk besmet.
        Schoon gij den Heer der Heren
        Eert: zo gij niet en let
        Op die, waar mee gij wandelt,
        Licht werd gij door haar kwaad
        Besoedelt en mishandelt.
        Het kwaad gezelschap haat.
      
      
        Moet gij bij kwaden wezen;
        Bij haar dan gaat: doch doet
        Als hij, die wil genezen,
        Want of die schoon zijn voet
        Set bij de zieke luiden,
        Zijn lichaam hij gezond
        Bewaard door goede kruiden,
        Die hij hout in den mond.
      
      
        'tGeselschap moet nooit wezen
        Zo aangenaam; dat gij
        Om harent wil Gods vrezen
        Zoudt stellen aan een zij.
        Geen mense zal verschonen
        U zonden voor Gods troon:
        Met straf zal die belonen
        Gods allerliefste Soon.
      
    
  