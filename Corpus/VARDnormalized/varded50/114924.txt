
    
      
        WAt gave is een goede dood,
        Hoe zalig sijns' in God die sterven,
        Gheluckich sijns' in dien nood,
        Die deze gaaf van God verwerven,
        Och oft te recht die werd' geacht,
        Och oft die neerstich werd' betracht.
      
      
        Oh oft den zondaar nu eens wist
        Wat dat hij lijden zal in het scheyen,
        Die, met den tijd, zijn ziel verquist,
        Nacht ende dag sou hij wel schreien,
        Zijn merg sou hem, nu zo versteend,
        Van anxt verdorren in het gebeend.
      
      
        Want het is een sak van sulck' allend',
        Dat die gheen tong kan uit gespreken,
        Een sak, aan die alleen bekent,
        Die van Gods liefde zijn ontsteken,
        Een sak, die scheuren doen van een
        Door mede-lijden sou 'nen steen.
      
      
        De meeste zorg dan hoort te zijn
        Om dezen weldaad te gewinnen,
        Die werd is alle moet en pijn,
        Gezocht te zijn met alle zinnen,
        Al is hij weinig in het gedacht,
        Van luttel mensen wel betracht.
      
      
        Een ieder wenst met Balam wel
        De dood der goeden eens te sterven,
        Om zo t'ontgaen de wreede hel,
        En het eeuwig leven te beerven.
        Maar die niet anders daar toe doet,
        Noot hij bekomen zal dit goed.
      
      
        Zijdy dan wijs, gaat daar naar staan,
        Daar toe u zonden zeer beschreien,
        Daar toe in deugd wilt voorder gaan,
        Waar door die gav' is te verbeyen,
        Tot dien eyndt bermhertich zijt,
        En uwen naasten helpt altijd.
      
      
        Peyst ook hoe onversins de dood
        Zo menig mens heeft neer ghesmeten,
        En nu noch smijt, zo klein als groot.
        Gedenkt dat niemand kan geweten
        Of hij niet worden zal verrast,
        Als hij zal zijn met sond' belast.
      
      
        O goeden God, ons bij hier staat,
        Stelt ons dit diep in ons gedachten,
        Die gave ons, groot boven maet
        Doet na haar werde altijd achten,
        Op dat wij nu daar zo naar staan
        Dat wij daar in niet mis en staan.
      
    
  