
    
      
        Hoort Theebuycken met geneugt,
        die gewoon zijn Thee te drinken,
        het is met rede dat gij zugt,
        want het is een schrale lugt,
        trekt al u Thee Tanden uit,
        want de Thee het edel kruid,
        is zo duur gelijk de peper,
        en zo slegt das wis en zeper,
        want de Thee van een pont groot,
        schenkt zo ros als bier en brood.
      
      
        Truytje Theebuyk sprak bedroeft,
        tegen Kaetie Coffipotie,
        ag had ik nooit Thee geproefdt,
        zo was ik nu niet bedroefdt,
        eerst dronk men 3 guldens Thee,
        blank van kleur en stark mee,
        maar dat zijn nu regte prulle,
        ik kan mijn Theebuyk niet vulle,
        ik verga gelijk de snee,
        zo ben ik gewend aan Thee.
      
      
        Truytje ik ben niet zoo sod,
        dat ik om de Thee sou zugte,
        mijn Thee tand is al verzot,
        ik hou het met de Coffi pot,
        tis beter van een oortien het lood,
        als de Thee van een pond groot,
        Koffie kan het lijf verzaden,
        beter als die slegte bladen,
        Koffie drinkt men tot pleysier,
        tis beter koop als scharrebier.
      
      
        Als wij bij malkander zijn,
        was een teetie ons banketie,
        met een glaesie brandewijn,
        dat was opregt medicijn,
        vijf zes keren op een dag,
        dronke wij een Tee gelag,
        dat ontschiet ons nu te bijster,
        daarom ik en nog een Vrijster,
        met Anna en Angeniet,
        treuren tot ons groot verdriet.
      
      
        Jk heb al mijn geld verpant,
        de pandante van mijn oren,
        en de Ringe van mijn hand,
        om te houwe nog de trant,
        en nu mis ik nog de Thee,
        dat is mijn de grooste wee,
        liever wou ik eten missen,
        als de Thee om van te pissen,
        Thee maakt vlug verstand in het hoofd,
        daar de Coffy u verdooft.
      
      
        Koffie wordt ik nooit niet moe,
        al dronk ikse nagt en dage,
        met een stukie worst daar toe,
        het smaakt beter als Thee boe,
        Koffie dient niet zijn veraght,
        wand zij is vol deugd en kragt,
        van opregte Levanse boone,
        spantse boven Thee de kronen,
        met wat zuiker of zoethout,
        waar een ieder het mee houd.
      
      
        Laat het wezen zo het wil,
        ik ga heen met Angenietien,
        met marie en lange Hil,
        en Jannetie knickebil,
        koffie is als boone sop,
        wij gaan samen duwen op,
        wilie mee al zonder gekken,
        want wij na Oostindien trekken,
        daar is Thee in overvloed,
        Adieu ik gaan heen te voet.
      
    
  