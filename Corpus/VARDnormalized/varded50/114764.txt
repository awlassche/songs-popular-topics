
    
      
        HEilige Here, en Vader van het leven,
        Die recht bedenken dien heerlijken staat,
        Die gij na dezen genadig zult geven
        Aan die uw waarheit en deugde nagaat:
        Die zijn het gemoet verwonnen van vermaak,
        De keel vol roem, de mond en tong vol spraak:
        En als een hert na het versze water schreit,
        Zoo schreit hun ziel na het geen gij hebt bereit.
      
      
        Ieder dan sterve de lusten der zonden;
        Want als de zonde de reden verdrijft,
        En het hert, aan kwade begeerden gebonden,
        Midden in weereltze wellusten blijft:
        Wat is het, al is de vreugd des hemels groot,
        En wij ter blijde maaltijd zijn genoot,
        Als ons den Konink, om het oneerlijk kleed,
        Van daar zal stoten in het eeuwig leed?
      
      
        Maar die de vreze en liefde des Heren,
        het Kwade doet mijden, en het herte ter deugd,
        Uit waarheits liefde, standvastig doet keren,
        Werden met reden inwendig vol vreugd.
        Wel aan die het aards vermaak te boven zijt,
        En u alleen nu in den Heer verblijd:
        Toont u verlangen na het eeuwige goed,
        En geeft een spoor aan het slaperig gemoet.
      
      
        Toon ons zoo veel aan d'inwendige zinnen,
        Dat onze ziele, ten diepsten vermaakt,
        Al het aardse wezen verzaakt te beminnen;
        En, van de goetheit des Heren geraakt,
        Door het recht bewandelen van het heilig pad,
        Nu kan verlangen na die vreugdenstadt;
        Om ook na dezen in des Hemels Troon
        Den Heer t'aanschouwen, en zijn lieven Zoon.
      
      
        Alwaar de Koningen en de Profeten,
        Die God hier dienden uit al haar gemoet,
        In het rijk des Heren ter tafel gezeten,
        Eeuwig beschonken met zulk een goed;
        Met Enoch, Elias en Abraham,
        Met Jesus Christus het onbevlekte Lam,
        En zijn beminde, zingen het nieuwe lied,
        Nu eeuwig vrij van allerlei verdriet.
      
      
        Als nu Jeruzalem, hoge verheven,
        Met zijne straten van Jaspis en goud,
        Christus gemeente ten erfdeel gegeven,
        Aan haar nu eeuwig zal werden vertrouwt:
        Daar Christus zelfs hem onderwerpen zal,
        Op dat zijn Vader blijve Al in Al;
        En hij zijn broedren nu gemaakt gelijk,
        Met hun bezitten zal Gods Koninkrijk!
      
      
        Wie kan d'uitnementheit groot genoeg achten,
        Die God zoo gunstig en rijkelijk geeft,
        Aan hun, die hier zijn geboden betrachten,
        Zoo als hij zelve die voorgesteld heeft?
        Geen mens begrijpt die glory in haar aard
        Zoo lang zij niet en is geopenbaard.
        Wie kent de heerlijkheit des hemels klaar,
        Die noch op aarden woont zoo ver' van daar!
      
      
        Geen aardse vreugde is iets te waarderen,
        Hoe schoon in d'oogen, bij het eeuwige goed,
        Zoomen gelooft de beloften des Heren,
        Die ons zijn woord overvloedelijk doet.
        Bij het aards vermaak is somtijds enig quaat;
        Waarom haar vreugde dikwils werd gehaat.
        Maar het rijk daar boven is van onheil vrij,
        En alle vreugde blijfter eeuwig bij.
      
      
        Wie zou de wereld niet ernstig verzaken,
        Om zich gestadig, door heilige deugd
        En Gods genade, hier waardig te maken,
        Dat hij na dezen geniete zijn vreugd?
        Vang aan: en strijd alhier een goeden strijd,
        Gij zult, indien gij maar volstandig zijt,
        Eens vrolijk juichen in den schoonsten staat,
        Wanneer de wereld door het vuur vergaat.
      
    
  