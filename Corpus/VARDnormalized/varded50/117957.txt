
    
      
        Men zegt, de man beryd' het malle paard.
        Neen: het paard word van den mallen man bereden:
        Want wierd het paard beteugelt naar de reden,
        Zijn gang wierd wel in het rechte spoor bewaard.
      
      
        Liet menig het paard zijn pad in stilheid gaan,
        O! het zou hem ter begeerde plaats wel dragen:
        Maar nu hij dat bestiert naar zijn behagen,
        Moet man en paard den doolweg te za√¢m inslaan.
      
      
        Zo gij niet vast in uwen zadel zit,
        Gewis gij moogt geen driesten hengst beschrijden,
        Maar moet dan met ene ezel u gelijden
        En valt gij, wyt uwe eigen' malheid dit.
      
      
        Vreest gij, licht schoot het paard eens door den toom,
        Of het nam wel eens den teugel op zijn tanden,
        Dan zou mijn neus in het voetzand wis belanden.
        Wel, ga te voet; dan blijft gij buiten schroom.
      
      
        Of op dat gij niet van te hoog en valt,
        Volg, zo gij wilt, het geen malle Jan u leerde,
        Die moedig op een bezemstok braveerde.
        Is het kinderlijk; wel dwaazer word gemalt.
      
      
        Weest doch niet als een paard of ezeldier,
        Gij wien God tot een reed'lyk mens bootzeerde.
        Volbreng het geen de waare Wijsheid leerde:
        En laat aan lust of drift geen zielbestier.
      
    
  