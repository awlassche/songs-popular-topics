
    
      
        IAcob een rechten Galileeus,
        Een neve van den Heer voorwaar,
        Een van de Zonen Zebedeus,
        Die volgt den Heer gewillig naar,
        Zo haast God hem
        Riep door zijn stem,
        Verlaat hij netten, en al zijn goed,
        Volgt zo den Heer voort metter spoed.
      
      
        Den Heer heeft hem ook meed'genomen,
        Daar hij zijn grootste wondren deed',
        Liet hem op Tabors berrig komen,
        Vertoond hem daar zijn glory meed',
        En hij was die
        Een van de drie,
        Daar God aan toonde zijn aanschijn klaar,
        En heerelijck wezen in het openbaar.
      
      
        Zijn moet heeft hij niet laten zinken,
        Hij volgt den Heer uit liefde groot,
        Belooft aan hem ook uit te drinken,
        Den Kelk des lijdens, door de dood,
        Als onzen Heer,
        Antwoorde weer,
        Hij drinken sou met zijn broeder elk
        Wel zwaarlijk uit des lijdens Kelk.
      
      
        Des drank begost hij voort te smaken
        Na het ontvangen des Heyl'gen Geest,
        Door preken, bidden, vasten, waken,
        Hij God gediend heeft, en gevreest,
        En hij trok doe,
        Na Spanjen toe,
        En leerde aldaar Gods woorden net,
        Zijn wil, geboden, en al zijn Wet.
      
      
        Van daar is hij weder getogen
        Tot Jerusalem, alwaar de Joon
        Hem niet zien mochtenvoor haar ogen,
        Maar zochten middel hem te don;
        Herodes kwaad,
        Jacobus haat,
        Hij nam de Joden haar vriendschap aan,
        En liet Jacobus het Hoofd afslaan.
      
      
        Gij zijt waarlijk Jacob de Meerder,
        Als gij genaamd geworden zijt,
        Want heb't gestort u Bloed veel eerder
        Als de ander Apost'len in u tijd,
        Gij zijt de eerst,
        Die heeft geheerst,
        Over zijn zelven in doodes nood,
        En sterft gewillig voor God de dood.
      
    
  