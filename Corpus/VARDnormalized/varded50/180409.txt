
    
      
        Engel. 1. Zegt mij waar wildy heen // Bedroefde Magdaleen,
        Wat is u overkomen?
        Dat gij met groot geween // Zo haastig sydt te been?
        Hij is u niet ontnomen // Maar is tot uwer vromen,
        Verrezen van der dood // die eens u hert doorschoot,
        En gij u liefde boodt,
        Zal tot u komen.
      
      
        Mag. 2. O schone Iongelingh // Zegt mij nu doch gering,
        Waar zal ik hem gaan vinden?
        Die mij zo zoet ontving // en troosten zonderling,
        Iesum mijnen Beminden // Die mij kwam hier ontbinden,
        Met zonden gans belaen // Hebt gij hem weg gedaan?
        Ik zal hem zoeken gaan
        Door storm en winden.
      
      
        Eng. 3. Wilt gij hem zoeken fier // Die u den lauwerier,
        Met vreugde eens zal geven?
        Houdt vast zijn minne-vier: Want zo hebt gij hem hier,
        Die u eens gaf het leven // De Dood moet voor hem beven,
        Gelijk daar is gezien // De Wakers gingen vlien,
        Wisten niet wat bedien,
        Door scrick verdreven.
      
      
        Mag. 4. Dank zij u Engel zoet // Wij gaan ras metter spoed,
        Ons Broeders dit verkonden,
        Hoe dat den Here goed // ons weder leven doet,
        Gelijk nu is bevonden // Ontslagen vrij van zonden,
        Moet wezen voor altijd // Zijn Naam gebenedydt,
        Die ons voor dezen strijdt,
        Zo heeft ontbonden.
      
      
        Eng. 5. Weest blij Maria dan // Dat ik u geven kan,
        Zijn deze mijne reden,
        En dat gij hoort hier van // Zegt nu vrij alle man,
        Volheert zo met gebeden: Want deze gaan in vreden,
        Die dus hem aangenaam; Maken altijd bekwaam,
        En zo in ruste zam
        Hier tot hem treden.
      
      
        Musen. 6. O Iesu onzen All’ // Laat ons in u getal,
        Met Magdalena lopen!
        Op dat wij in de Val’ // Hier van het aardse dall’,
        Ons niet te vast en knopen // Doet ons met grote hopen,
        Komen tot u altijd // Om zo te zijn bevrydt,
        Of zal den helschen nydt,
        Sou ons omstropen.
      
    
  