
    
      
        wel op gij Cherubimen!
        En Rei van Seraphimen,
        Die altijd voor Gods ogen,
        De blijdschap doet vertogen:
        Komt stelt u heldre snaren,
        Na deze vreugd, Der lieve Martelaren.
      
      
        Beschouwt des lieve Shaepjes,
        Onnoosle zoete Knaepjes,
        Door Moorders hand geschonden,
        Bebloet in hare wonden:
        Maar het zieltjen, het eelste leven,
        Dat wordt bij God, in eeuwigheid verheven.
      
      
        Beschouwt des suyvre leden,
        Geciert in witte kleden,
        Die onbemorst met zonden,
        Maar rein en klaar bevonden,
        Verschijnen in Gods Tempel,
        Verwellekomt, in zijn gewijde drempel.
      
      
        V Harpen en Tamboeren:
        O Engeljes! wilt roeren:
        En met u lieve keeltjes,
        Nabootsen des Hemels veeltjes,
        En zo veel vreugd verwekken,
        Dat u gezang, mag alles over strekken.
      
      
        O Dwingh-landt! Kinder-moorder!
        O schandt-vleck! Rust-verstoorder!
        Vol ziddren, angst en beven:
        Ons Koning moet doch leven:
        Hoe dat gij moord de zielen,
        Ons Koning leeft, die kondy niet vernielen.
      
      
        Is ooit in des Hemels woning,
        Verwelkomt enig Koning?
        Zo zijn dit zijne boden,
        Des liet Herodes doden:
        Vyt vreze van zijn Rijken:
        Ons Koning leeft, en heerscht hier eeuwighlijcken.
      
      
        Wie tegen God wil kampen,
        ‘ Wordt overstulpt met rampen,
        ‘ Zijn prikkel is te krachtig,
        ‘ En zijne hand almachtig:
        ‘ Dus staeckt u moorderyen,
        ‘ Ons Koning leeft, dies suldy niet bedijen.
      
      
        O Hemels Choor wilt krielen,
        Vol blijdschap om des zielen,
        Ontfanghtse met schalmeyen,
        En met vergode Reien:
        En zingt God der Heirscharen:
        God Zebaoth, dat die zijn volk wil sparen.
      
    
  