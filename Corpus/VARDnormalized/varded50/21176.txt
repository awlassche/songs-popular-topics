
    
      
        Gelukkig leeft die Mens,
        Die zich laat vergenoegen:
        En steldt zijn hoogste wens
        In het gheen dat God wil voegen,
        In vreughd' of in verdriet
        En wenst hij anders niet,
        Dan dat Gods wil geschied.
      
      
        Als het Schip seylt voor de wind,
        Bevrijd van stuere vlagen:
        Dan wordt men wel bemindt
        Van Vrienden en van Magen.
        Dien God zijn gunst verlient,
        Zo dat het geluk hem dient,
        Krijgt alle-man te vriend.
      
      
        Zulk een heeft veel Compeers,
        Veel Nichten, en veel Neven:
        Men groet hem al van vers,
        Zijn Naam wordt hoog verheven;
        Al waar het een halven Zot,
        Men mint hem om het genot:
        Dat doet den ronden God.
      
      
        Die lustig teert en smeert,
        Met Gasten en met Brassen:
        Die acht men waard geÃ«erd,
        Elk een weet op te passen:
        Niemand gaat garen mis,
        Daar wat te kluiven is,
        Elk voegt hem aan den Dis.
      
      
        Maar zo door tegenspoed
        De kans eens komt te keren,
        Dat men hem wachten moet
        Van veel te Banketteren:
        Dan is het, Adieu Compeer,
        Dan heeft elk een af-keer,
        Men kent gheen Vrienden meer.
      
      
        Al scheen de Vriendschap groot,
        Men ziet ze haast ontwennen:
        Dan proeft men dat de nood
        De Vrienden recht leert kennen.
        het Is beter God betrouwt,
        Dan datm' op Vrienden bouwt,
        Wiens Liefd' zo licht verflouwt.
      
    
  