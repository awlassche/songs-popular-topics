
    
      
        Gezegend zij de Heer, mijn rotse in het lijden,
        Die mijne hand geeft onderwijs in het strijden,
        Mijn vingeren de kunst des oorlogs leert,
        Wiens goedheit mij voor des vijands magt verweerd.
        Hij is mijn burg, mijn hoog vertrek en sterkte,
        Die mij bevrydt, en steeds mijn heil bewerkte;
        Mijn schild, op wien ik mij betrouw in nood;
        Zodat mij het volk gehoorzaamt, kleen en groot.
      
      
        O Heer, wat is de mens en zijne waarde,
        Dat gij hem kent ? vergangbaar stof en aarde.
        Des mensen kind, dat gij het zoo veel acht,
        En het beschut met uwe hemelwacht ?
        De mens is slechts als nietige ijdelheden,
        Die, dagelijks door ramp op ramp bestreden,
        Voorbygaat, als een schaduwe die wijkt,
        En voor het licht der heldre zon bezwijkt.
      
      
        O Heer, neig toch den hemel en daal neder,
        En tref het gebergt met storm en blixemweder,
        Zodat het rookt: verstrooi der volken kracht,
        Door schicht op schicht verstuive des vijands magt,
        Diege op haar ziet, om haar tot gruis te maalen.
        Steek uwe hand uit uwe hemelzaaien:
        Ontzet mij, en ruktme uit den waterkolk,
        En uit de hand van het vreemd en magtig volk:
      
      
        Het listig volk, vol leugens te allen stonden,
        Wiens rechte hand vol valsheit wordt gevonden.
        Ik zal, o God, nu zingen met de luit
        Een nieuw gezang, dat uwen lof besluit.
        Ik zal u op het speeltuig van tien snaaren
        Steeds loven, daarge uw magt komt openbaaren.
        Gij die het heil en overwinning geeft
        Den koningen, zodat de vijand beeft.
      
      
        Die David komt van des vijands zwaard ontzetten.
        O Heer, wil toch der vreemden magt verpletten,
        Der zulken die steeds liegen met den mond,
        Wier rechte hand niet smeedt dan vond op vond.
        Opdat ons kroost, de zonen, zijn als bomen,
        Die rijzig in hun jeugd tot hoogte komen:
        De dochters ook als zuilen, naar den eis
        Gehouwen, van een koninklijk paleis.
      
      
        Laat verder onze winkels overvloeien
        Van voorraad, en des koopmans handel bloeien:
        het Vee teele voort met duizenden op het veld,
        Zodat men zelf het groot getal niet telt,
        Als het tienmaal komt bij duizenden vermeêren.
        Dat d'ossen, die het gras der weiden scheren,
        Wel in het vlees, gezond zijn, en in kracht:
        Het grove vee zij vruchtbaar in zijn dragt.
      
      
        Geef dat wij nooit van des vijands inbreuk horen,
        Om onzen vreê en stille rust te storen.
        Men hore geen gekrijs op onze straat,
        Noch moordgeroep, de vrucht van fellen haat.
        Welzalig is het volk altoos te roemen;
        Ja, tweewerf mag men hem gelukkig noemen,
        Dien zulks zoo gaat, wiens God Jehovah is,
        De Heer, altoos in zijne hulp gewis.
      
    
  