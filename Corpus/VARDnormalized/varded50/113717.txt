
    
      
        Zegt ons, o Gods gezant,
        Die uit u eeuwig land
        Genadig zijt gezonden
        Tot d'alderschoonste Maagd,
        Die God zo heeft beghaeght,
        'Thert hem zo konnen wonden.
      
      
        Zegt wat u klaar gezicht
        Gezien door 'themelsch licht
        Heeft in die Koninginne,
        De oorzake onzer vreugd,
        Den spiegel aller deugd,
        Het rijk van reine minne.
      
      
        Stelt ons haar eens ten toon,
        Te groeten haar gewoon,
        Om dus eens te beginnen
        In nieuwen liefdes brand
        Te groeten uit ons land
        Mariam met nieuw zinnen.
      
      
        Ik zag Gods hoogsten troon,
        Door gratie al te schoon,
        Die ik daar zag in stralen,
        De gratie, die zo zeer
        De schoonheid van den Heer
        Doet op de zielen dalen.
      
      
        Waar in ik zag de Maagd,
        Daar gij mij zo na vraagt,
        Den Hemel overtreffen,
        Den glans van hoogste deugd
        Zag ik, te zeer verheugt,
        Haar boven al verheffen.
      
      
        Ik zag den groten God,
        Die tot zijn eeuwig lot
        De Maagd had opgenomen,
        In de onbevleckte ziel,
        Die mij te zeer beviel,
        Met groot jolijt gekomen.
      
      
        'K zag hem met liefdes band,
        In hooghster minnen brand,
        Aan haar zo vast gebonden:
        'K zag daar zijn vreugd zo groot,
        Dat hij gelijke noot
        In schepsel had gevonden.
      
      
        Gedenkt dan dit gezicht,
        Wilt gij in een nieuw licht
        Uws sielens stem verzoeten,
        Met nieuwe liefd' en vreugd,
        In haar met mij verheugt,
        Mariam jonstich groeten.
      
      
        Op dat aldus den Heer,
        Om die nieuw liefd' en eer,
        Betoond aan zijn rein Moeder,
        Door haar ghebedt u zij
        Te milder te alle tij,
        'Nen helper, 'nen behoeder.
      
      
        Maar zegt ons, edel geest,
        'Tghen' ons belanght het meest,
        Wat dat gij saeght geschieden,
        Doen u de Maagd voldaan,
        Gods will' toe had gestaan,
        Komt ons dit doch bedieden.
      
      
        Straks dalen sach ik daar
        Des Heren Geest op haar,
        Gods kracht de Maagd omschijnen,
        Ik zag wel met ghenucht
        In een nieuw werde vrucht
        Haar zuiver bloed verdwijnen.
      
      
        'Ksagh God daar scheppen van
        Een kind, dat was 'nen man.
        Vol aller wijsheydts schatten:
        Het wezen van den knecht
        Werd aan Gods Soon gehecht,
        Wie zal dit oot bevatten?
      
      
        Verwonderd ik doen zag
        Klein als een bie dat lag
        In haar God ongemeten,
        Die ik met alle eer,
        Als onzer aller Heer,
        In het hoogste zag gezeten.
      
      
        Nu zegt mij voor het lest
        Gesteld hoe is geweest
        De Maagd in des' ghenaden?
        Wat licht was in het verstand?
        Wat vreugd? wat liefdes brand,
        In alle des' weldaden?
      
      
        De Maagd die saght all' aan,
        Want God haar dat verstaan
        De met de claerste stralen,
        Die hij ten zelven tijd
        Op haar, met groot jolijt,
        Liet overvloedig dalen.
      
      
        Waar door s' aenschoude klaar
        'Tghen' dat God vrocht in haar,
        Hoe zij nu werd Gods Moeder,
        Hoe, na het oud gewens,
        God werd in haar nu mens,
        Werd uwer aller broeder.
      
      
        Ik zag van het hoogste goed
        'Nen ongemeten vloed
        Op haar rein ziel geronnen,
        O ziel van liefdes brand,
        Ghestoct aan alle kant
        Geheel nu overwonnen!
      
      
        Den eigen niet zag zij,
        En over de ander zij
        De Majesteit des Heren,
        Verwonderd al te zeer
        Dat met die hoogste eer
        Just haar God kwam vereren.
      
      
        'Ksagh haar doen heel ontgheest,
        En van zo wonder feest
        In 'shemels welden zwemmen.
        Dus loeft in haar met mij,
        Vuyt liefdes jonst te blij,
        God mens met helle stemmen.
      
      
        Lof zij u, maghtich God,
        Die tot dat hoogste lot,
        Mariam hebt verheven,
        Door haar mij jonstich zijt,
        Dat ik in u verblijd,
        Haar dien geheel mijn leven.
      
    
  