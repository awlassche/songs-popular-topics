
    
      
        KOm schone Herderin,
        Mijn Laura die ik min,
        Komt treet met mij te velde in:
        Want ziet den dageraad,
        Zeer lieffelijck op staat,
        Komt liefste want het wordt te laat.
      
      
        Beminde Celadon,
        'k En zie noch niet de Zon,
        Dat zij gedaald is op ons Bron:
        Want hier al in dit dal,
        De mensen slapen al,
        Laat doch gesloten onze stal.
      
      
        Wel schone Laura Maagd,
        Gij zijt mijn Zon die daegt,
        Want uwe schoonheid mij behaagt:
        U Glans die licht zo verr',
        Schoonder als Lucifer,
        Die schone klare morgen-sterr'.
      
      
        Stilt herder dit gepraat,
        En naar u rust toe gaat,
        Ik bid u gij mij slapen laat:
        Want ziet zo haast Auroor,
        Daalt op het Hemels spoor,
        Zal ik gaan met mijn schaepjes door.
      
      
        Neen lief gaan wij nu bei,
        Want het is in de Mei,
        Vergunt mij deer dat ik u lei:
        Want ziet, acht lief! ik zal,
        Al van dit groene dal,
        Maken een kroon van bloemkens al.
      
      
        Ik weet wel zoete vrint,
        Dat gij mij zeer bemint,
        Daarom ben ik tot u gezind,
        Ik zal dan ras opstaan,
        Schieten mijn Kleeren aan,
        En met mijn Schaepkens weiden gaan.
      
      
        Mijn uitverkoren Bruyt,
        De vreugd mijn hert ontsluyt,
        Dat gij verhoord mijn droef geluid:
        Kom kom mijn Laura kom,
        Mijn overschoone blom,
        Kiest mij voor uwen Bruidegom.
      
      
        Neen Herder het is noch tijd,
        Het dient noch wat gevrijt,
        Wel waarom gij zo haastig zijt?
        Neen neen mijn lieve maet,
        Te haastig dat is kwaad,
        Daarom versint met wijzen raad.
      
      
        Regeerster van mijn hert,
        Voederesse van mijn smert,
        Ach dat u ziel beweegt eens werd:
        Gij zijt die minder ontstelt,
        d'Oorsaeck is u schoon belt,
        Dat Celadon van liefde quelt.
      
      
        Herder stilt dit geklag,
        Ik mij wel spoeden mag,
        Want het wordt spa op den dag:
        Mijn Vee dat ziet al om,
        Dorstig naar kruid en blom,
        Zij waren geern aan den brom.
      
      
        Mijn Laura ik gaan mee,
        Ik bid u weest te vree,
        Want ik gaan naar dezelve stee;
        Daar ik in het jeugdig dal,
        Mijn lieve Bocxkens al,
        Bij uwe Schaepjes leiden zal.
      
      
        Adieu ik gaan wat voor,
        Mijn Schaepjes lopen door,
        Zij zullen dolen in het spoor.
        Ach Lief stelt u gerust,
        Gij maakt mijn hert vol lust,
        Ach liefste Bruyt noch eens gekust.
      
    
  