
    
      
        Wat vrolijkheid en vreugd,
        Hebben wij nu verkregen?
        Wij zijn nu weer verheugt,
        Over Godes milden zegen:
        Die trouwelijk ging bewaren,
        Den gantsen Winter deur:
        Den Oogst die wij vergaren,
        Met vreugden in de schuur.
      
      
        Den Landman is verblijd,
        Wanneer hij door Gods zegen,
        En zijn arbeid en vlijt,
        Zijn schoven heeft verkregen:
        In d’schuur, na zijn behagen:
        daar hij het gansche Iaar,
        veel zorge moet voordragen:
        Is dan buiten gevaar.
      
      
        Met zwaren arrebeyd,
        Moet hij zijn landen braken:
        Om die door goed beleid,
        Alzo bekwaam te maken:
        Door plagen en door eyen,
        Ook missen met fatsoen:
        Met delven ende greien
        Moet hij veel moeyten doen.
      
      
        Hoe is den Landsman staat?
        Gevangen met benouwen;
        Als hij zijn dierbaar zaat,
        Aan ‘het Land moet gaan betrouwen:
        Maar als de Heer zijn zegen,
        Daar rijk’lijk over giet:
        Door enen milden regen,
        Dan minder zijt verdriet.
      
      
        Als dan de Winter komt,
        In ‘het korte van de dagen,
        Dan is hij weer beschroomd,
        Voor al de stuure vlagen,
        De vorst en Noorde winden,
        Die maken hem versteld,
        Dat die zielen verslinden,
        Zijn Koren op het Veld.
      
      
        Maar in een zoeten tijd:
        Als ‘het weer begint te groeien,
        Dan is hij weer verblijd,
        En als hij dat ziet bloeien:
        Dan gaat hij met verblijden,
        Loven den Schepper goed,
        Voor de vrugtbare tijden,
        En zegen overvloed.
      
      
        Als hij dan ‘het rijp gewas
        Gaat mennen met zijn wagen,
        In zijn Schuur of tas,
        Dat is zijn welbehagen:
        Voor zijn spitten en graven,
        Vind hij zijn herten lust,
        Voor zijn arbeid en slaven:
        Neemt hij dan weer zijn rust.
      
      
        Wel Landman dit is maar
        Een tydelyken zegen
        Die gij na veel gevaar,
        Ten laatsten hebt verkregen:
        Daar gij voor dief of rover:
        Nog niet en bend bevrijd,
        Schoon dat gij u daar over,
        Nu eenigzints verblijd.
      
      
        Dat dog ‘het ware goed,
        Dat wij ons gingen pogen,
        Gelijk den Landman doet,
        Met ons geheel vermogen,
        Om ook ons eigen zelven,
        Met wijsheid en verstand:
        Te graven en te delven:
        Gelijk den Boer zijn Land.
      
      
        Op dat ons hert bekwaam:
        Mogt wezen voor den Here,
        Vrugten hem aangenaam,
        Te dragen tot zijn ere;
        ‘top dat wij onze schoven,
        Ons zielen met jolijt,
        Brengen daar zij voor ‘het roven,
        Van dieven zijn bevrijd.
      
      
        Dat wij in des hemels schuur:
        Mogen naar dit kort lijden:
        En ogenblik getreur:
        Met heerelijk verblijden
        Den groten Landman loven:
        Die gants de wereld bout,
        En zegent nu van boven:
        De plant die hem betrout.
      
      
        Oorlof mijn vrienden goed,
        Schoon dat ik hier ging zingen,
        Het geen den Landman doet:
        Al schynen ‘het slegte dingen:
        Nogtans den Schepper goedig,
        Heeft zelver ingestelt,
        En zegent overvloedig:
        Het bouwen van het Veld.
      
    
  