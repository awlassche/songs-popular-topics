
    
      
        Geliefkens eer gij waart geboren
        Sydy van den Heer verkoren,
        Om te samen wezen een:
        Gaat en doet na zijn gebieden,
        Wat hij wil dat moet geschieden,
        Daar en zijn geen tegen-re'en.
      
      
        Wilt gij God, en mens behagen,
        Leert malkander toch verdragen,
        Gaat den ander te gemoet
        Met bescheyde, wijze, reden,
        Tracht doch na de rijke vrede,
        Dat des het beste Bruylofts-goet.
      
      
        Wilt uwe kinders met uwe leven
        Deughdelijcke lessen geven,
        Goede voor-gangh leert zo zoet,
        Meerder als de straffe dingen,
        Die zijn zelven kan bedwingen,
        Dunkt mij dat niet kwalijk doet.
      
      
        Leert haar, eer dat zij gaan slapen,
        Waar toe dat zij zijn geschapen,
        Dat des tot lof van God den Heer,
        Brengt ze op tot synder eren,
        Gaat met haar in het huis des Heren,
        Tot de ongevalschte Leer.
      
      
        Recht gelijk de steene kruiken
        Na de vetticheyd zal ruiken,
        Die men eerst-mael daar in doet,
        Zo gaat het met onze zinnen,
        Zo wij met de jeugd beginnen,
        Zo gedytet kwaad of goed.
      
      
        Even als van goede bomen
        Nimmer kwade vruchten komen,
        Zo is het ook in een geslacht,
        Die den Heer Godvruchtig vrezen,
        En niet anders willen wezen
        Als zij willen zijn geacht.
      
      
        Rein van herten, en van wandel,
        Trou, en recht in haren handel,
        Sullicken die zegent God,
        Met veel tijdelijcke have,
        Met gewenste schone gaven,
        Die haar zo vallen te lot.
      
      
        Een gheluckich zalig leven
        Wil de goede God u geven,
        Met al wat men wensen mag
        Dat geoorloft is te wensen
        Voor de alderbeste mensen,
        Tot in, en na haar sterref-dagh.
      
    
  