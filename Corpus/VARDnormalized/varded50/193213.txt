
    
      
        Ontfermt u Vader over mij,
        Ik ken dat ik een Zondaar zij,
        Ik heb gedwaald ende gesneeft,
        Naar uwen wille niet geleefd;
        Ik bid u Vader mij verhoord,
        O Heer! mijn zonden zijn zo groot.
      
      
        Ik was noch Jonk en onbedacht,
        En heb u Gebot niet geacht,
        Gelijk ik schuldig ben te doen;
        Dus wil ik mij tot deugden spoen,
        Ik bid u om genadigheid,
        Verleend mij u barmhertigheid.
      
      
        Na de boosheid heb ik gehoord,
        En heb o Vader! u verstoort,
        Dus wilt mij in genaed ontfaen,
        En laat mij niet verloren gaan,
        Maar geeft mij doch volstandigheid,
        Tot mijner zielen zaligheid.
      
      
        Gij hebt geleden Here goed,
        Aan het Kruis gestort u dierbaar bloed,
        Om mij te lossen uit den noot,
        Al daar ik lag in zonden dood:
        O Heer door u genadigheid,
        U Rijke mij doch toe bereid.
      
      
        Lucas vijve daar staat het bloot,
        Dat God niet wil des zondaars dood,
        Maar dat ze hun bekeren fijn:
        Zo wil hij haar genadig zijn:
        Maar gaan zij in haar zonden voort,
        Zo blijft de Heer op haar verstoort.
      
      
        Ik roepe o Heer u alleen,
        U komt de eer en anders geen;
        Weest doch O Here niet verstoort,
        Al zijn mijn zonden zwaar en groot,
        Laat mij doch niet bezijden gaan,
        Als ik voor u oordeel zal staan,
      
      
        Gij zult scheiden o Vader vroe,
        De kwade Mensen uit de goe,
        Tot die zo zult gij spreken fijn:
        Komt al gij Uitverkoren mijn,
        Ende bezit mijns Vaders Rijk,
        het Welk u bereid is eeuwiglijk.
      
      
        Maar tot de kwade spreekt gij, vliet
        Van mij, want ik en ken u niet,
        Gij hebt mijn woorden niet geacht,
        En mijnen wille niet volbracht,
        Dus vlied van mij in korten stond,
        Al in den diepen helschen grond.
      
      
        Aanziet o Heer mijn groot ellent,
        U Barmhertigheid tot mij went,
        Na uwen Vaderlijcken aard,
        Hout mij o Heer voor geen Bastaard,
        Aanziet mij voor u Kind bekwaam,
        Zo mag ik zijn een Erfgenaam.
      
    
  