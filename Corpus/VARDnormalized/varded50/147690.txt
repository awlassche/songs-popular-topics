
    
      
        ZEer heilig heerlijk wijs alwaardig
        En algenoegzaam groot en goed
        Almagtig, trou en ook regtvaardig
        Waaragtig leven minlyk zoet.
      
      
        Van ende voor u zelfs en allen,
        Die regt kennen zijt gij Heer,
        Ja al wat in het hert kan vallen,
        Zijt gij en nog oneindig meer:
      
      
        Zo zijn ook alle u besluiten,
        U daden en u gans beleit,
        De Aard' en Hemel hoort men uiten:
        Al des Heren doen is heerlykheit.
      
      
        Al was het dan dat gij mijn wout doden
        Voor eeuwig, gij blijft even goed:
        De wil omhelst maar het vlees zeer noden
        Al wat u wysheit met mij doet.
      
      
        Kom dan o Heer gij zijt de hoge
        Doet alles met mij dat u lust,
        het Zij met of tegen mijn vermoge:
        U vrij beleit dat is mijn rust.
      
      
        Hebt gij meer eer in anders leven,
        Ziet Heer hier ben ik, dood mijn vrij
        Laat uwe Eer maar zijn verheven:
        Want dat is goed of schoon ik lij.
      
      
        Dog dit weet ik o Heer verkoren
        Dat eens van wil met u te zijn,
        Geen teken is van een verloren,
        Maar van een die zak zalig zijn.
      
      
        Al wat op aard' mij dan kan beuren
        Van uwe hand het is mijn al goed:
        'k Wil over u beleit niet treuren,
        Heer al u bitter is mijn zoet.
      
      
        Wilt gij mij laten onder zonden,
        U wil bemin ik het is mijn wel:
        Wilt gij mijn slaan ja diepe wonden,
        Of leiden stedes door de hel.
      
      
        Wilt gij door duister mij doen treden
        Of brengen in een dorr' woestijn:
        Ik ben met uwe wil te vreden,
        U doen zal mijn genoegen zijn.
      
      
        Hoe wel ik zond' en boze daden,
        Als vlesches werk gedurig haat:
        Ook lijden, dorheit en veel kwaden
        Mijn om haar zelfs niet aan en staat.
      
      
        Maar wens van al te zijn ontslagen
        Zo verr' het kwaat en zondig is:
        Ik ben ook willig om te dragen
        Als het mijn des Heren wil zo is.
      
      
        De tyt, de maat, en ook de wijze
        Laat ik vrijwillig aan u Heer:
        Gij blijft, gij komt, ik wil u pryze,
        In al u wegen even zeer.
      
      
        Al wat u hand mijn toekomt zende
        Dat, en niet anders ik en wil,
        Gij zijt het begin en ook mijn ende,
        Ik wagt op u en zitte stil.
      
      
        'k Wil in alles heilig roemen
        U lieven, loven, prijzen vrij,
        U goed in all' uw daden noemen,
        In alle staten te aller tij
      
      
        Dit is mijn wens door Gods genade
        In mijn gewrogt door des Geestes kragt
        Ik hang van Jezus af gestade,
        Van en door wien ik alles wagt.
      
      
        Ook dat, om dit te blijven wensen
        In wens en wil steers voort te spoen
        Tot dat ik kom daar zaal'ge mensen
        Haar wens verwisselen met doen.
      
    
  