
    
      
        Schippers die om verre varen,
        Door de baren,
        Met haar Schepen rijk gelaen:
        Hebben Kaart, Kompas, en Bogen,
        Steeds voor ogen,
        Om niet buiten het spoor te gaan.
      
      
        Kan een kleine schat des mannen
        Zo in spannen,
        Wel hoe stellen wij ons aan?
        Om des Werelds woeste baren
        Door te varen,
        En na het Vaderland te gaan.
      
      
        Wilt voor eerst de Wereld haten,
        En verlaten,
        Schout haar ijdelheid en vreugd:
        Onrechtvaardig goed laat varen,
        En in het sparen
        Doet den hongerigen deugd.
      
      
        Ijdelheid en snoode ranken
        Wilt af danken,
        Pracht en praal stoot met de voet,
        En noch duizend snoode zonden,
        Loose vonden,
        Die men al verlaten moet.
      
      
        God en ook zijn Ouders eren;
        Ook verkeren
        Bij die vroom zijn van gemoet;
        Christi Dienaars vlijtig horen,
        En nasporen
        het Geen men doen en laten moet.
      
      
        Wilt u Doop te recht beleven,
        En begeven
        U ten Heilig Avondmaal:
        U gelove tracht te sterken
        Met goe werken,
        Tot gij komt in des Hemels zaal.
      
      
        Om des krachten te verkrijgen,
        Wilt niet zwijgen,
        Maar bidt ijverig uwen God,
        Dat zijn Geest in u mag werken
        En u sterken
        Te volbrengen zijn Gebod.
      
      
        Die zo voort gaat al zijn leven,
        Zal verheven
        Worden in des Hemels Hof,
        En met alle Hemelingen
        Altijd zingen
        Godes eer en Christi lof.
      
    
  