
    
      
        ‘k HOorde des voorleden dagen
        Phyllis laten menig zucht,
        Dies ik haar ging d’oorsaeck vragen,
        Waar dat suchtjen nam de vlucht;
        Maar zij met een innig klagen
        Sprak mij soetjens aldus aan:
        Dat ik het u maar derfde klagen,
        Mijn gezucht waar haast gedaan.
      
      
        ‘k Vrees oft iemand kwam te krijgen
        Kennis van mijn stille pijn:
        ‘k Zoek mijn qualen zelf te zwijgen,
        Wie sou dan mijn helper zijn?
        Maar ik hope dat des plagen
        Zullen door de dood vergaan:
        Ha! dat ik het u derfde klagen,
        Mijn gezucht waar haast gedaan.
      
      
        Laat mij, Liefste, doch verwerven,
        Dat ik weet uws herten grond,
        Alwaar het dat ik moeste sterven:
        ‘k Kan wel dwingen mijnen mond:
        Maar op al mijn stadig vragen,
        Heb ik anders niet verstaan:
        Laken! dat ik het derfde klagen,
        Mijn gezucht waar haast gedaan.
      
      
        Door des smerte niet om stelpen
        Wordt mijn ziel gedrukt te neer;
        Genen drank en kan mij helpen,
        Mits ik gene hulp’ begeer,
        Al sou mij het hert door-knagen,
        En mij in het graf doen gaan:
        Ach! dat ik het u derfde klagen,
        Mijn gezucht waar haast gedaan.
      
    
  