
    
      
        IK weet een Meisje pertinent,
        Zij staat in mijn hert geprent,
        En haar naam die is Rosette,
        Toerloerette, toerloerette,
        Och wat schoon Rosette.
      
      
        Als ik haar zien over de straat,
        Toont zij mij een blij gelaat,
        Van gang zo is zij heel adrette,
        Toerloerette, toerloerette,
        Och wat schoon Rosette.
      
      
        Het voorhoofd als een pronk altaar,
        Blond gekruld zo is het haar,
        Zij heeft twee bruine ogen gelijk een gette,
        Toerloerette, toerloerette,
        Och wat schoon Rosette.
      
      
        En als ik zie haar lief gezicht,
        Dan zo word mijn hert verlicht,
        Haar Neus en Mondjen is heel nette,
        Toerloerette, toerloerette,
        Och wat schoon bruynette.
      
      
        Zij heeft een hals lelie wit,
        In haar Kin is enen split,
        Zij is niet te mager of niet te vette,
        Toerloerette, toerloerette,
        Och wat een schoon Rosette.
      
      
        Aan haar lijf is niet een lid,
        Dat het Meisje kwalijk zit,
        Zij is dun van middel en dik van titte,
        Toerloerette, toerloerette,
        Och wat schoon Rosette.
      
      
        Haar gatjen gelijk een klok,
        Schoon zij draagt een hoepelrok:
        Rond van heupen dat maakt haar nette:
        Toerloerette, toerloerette,
        Och wat schoon bruynette.
      
      
        Ik wens dat ik het Meisje nouw,
        Haast mag krijgen tot mijn Vrouw,
        En dat wij even door trouwe nette,
        Toerloerette, toerloerette,
        Ik met mijn Rosette.
      
    
  