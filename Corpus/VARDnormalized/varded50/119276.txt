
    
      
        O Ziel, verlaat uw leeme woning,
        Verhuis: uw vrees vind geen verschoning,
        Wanneer gij Christus sterven ziet.
        Het Leven wild' aan het hout zelf sterven,
        Om door zijn dood u te verwerven
        Dat gij het Leven steeds geniet.
      
      
        De dood is van een Boom gekomen:
        Maar van een Boom heeft ook genomen
        Ons levens oorzaak zijn begin.
        Zo heeft den Tweeden Adam het leven,
        Dat d'eerste spilde, weÃªrgegeven:
        En wend het verlies zelf tot gewin.
      
      
        O Christe, God, wat zoud uw sterven
        Voor uwe schaapen niet verwerven,
        Door zulk een onwaardeerb're prijs?
        'k Daal met U in het Graf ter neder;
        Op dat ik uit de dood ook weder
        Met U in heerlijkheid verrijz'.
      
      
        Mijn ziel, verhuiz', verhuis na boven:
        Ik zie den Hemel opgeschoven,
        En Christus met zijn Rechter-hand
        U tot Hem wenken, daar de Reien
        Der Eng'le Chooren u verbeijen,
        In het zalig Hemels Vader-land.
      
      
        Ga willig, ga verblijd en spoedig,
        Volg, Hemeling, Hem edelmoedig
        Van wien gij vrij wat beters wacht.
        Wat schrik zoud u, o Ziel, ontstellen?
        Wanneer gij God u ziet verzellen,
        Waar is het gevaar dan dat gij acht?
      
      
        Daar bleet een Schaapje voor uw oren:
        O zoetste Jesu, wilt doch horen;
        Gij kent die stem: ei! zie doch om.
        Een Schaapje bleet, geneigd tot slaapen.
        O goede Herder, red uw Schaapen,
        En zorg zo voor uw eigendom.
      
      
        Ontsluit uw schoot: ach! doe mij open
        Uw goedheids Schaap-stal: 'k zal daar lopen.
        Daar ben ik voor geen Hel-wolf schuw.
        Ik sterv' in Jezu lof-gezangen.
        'k Zal dan de dood-steek nooit ontvangen,
        Maar 'k sterv', en sta weer op met U.
      
    
  