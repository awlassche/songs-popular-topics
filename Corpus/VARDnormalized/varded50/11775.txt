
    
      
        ALs wij aan Babels water-kant,
        Met druk en rouw begooten:
        Vast sweefden in een droeve stand,
        Met ons geloofs genooten:
        Ons tranen dropen langs de wang,
        Om Zyons val en ondergang,
        Ons Harpen en ons snaren,
        Aan Wilge-boomen op-gehecht,
        Betuyghden dat wij wel te recht,
        Des straffe schuldig wa-ren.
      
      
        Maar in al deze druk en smaad,
        Des slavernij en banden,
        Verzochten zij met sotte praat,
        Gezangen van ons Landen:
        Ja in ons meeste treurigheid,
        Zo scherften zij uit dertelheydt,
        Ei! wilt ons deuntjes zingen,
        Van Zyon, daar gij dus op bouwt,
        Daar u geslacht zo veel af hout,
        Ja wonderlijke dingen.
      
      
        Hoe zouden wij in dit verdriet,
        En in zo vreemde Landen:
        Den Here zingen enig Lied,
        Van het wonder sijnder handen?
        Ierusalem vergeet ik dij,
        V rechte hand vergelde mij,
        Eer zal mijn tonge kleven,
        En aan het gehemelt zijn gehecht,
        Eer ik u waarheid en u recht,
        Vergeten zal mijn leven.
      
      
        Ierusalem u deugd en eer,
        De roem van onze vreugde:
        Gedenkt aan het Huis van Edom Heer!
        Dat trots en vol ondeughde:
        Riep, werp straks Salems muyren of,
        En gruystse tot een puin en stof.
        Gij Babels Kind zult weten,
        Dat gij veel eer, met al u huis,
        Met al u Goddeloos gespuis,
        In d'afgrondt wordt gesmeten.
      
      
        O dapper Man! O vromer Held!
        Die het loon van hare trotsen:
        Op hare kinders weer vergeld,
        Te brijslen aan de rotzsen.
        ‘Heer! wilt de kinders van het gemoed,
        ‘Die in ons werden opgevoed,
        ‘Straks aan den steen verpletten,
        ‘Op dat de zond in haar geboord,
        ‘Mag in haar jonkheid zijn gesmoord,
        ‘En gene wortels zetten.
      
    
  