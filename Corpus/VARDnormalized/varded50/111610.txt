
    
      
        HOe zeer verlang' ik, GOD, en Koning!
        Dat eens uw Geest in mij syn' woning
        Mag stigten, Uwen naam tot eer!
        En ik ene levende vertoning
        Mag syn van CHRITUS, mijnen Heer!
      
      
        Ik hebbe Uwe goeden Geest van noden,
        Zal ik de heilige geboden
        Van mijnen MEESTER gade slaan:
        O laat Hij daag'lyks in mij doden,
        Al wat daar mee' niet kan bestaan!
      
      
        Wat Licht, wat Hulp, en nieuwe Krachten,
        Moet ik ontvangen, tot het betrachten
        Van het voetspoor, dat mijn HERDER ging!
        Leer mij geduurig op HEM wagten,
        'k Vermag dog anders niet een ding!
      
      
        Wat is het een Dal van donkerheeden,
        Waar door ik nog moet henen treden,
        Eer ik de Bovenstad genaak!
        En, uit het laage hier beneden,
        Eens door de Poorte binnen raak!
      
      
        O mocht' ik in myn' doodigheden,
        Of, als ik in den strijd moet treden,
        Ervaaren, dat HIJ in mij woon'!
        En met onuitgesproken reeden',
        Mijn sugten brenge voor den Troon!
      
      
        Om hier, gesterkt door die genaden,
        Te wand'len in de regte paden,
        Door het rein Geloof naar d'eeuwigheid:
        En wilt ons namaals eens verzaden,
        Met het Licht der zael'ge Heerlijkheid!
      
      
        Schoon de Aard' het Lichaam nog zal dekken,
        Zal des Heren Geest het eens opwekken!
        En niet weer tot verderfeniss'!
        Want dit moet ook ten teken strekken,
        Dat GOD volmaakt in LIEFDE is!
      
    
  