
    
      
        O Goede God, ontfermt u en onsluyt
        Het grondloos Wel van uw barmhertigheden;
        Een zwaar gewicht van zonden druckt mijn leden:
        Schrapt mijnen naam uit dijnen schuld-boek uit.
        Een lelijk vuil heeft mijne ziel besmet:
        Een sant-vlek heeft mijn suyverheyt geschonden:
        Wast en herwascht, en maakt mij weder net,
        En reinigt mij van mijn bedreve zonden.
      
      
        Want ik ontken voor u mijn misdaad niet:
        Mijn zonden zijn gestadig voor mijn ogen:
        Waar toe voor u gelochent of gelogen
        Die tot den grond in ons Geweten ziet?
        Heer, tegen u alleen heb ik misdaen,
        Van u alleen heb ik de straf te dragen,
        Dijn hoog gericht en kan ik niet ontgaan
        Als het u gelieft de koningen te dagen.
      
      
        In zonden heeft mijn moeder mij ontfaen;
        Van dat ik was van haren lijv’ ontbonden
        Ben ik geweest bezoedelt met de zonden:
        Van mijne jeugd heb ik mij steeds ontgaan.
        Gij, Heer, hebt mij mijn plichten doen verstaan
        Door uwe wet; uw woord vol trouw en waarheid
        Heeft mij den schat dijns wijsheyds opgedaan,
        Die mij bescheen met ongemeene klaarheid.
      
      
        Och, zuyvert mij, als ooit den Hysop de
        Door Priesters hand het zeer der Laeserye;
        Och, dat uw hulp mij van dit vuil bevrye
        En witter maeck’ als versch-gevalle snee!
        Geef dat mijn geest zich wederom verbly,
        Neem van mij weg den angst die mij doet kwijnen,
        Maak mijn gemoed van het stadig wroegen vrij;
        Van het wroegen, dat mijn spieren doet verdwijnen.
      
      
        Keer uw gezicht van mijne misdaad wijt:
        Zij kome nooit weerom voor u gedachten:
        Doe haar in des vergeetens poel versmachten;
        Scheld mij de schuld en ook de straffe kwijt.
        O Here, schepp’ in mij een ander hert
        Dat zuiver zij en onbesmet van binnen,
        En niet verrukt tot kwade lusten werd:
        Vernieuw mijn geest en geeft mij vaste zinnen.
      
      
        Wend niet, o God, uw ogen van mij af:
        Och, wilt mij van u aanschijn niet verstoten!
        Geef mij dien Geest die ’k eertijds heb genooten:
        Dien Geest, die troost in al mijn lijden gaf.
        Geef mij weer rust in mijn ontstelt Gewis;
        Doe mijn gemoed van blyschap weer ontvonken
        Door uwen Geest, die ik van binnen mis;
        Versterck mijn hert en uytgemerghde zonken.
      
      
        Zo zal ik haar, die uwe wet versmaen,
        Voor henen treen en uwe wegen leren;
        De zondaar zal zich flux tot u bekeren
        Wanneer hij ziet het goed aan mij gedaan.
        Wis-uit de schuld van het onnozel bloed,
        O God mijns heils, dat ik heb doen vergieten,
        Zo zal uw lof met ongetemde vloed
        Haast uit mijn ziel langs mijne lippen vlieten.
      
      
        Mijn tong is stram, mijn mond is in de klem,
        Ik ben als stom door het knellen mijner zonden:
        Ontsluytse, Heer, op dat ik mag verkonden
        Uw goedigheid met onvermoeyde stem.
        Zo deze schuld te zoenen had geweest
        Met rundren-bloed, uw auters zouden branden:
        Maar gij begeert voor manslag bok noch beest:
        Men suyvert die door geenigh’ offeranden.
      
      
        Bij u, o Heer, geld een verslagen ziel
        Door waar berouw vernedert en gebroken
        Veel meer, als iet te branden of te smokken
        Voor iemand die in sulcken zonde viel.
        Doe Sion wel na uwe goedigheid;
        Bouw-op uw Stad met vestingen en muyren,
        Ierusalem, dat u aen’t herte leit,
        Op dat zij mag in eeuwigheden duyren.
      
      
        Als dan zo zal uw hoge Majesteit
        Ons offerwerck zich wel gevallen laten
        En nemen lust in onze wieroock-vaeten
        Door zoeten reuk van de gerechtigheid.
        Dan zal ons doen u wezen aangenaam
        Als het reine hert is bij ons offer-vieren,
        Wanneer uw volk ter Tempel komt te zam
        En voegt uw lof bij haar geslachte stieren.
      
    
  