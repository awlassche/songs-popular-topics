
    
      
        Zou ik, o Heer! u niet zingen en loven,
        Die mij bestraalt uit uw woning hier boven,
        Daar de Englen juichen in uw heilig woord?
        Ja 'k zal, zoo lang mij hier de zon kom beschijnen,
        Tot uwen lof, dus verligten mijn pijnen,
        Die mij zoo dik genadig hebt verhoord.
      
      
        Dat is, o Heer! al mijn lust, en mijn leven.
        Dat is, het vermaak, daar ik van word gedreven.
        Mijn ziel rijst op dien toon ver boven het zwerk.
        En wenst haar gezang in het gezigt uwer Engelen,
        In het zalig geluid hunnes Koorgalms te menglen,
        Gelijk ik u hier aanroep in uw kerk.
      
      
        In uwen naam tred ik door de gevaren.
        In uwen naam kan geen leed mij bezwaren.
        Want die verkwikt, o Heer! mijn ziel en geest.
        Wat rampen, of noden mij drukken, of klemmen:
        Gij kuntze verheffen, en stillen, en temmen,
        En maken, dat mijn hart geen onheil vreest.
      
      
        Dat u, o Koning van hemel, en aarde
        Hier alle koningen houden in waarde
        Die voor uw magt verbijsterd staan, en stom.
        Ondanks, hoe vol trots, zij zijn alle uw aanbiddren
        Gelijk ze op hun troon voor u beven, en siddren
        Wanneer gij dondert uit uw Heiligdom.
      
      
        Nogtans weet geen mens uw genade af te meten.
        Die zoo ver boven het stardak gezeten
        Den bliksem zwait, en heerst in ruimer lugt?
        Gun mij (kan het uw goedheid en wijsheit gehengen)
        In deze beschouwing mijn tijd door te brengen
        Tot dat mijn Ziel, om u, dit lijf ontvlugt!
      
    
  