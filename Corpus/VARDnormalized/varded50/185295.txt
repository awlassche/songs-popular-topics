
    
      
        Lustig, schoon, en uitgelezen,
        s’Werelts schatten schijnen // goed,
        Maar wat vreugd kan daar in wezen,
        Na dien het verdwijnen // moet?
        Pijnen, doet, menig persoone,
        Al om dat,
        Maar mij dunkt ik ‘s leven krone
        Liever had.
      
      
        Een van beiden moet ik kiezen,
        Dus achte geen schade // ik,
        ‘het Vergankelijk te verliezen,
        Want of in dat kwade // strik,
        Dadelijk // mijn herte viele,
        Haar profijt,
        Kan niet baten, als mijn ziele
        Schade lijdt.
      
      
        Maar sou mij die kroon gebeuren,
        Waar in ooit ‘het verblijden, lag.
        Ik moet eerst veel avonteuren,
        Soomen in voortijden, zag,
        het Lijden, mag, ik niet ontvluchten,
        In torment,
        Is den troost dat al mijn zuchten
        Haast volendt.
      
      
        En ik moet wezen volheerdich,
        Om geen dinck aflaten, want
        Anders en ben ik niet weerdig
        Dit schoon uyttermaten, pand,
        Baten, kant, niet al beginne
        Ik den strijdt,
        Zo ik niet en overwinne,
        Vreugd ontglydt.
      
      
        In verdriet, in druk en pijne,
        Als vrijmoedig treder, gaan,
        En in des werelds woestijne,
        Veel vijanden wederstaan,
        Neder, slaan, het omgheloove,
        Toezien dat
        Niemand listig en beroove
        Mijnen schat.
      
      
        Ook en mag ik niet ontberen
        Dagelijks ‘het ontvangen, brood,
        Van den Hemel, oft verteren,
        Zoude mij het prangen, groot,
        Stranghen, noot, sou mij verdrukken,
        Ware God,
        Menichmael in alle stukken,
        Niet mijn slot.
      
      
        Ik mag wel vrijelijk spreken
        God is enen Herder, mij,
        Dat mij niet en zal ontbreken,
        Als oft ik al weder, zij,
        Verder, hij, zijn hand uitbieden
        Wil, dan hem
        Zoude konnen lof geschieden,
        Deur mijn stem.
      
      
        Een dinck doet mij vreugd verlenen,
        Want wanneer ten boosten, vest,
        Aan mijn ziele treurig wenen,
        Dan komt hij mij troosten, best,
        Oost, en West, waar ik mij kere,
        Hij mij is,
        Een bijstandig troostbaar Here,
        Zonder mis.
      
      
        Hij deur ‘het water der Iordanen,
        Mij van droefheid reinig maakt,
        Hoe wel na mijn bitter tranen
        Sathan noch vileinig, haeckt,
        Weinig, laeckt den moet, om in de
        Dood te gaan,
        Want God zal zijne beminde
        Helpen slaan.
      
      
        In het Land komende ten lesten,
        Daar stad noch kasteel, en sluit,
        Zijn vruchten zijn al ten besten,
        Afmaaien en delen, buit,
        Heel en, uit, is al mijn ploegen,
        Nu tot loon,
        Zal mij op den hoofde voegen,
        ‘s Levens kroon.
      
    
  