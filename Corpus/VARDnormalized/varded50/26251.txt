
    
      
        HOe groot o Heer, hoe zwaar,
        Wordt mijner haters schaer,
        Die mij brengt in dit lijden:
        Hoe krachtig is den hoop,
        Hoe noest is het geloop
        Der geen die mij bestrijden!
        Veel zeggen met verwijt,
        Tis immers nu ter tijd
        Ten eynd met hem gekomen.
        Zijn ziel en heeft nv meer
        Geen hulp aan God den Heer:
        Dien troost is hem benomen.
      
      
        Doch bistu mijnen schild
        O Heer: dijn goedheid milt
        Heeft altijts op mij d'ooge.
        Du bist mijn eer end lof,
        Die mij thooft wt den stof
        Richst op, end hefst om hoge.
        Ik heb noch andermaal,
        Mijn stem in smert end quael,
        Den Here voirgedragen:
        End altijd heeft mij God
        Van uit zijn heilig slot,
        Geantwoirt na behagen.
      
      
        Daarom ook nu wil ik
        Gaan liggen zonder schrik,
        Om mijnen slaap te nutten:
        End zonder zorg opstaan:
        Want God zal mij voortaan
        Wel zeker onderstutten.
        Ik waar niet eens ontstelt,
        Al saeg' ik daar in het veld
        Ia menig duizend knechten,
        Rondom haar leger slaan,
        Oft in slagorden staan,
        Om tegen mij te vechten.
      
      
        Sta op, verthoone dij,
        Mijn God: behoede mij,
        Die met dijn harde handen,
        Mijn vijanden verbaasd
        Opt kinnebakken slaest,
        End breeckst sgodloosen tanden.
        Bij God almachtig is
        Hulp ende troost gewis,
        In allerlei gevaren:
        Du streckst in overvloed,
        Heer, dijnen zegen goed
        Op dijne heylghe scharen.
      
    
  