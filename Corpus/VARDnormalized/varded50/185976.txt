
    
      
        MEisje lief wat zijt gij schoon,
        Lekre Wijn wat heb je krachten,
        Wie van u wind doch de kroon,
        En is waardig het meeste t'achten,
        Beide meen ik evenveel
        Des voor een minziek hart, die voor een'drooge keel.
      
      
        Krijg ik dorst, ik roep om Wijn,
        Voel ik trek om eens te kussen,
        'k Roep: waar mag mijn Kleuter zijn,
        En tracht mijne vlam te blussen,
        Zulks alleen behoeftigheit,
        Maakt dat men Bachus streelt, en Venus mint en vleit.
      
      
        Als ik smelt door minnegloet,
        Van de tintelende vonken,
        Die mij stremmen doen het bloed,
        Schuilende onder Fillis lonken,
        Daar ik zucht, door min verdriet,
        Denk ik aan Knaap Sileen, noch Vader Bachus niet.
      
      
        Maar als drinklust mij bekoort,
        En mij Bachus zelf komt noden,
        Die het verdriet in het harde smoord,
        Denk ik om gene andere goden,
        'k Weet van Venus noch haar zoon,
        Geen Jonge Maagd, kan dan mij blaaken, ook hoe schoon.
      
      
        Want, zoo haast 'k ben moe gekust,
        Kreun ik mij aan geen'schoone ogen,
        En bespot vervlogen lust;
        Ben ik zat van Bachus togen,
        Dan vloek ik den besten Wijn;
        En noem die Hemeldrank, een dodelijk fenyn.
      
      
        Verandring Fillis, is alleen,
        d'Oorzaak wij vermaaklyk leven,
        Verandring streeld ons ongemeen,
        En, zoo zij ons ging begeven,
        het Leven nam aanstonds de vlugt,
        Verandring is zoo nut aan het Mensdom, als de lucht.
      
    
  