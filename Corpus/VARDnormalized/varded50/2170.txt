
    
      
        MIJ blijft de min dan eeuwig bij
        En is niet uit mijn jeugdig hart te roeien.
        Door liefde kwaal schijn ik te bloeien
        En liefde schijnt te bloeien ook door mij.
        Ik maakt' een wondje met mijn Tong,
        Dat ik door Tong en Oog weer zelf ontfong,
        Ik meende van de liefde vrij te leven;
        Maar most terstond
        Mijn Hartje geven
        Die mij had gewond.
      
      
        Ik gaf mijn Hart dan willig heen
        En offerde mijn heel aan mijn beminde,
        Mijn dwalend hart zocht zich te binde
        Met zulk een die mij ongebonden scheen.
        Ik breng ter wille van dat Lief
        In stilheid voedsel aan mijn minne-grief.
        Al mijn vermaak bestaat slechts in gedachten,
        Bij dag en nacht
        Moet dat verzachten
        Mijne minne-klacht.
      
      
        Mijn Lief is mij doch niet zo wreed
        Of toont meêlijden met mijn minne-quaale,
        Wen ik een diepen aadem haale
        Word het gezicht uit deerenis besweet.
        Wat hulp is dan voor ons bekwaam,
        Nu onze sieltjes bei zo stemmen saam?
        Het Huwlijk kan alleen die smert verzetten,
        Laat u dan raân,
        En na de wetten
        Vang dat met mij aan.
      
    
  