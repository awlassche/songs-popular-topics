
    
      
        HEt Aarden-rond, en alle ding
        Dat in zijn ruimen omme-ring
        Zich of verschuylt of laat aanschouwen;
        Op woont; (het zij of klein of groot)
        In is; (hetzij levend’ ofte dood)
        Is Godes, die’t wel eer ging bouwen:
      
      
        Die’t konstelijk heeft toegericht,
        Gëevenaert in juist gewicht,
        Zo dat het heen noch we’er mag schrikken,
        Maar vast leit op’t onvaste vocht,
        Om-togen met d’onvaste locht,
        Door zijnes Al-machts wijs beschikken.
      
      
        De Aard is Gods. en ieder een
        Maakt hij ze, goedighlijck, gemeen:
        Doch ene plaats heeft hij verkoren
        En zich ter eigen woonst gemaakt,
        Daar ieder een niet in en raakt.
        Wien is daer’t borger-recht geboren.
      
      
        Hem, die, uit onvervalst gemoed,
        Godt-deuchdelijcke daden doet,
        Oprecht in al zijns levens wandel:
        Die in zijn hert niet is vergekt
        Op wijsheid die tot boosheid strekt
        En kloek maakt in verkeerden handel:
      
      
        Die, door geveynsden valsen eed
        Zijn tonge niet tot iemands leed
        Of heeft bereid, of wil verkopen.
        Dus staat den mensch’ (en anders niet)
        Tot zegening en recht geniet
        Van Godes heil, den ingang open.
      
      
        Dit’s ’tpadt waar langs men God genaakt.
        Dit zijn ze die God straf-vrij maakt
        En geen van haar voorleden zonden
        Tot zonde nu meer toe en telt,
        Maar heeft ze in het vergeet gesteld,
        Als in de diepe zee verslonden.
      
      
        Dit is het ware Israel:
        Dit zijn ze die, na Gods bevel,
        Ter deuchdt, on-aff-gemat, zich kloecken:
        Dit zijn ze die voor Gods aanschijn
        Behaechelijcke vrunden zijn.
        O! Heil wel waardig om te zoeken!
      
      
        Gaat op, gaat op, en maakt u wijd
        Gij poorten Gods die eeuwig zijt:
        Daar komt, daar komt een heerlijk Koning.
        Wie is de Koning dieder naakt,
        En, eren-rijk, zijn gangen maakt
        Na Godes uitverkoren woning?
      
      
        De Koning, zo omringt met eer,
        Die is een overmachtig Heer,
        In het strijden, dapper en stoutmoedig;
        In het oorlog, een groot-hertich held;
        Een man nooit afgeslooft in het veld,
        En in het verwinnen overvloedig.
      
      
        Was ooit een sterff’lijck mense waard,
        Door deuchdt en Godlijckheydt van aard
        In het eeuwig Godes huis te leven:
        Zo is het deze, die op’t pad
        Ter onverganckelijcker Stad,
        Zich zelfs ten voorbeeld heeft gegeven.
      
      
        Gaat op dan, (o!) en maakt u wijd
        Gij poorten Gods die eeuwig zijt:
        Daar komt, daar komt, een heerlijk Koning.
        Wie is de Koning dieder naakt,
        En, eren-rijk, zijn gangen maakt
        Na Godes uitverkoren woning?
      
      
        De Koning, zo omringt met eer,
        Die is een overmachtig Heer.
        De grote Here der Heirscharen,
        Die duysendt, duysendt, duysendt telt
        Wanneer hij zijn slach-orden stelt,
        Die is het, die, zeeg-rijk, in komt varen.
      
    
  