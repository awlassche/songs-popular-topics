
    
      
        Mijn ziele, wilt den Here vrolijk prijzen.
        Wat in mij is moet danckbaerheyt bewijzen
        Aan zijnen naam, met een aandachtig liet.
        Looft, o mijn ziel, den Here vol genaden,
        En roemet hoog syn heerlijke weldaden.
        In eeuwigheid wilt die vergeten niet.
      
      
        Prijst hem, die door syn goedheid heeft vergeven
        De zonden al die van u zijn bedreven,
        En u ontlast van cranckheyt ende noot.
        Die van het verderf gereddet heeft u leven
        Als het gevaar des doodes u deed' beven,
        En croonet u met mildheid overgroot.
      
      
        Die uwen mond versadiget met vreugde,
        Die op het nieu doet bloeien uwe jeugde
        Gelijk den arend jonk werd andermaal.
        Hij is de Heer, hij die rechtveerdig richtet
        Dengenen die voor den verdrucker swichtet,
        En maakt dat elk na werken loon behaal.
      
      
        Aan Mosen, op dat niemand zoude dwalen,
        Heeft hem gelieft syn wegen te verhalen,
        Aan IsraÃ«l syn wonderdaden al.
        Hij is een Heer barmhertig ende goedig,
        Die haast vergeeft, en is tot toorn lankmoedig
        Groot van genaed' het welk hij blijven zal.
      
      
        Maar als wij hem vergrammen ongestadig
        Zo straft hij ons, doch niet te ongenadig,
        Syn toornigheid en duert niet alle tijd.
        Hij handelt niet na al ons overtreden,
        Noch na verdienst der wederspannicheden
        Van ons begaan, maar, scheldtse geerne kwijt.
      
      
        Zo hoog' als gaat den hemel boven de aarde
        Is zijne gonst en goedheid hoog van waarde
        Voor allen die in zijne wegen gaan.
        Zo verre't oost van het westen is gescheiden
        Heeft God van ons onze ongerechticheyden
        Wt liefde en mee-dogentheyt gedaan.
      
      
        Gelijk hem plag een vader te erbarmen
        Syns lieven kinds, zo wil hem God ontfarmen
        Dergener die hem geven plicht en eer.
        Hij weet zeer wel waar uit wij zijn gesproten,
        En, als men ons na waarde wil begroten,
        Dat wij zijn stof en anders niet veel meer.
      
      
        Gelijk het gras zo zijn des mensen dagen,
        Hij bloeyet met vermakelijk behagen
        Gelijk een bloem ontloken op het veld:
        Maar, als de wind daar eenmaal overdrijvet
        Op hare stee zij langer niet en blijvet,
        Ia men en ziet niet waerse was gesteld.
      
      
        Maar Gods genae van eeuwigheid zal wezen
        Tot eeuwigheid, voor alle die hem vrezen.
        Op kindes kind rust syn gerechtigheid.
        Aan allen die niet van syn bond en wijken,
        Maar syn bevel betrachtende, doen blijken
        Dat zij om hem te dienen zijn bereid.
      
      
        De Here in den hemel heeft gebouwet
        Syn troon, waar van hij alle dinck aenschouwet,
        Syn koninkrijk regeret over-al.
        Dies looft den Heer, gij engelen, gij helden,
        Die zijne stem zo veel bij u laat gelden
        Dat gij verricht alleen syn wel-geval.
      
      
        Looft God den Heer gij hemelse heirscharen,
        En maakt hem groot gij vaerdige dienaren
        Die wakkerlijk doet wat hij u gebiedt.
        Dat Godes werk hem tsaem gebenedije,
        In elke plaats van zijne heerschappije.
        Looft God, mijn ziel, end' en vergeet hem niet.
      
    
  