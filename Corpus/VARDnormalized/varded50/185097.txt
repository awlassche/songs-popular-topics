
    
      
        Wij hebben grote vreugd,
        O broeders uitverkoren,
        Wanneer wij van u deugd,
        En goeden wandel horen,
        En als ons komt te voren,
        Dat aan u onzen vlijt
        Geenszins en is verloren,
        Dat maakt ons zeer verblijd.
      
      
        Want welk is onzen roem?
        Ons krone, prijs, oft ere,
        Welk is ons eigendom,
        Dat ons verblijd zo seere,
        Sijt gij niet in den Here,
        Ons herten vreugd alleen?
        Wij hebben nimmermeere,
        Ter wereld anders geen.
      
      
        Al hebben wij verdriet,
        Ter wereld in veel zaken,
        Wij achtent alles niet,
        Wanneer wij u genaken,
        Gij cont ons zo vermaken
        Met Gheestelijcken troost,
        In ons ghemoet wij smaken,
        Zo menig zoet propoost.
      
      
        Hoe lieflijk, en hoe fijn
        Is het, en hoe zalig mede,
        Wanneer gebroeders zijn
        Met malkander in vrede,
        In ware eenighede,
        En in der liefden band:
        ‘het Vermagh in den gebede
        Zeer vele van Gods hand.
      
      
        ‘het Is boven maten zoet,
        Als Gods heyl’ghe dienaren,
        Gelijk een Balsems vloed,
        Bij malkander vergaren,
        En met des herten snaren
        Oefenen zoet ghesanck,
        Den Here der Heirscharen
        Tot ere, lof, en dank.
      
      
        ‘het Is beter enen dag
        Te zijn in Gods voorhoven,
        Daar men van herten mag
        Des Heren name loven,
        Dan hier te zitten boven
        Ter wereld duizend jaar,
        ‘het Is beter zijn verschoven,
        Van de Godloze schaer.
      
      
        Een bede moet ik noch
        Broeders aan u begeren,
        En laat u door ‘het bedrog
        Des Satans niet afkeren,
        En laat u niet turberen
        Van Creaturen veel,
        Wilt die versmaden leren,
        De liefde is te el.
      
      
        Acht liefde boven al,
        Al soud’ de wereld scherven,
        In tijdelijk geval
        Wilt liever alles derven
        Om liefde te verwerven,
        En denkt in elk saysoen:
        Ik wil veel liever sterven
        Als liefde hinder doen.
      
      
        Dus broeders waar gij zijt,
        Van goed doen wilt niet zwichten,
        Dewijl wij hebben tijd,
        Laat ons malkander stichten,
        En ons licht laten lichten,
        Op dat daar uit zeer fijn,
        Een iegelijk mag richten
        Dat wij Gods kinders zijn.
      
    
  