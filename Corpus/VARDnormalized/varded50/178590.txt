
    
      
        Dit is den dag die van den Here,
        Geheiligd, en gezegend is,
        Laat ons die nu tot zijner ere,
        Besteden tot geheugenis,
        Dat wij aan aandachtelijk bemerken,
        Gods liefde, wijsheid, goedheid, macht,
        In alle zijne grote werken,
        Die hij voor ons heeft voortgebracht.
      
      
        Wel aan O ziel! zijt op getogen,
        Doet uwe gedachten boven gaan,
        Spant in u krachten en vermogen,
        Laat aardse zorg beneden staan.
        Dit is een dag van heyl’ge ruste,
        Mydt al wat u van boven trekt,
        Komt u geheel in God verlusten,
        Hij is de schat daar het hert na strekt.
      
      
        Vermaeckt u in des Heren wegen,
        Hoort, overdenkt zijn heilig Woord,
        U mond die brenge lof, en zegen,
        Tot Gods: en des naasten stichting voort.
        Spreekt van het Woord, zingt van Gods daden,
        Helpt, troost, en diend die met elend’
        Bezocht zijn. Leert ook des hemel paden,
        Aan dien die dwaalt, en God niet kent.
      
      
        Doet mij o God! boetveerdigh nad’ren,
        Den Tempel, daar u suyv’re woord,
        Van u volk, dat ‘er komt vergad’ren,
        In uwe vrees wordt aangehoord,
        Daar uwe kind’ren haar gebeden,
        Aan u, doen na den Hemel gaan,
        Wanneer ik met haar voor u trede,
        Doet mijne ziel met ijver aan.
      
      
        Bereid mijn hert, doorboor de oren,
        Als uwen Leraar tot mij spreekt,
        Doet in mijn ziel u stemme horen,
        Dat doch het herte smelt, en breekt,
        Maakt mij verstandig, en aandachtig,
        Dat mijn geloof, u woord ontvang,
        Bewerkt het door u Geest zo krachtig,
        Dat mijn ziele eeuwig aan u hang.
      
      
        Opent o Heer! der Leeraars monden,
        Begaeft haar met u Geest en kragt,
        Datvele worden van haar zonden,
        Op het pad der heiligheid gebracht.
        Dattrage, blinde, droeve zielen,
        In het binnenst’ worden onderricht,
        Ook die zo licht in zwakheit vielen,
        Dan zijn versterkt, getroost, gesticht:
      
      
        Laat d’offerhanden, en gebeden,
        Gedaan aan uwen heyl’gen naam,
        Van uwe kind’ren hier beneden,
        Voor u O God, zijn aangenaam:
        Dat de gebreken zijn vergeven,
        Die wij in uwen dienst begaan,
        Die onze ziel zo vast aen-kleven,
        Ziet al ons werk in Christo aan.
      
      
        Daalt neer, o God! met uwen zegen,
        Op het volk dat voor u aangezicht
        Verschijnt, en zoekt in uwe wegen
        Te wandelen, geeft het u licht:
        Ay! voed het met de rijke goeden,
        In u huis voor haar opgeleid,
        Neemt ze voor eeuwig in uw hoede,
        Kroont haar met goedertierentheid.
      
      
        Als gij mij Heer hebt opgenomen,
        In het eeuwig Hemels vaderland,
        Is mijne ruste, en lof volkomen,
        Wanneer ik t’uwer rechter hand,
        Met de verheerlijkte verkoren,
        Om u t’aenschouwen voor u sta,
        Zal ik zelfs zingen, en aanhoren,
        het Eeuwig Hale-Haleluja.
      
    
  