
    
      
        Mijn Eva wil niet rusten;
        Maar blijft al eens ghesint,
        Tot ongebonden lusten
        En wat het Vleys bemint:
        Zij raad, ik soud’ mijn leven,
        Mijn fiere jonge Ieucht
        Tot wellust over-geven,
        En dienen van de vreugd.
      
      
        Wat soud’ ik dan gewinnen,
        Als ik haar lopen liet?
        Een knagend’ hert van binnen,
        En enkel Ziel-verdriet:
        het En kan geen vreugde baren
        Dat bot ter Hellen stoot:
        Maar eeuwig kwalijk varen:
        Want zonde baard de dood.
      
      
        Ik kan het wel verzinnen
        Hoe dat het dient gesteld:
        Maar ik gevoel van binnen
        Wat mij doch dikmaal quelt,
        Het stuk is zo gelegen,
        En ik vind’ dit in mij,
        Als ik het goed’ wil plegen
        Ligt mij dat kwade bij.
      
      
        Ik heb een recht vermaken
        In Godes Wet en Woord,
        Mijn ogen konnen braken
        En tranen brengen voort:
        Wanneer ik kom te lezen
        Wat mij geboden wordt,
        En als ik denck in dezen
        Hoe veel ik kom te kort.
      
      
        Maar het Boek is nau gesloten,
        En het lezen af-gedaan,
        Daar komen gantse Vloten
        En troupen voor mij staan
        Van allerlei gedachten,
        Die mij, door schijn van lust,
        Noch dikwijls halve nachten
        Af-houden van mijn rust.
      
      
        het Kwaad, dat mijn zinnen haten,
        Neem ik zo dikwijls voor
        Om eeuwig na te laten,
        Te geven gheen gehoor:
        Maar eer de Zonne-stralen,
        Ia zelden noch zo lang,
        In Chetijs schoot gaan dalen,
        Singh ik mijn oude zang.
      
      
        Och! Dat ik was ontbonden
        Van dit ellendig lijf,
        Dat niet en zoekt als zonden,
        En zondigt tijdverdrijf;
        Of woudje mij dat geven
        Die d’Hoogste zijt genaamd,
        Ik wens te mogen leven
        Gelijk het mij betaamt.
      
    
  