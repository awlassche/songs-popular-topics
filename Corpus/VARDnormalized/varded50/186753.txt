
    
      
        Hoort toe, mijn volk, neigt tot mijn leer uw oren,
        Wilt, uit mijn mond, een schone reden horen,
        Ik zal, mijn mond opdoende, welbedreeven,
        U spreuken, om u op te scherpen, geven,
        Hoort toe, ik stort, als waar mijn mond een vliet,
        Zeer veel geheims, van ouds af al geschied.
      
      
        Wij hoorden zulks van onze vaaders melden,
        Ook weten wij het, gelykse het ons vertelden,
        En zullen het voor hun kinders niet verhelen,
        Maar het naageslacht getrouwlik mededelen,
        Vertellende, tot des Heren lof, voortaan,
        Wat wonderen syn sterkte heeft gedaan.
      
      
        In Jakob liet hij een getuignis zetten,
        En stelde zoo, in Israël, veel wetten,
        Gebiedende den vaaderen die saaken
        Hun kinderen doorgaans bekent te maaken,
        Op dat syn wil, van kind, tot kind, vermeldt,
        Met kennis, steeds zou werden voort vertelt:
      
      
        En zij op God hun hope stellen zouden,
        Gods werken niet vergeten, maar onthouden,
        En syn gebod gedienstig wel bewaaren,
        Om niet, gelijk hun vaaderen, te vaaren,
        Welk dwars geslacht, weerhoorig, los van geest,
        Nooit aan syn God trouwhartig is geweest.
      
      
        De kinderen van Efraim gesproten,
        Die waapenryk, zeer wis, met bogen, schoten,
        Die keerden om, ten daage van het strijden,
        Hoe quaamen zij zo schandig in het lijden?
        Zij hielden Gods verbond niet onbesinet,
        En weigerden te wandlen in syn wet.
      
      
        Zij hadden los syn daaden al vergeten,
        Syn wonderwerk, als zij om noodhulp kreeten,
        Hun klaar getoond, was hun geheng ontvloogen.
        Hij dede, voor hun aller vaadren ogen,
        Veel wonderen, door zijne sterke hand,
        In Zoans veld, en gans Egiptenland.
      
      
        Hij kloofde het meir, en sloot het waater open,
        Het weedersyds zo doende staan, als hopen,
        En voerde daar hen alle droog door henen.
        Hij leidde des daags, in ene wolk verschenen,
        En al den nacht, als in een vierpilaar
        Van glantsend licht, hun heir, en gansche schaar.
      
      
        Ook kloofde hij de rotsen der woestijnen,
        Waar zoo veel dranks voor hun uit kwam verschijnen,
        Als waar die uit den afgrond opgekomen.
        Want zijne hand bragt uit de steenrots stromen
        Van waater voort, en de dien waaterval,
        Als een rivier, afdaalen, langs het dal.
      
      
        Noch dorstmen in syn zonden voorwaart vaaren,
        Op dat men dus den Hoogsten aller schaaren,
        In het woeste land, verbitterd zoude maaken.
        Hun hart verzocht dan God met nieuwe saaken,
        Hun ziel belust begeerde nieuwe spijs,
        Hun mond weersprak voords God, op deze wijs.
      
      
        Kan, zei dien hoop, in deze woeste heiden,
        Gods hand ons wel een taafel toebereiden?
        Hij sloeg de rots, en het waater vloot daar henen,
        Zie, beek, op beek vloeit gins noch uit die stenen,
        Maar kan hij hier syn volk ook brood, en vleisch,
        Wel toebereidt doen geven, op hun eis.
      
      
        Dies God de Heer, die het hoorde, zeer verbolgen,
        Van vier ontstak, om Iakob te vervolgen,
        De rook syns toorns, in Israël aan het glimmen,
        Begon vrij hoog in vlammen op te klimmen,
        Om dat men God, door ongeloof, vergat,
        En op syn heil geen goed vertrouwen had.
      
      
        Daar hij nochtans van boven, tot hun leven,
        Geboden aan de wolken had gegeven,
        De deuren van den hemel open maakte,
        Het manna, dat recht voedzaam lieflik smaakte,
        Als regen, om te eten, op hen goot,
        En hemels koorn hun gaf voor daagliks brood.
      
      
        Een ieder man at, met syn huisgenoten,
        Een heerlik brood, als magtigen, en groten.
        Dus zond hij kost, die hen, op reis versaadde.
        Syn sterkte dreef, doch in syn ongenaade,
        Den oosten wind in het rond des hemels heen,
        En voerde dien van het zuiden aan met een.
      
      
        Voorts kwam op hen gevleugeld vleisch van boven.
        Zo dicht, als stof, gereegent, aangestooven.
        Als het zeezand was het voogelheir te tellen,
        Dat zijne hand, voor al die lustgesellen,
        In het midden van hun leger, vallen de,
        Als ook rondom hun woning daar ter stee.
      
      
        Doe aaten zij van zulke vette brokken,
        Tot elk zeer zat niet langer konde slokken.
        Zo gaf hij hun vol op, na hun begeren,
        Hun lust noch niet vervreemdt van al dat sineeren,
        Had noch hun spijs, in hunnen mond, en krop,
        En, zie, Gods toom ging tegen hen heet op.
      
      
        Syn grimmig vier, in Israël aan het vlammen,
        Dat doodde van de vetsten uit hun stammen,
        En velde vlugs de keur der jongelingen.
        Maar boven het blijk van alle deze dingen
        Geloofden zij, door zijne wondren, niet,
        En zondigden noch tegen syn gebied.
      
      
        Dies dede hij, in ydelheit hun daagen,
        En, door veel schriks, hun jaaren, vol van plaagen,
        Te niete gaan, en vruchtloos draa verteren.
        Gaf hij de dood eens veeler kruin te scheren,
        Dan vraagden zij, om hulp, na hem genoeg,
        En zochten God, weerom gekeerd, al vroeg.
      
      
        Dan dachten zij wat magt men hoort te vrezen,
        En hoe dat God hun rotssteen noch kan wezen.
        Dan wisten zij den Hoogsten zeer te roemen,
        En konden God hun zielverlosser noemen.
        Noch prees hun mond hem slechs met loos gevlei,
        Ook loog hun tong hem listig het geen zij zei
      
      
        Nooit wierdt hun hart oprecht met hem bevonden,
        Zij stonden niet getrouw aan syn verbonden,
        Doch hij te goed, en vol barmhartig heden,
        Versoende hen van het onrecht dat ze deden.
        Hij viel hun nooit, tot hun verderf, te straf,
        Maar wendde het vier syns torens dikwils af.
      
      
        Nooit wilde hij syn gansen brand verwekken.
        Hij dacht, zij zijn maar vlees, en aas der slekken,
        Ja slechs een wind, die weggaat zonder keren.
        Hoe dikwils heeft dien hoop de gunst des Heren,
        In het woeste land, verbitterd op doen staan?
        Aan hem veel smarts, in het wilde veld, gedaan?
      
      
        Al weder kwam hun oovrig zaad hem kwellen,
        Verzocht syn God, en dorst hem perken stellen,
        Daar doch syn magt aan Israël liet blijken,
        Dat alles voor syn heiligheit moet strijken.
        Het dacht niet aan dien dag, doe het, door syn hand,
        Verlost wierdt uit des weêrpartyders land.
      
      
        Het wist niet meer hoe hij Egipten quelde,
        Doe hij aldaar syn jammerteekens stelde,
        Syn wonderen, in Zoans veld, liet woeden,
        En hun rivier, in bloed, dat rood bleef vloeden,
        Verandert had, op dat noch man, noch vrou,
        Noch enig dier hun stromen drinken zou.
      
      
        Hij is het die hun door ongedierte derde,
        Dat daar vermengt hen opat, en verteerde.
        Hij zond den vors, die ook hun beste dingen,
        Door stank, verdorf, met over al te springen.
        Hij gaf de rups hun groen gewas, en ooft,
        De sprinkhaan kreeg hun arbeid voor syn hoofd.
      
      
        Hun wijnstok sloeg hij dood door haagelsteenen.
        Syn rijm verslond hun wilden vijg met enen,
        Ook liet hij het vee den haagel overgeven,
        Syn viervonk bragt hun beesten om het leven.
        Hij zond verhit op hen syn gramschaps gloed,
        Verstoorenis, en een benaauwt gemoed.
      
      
        Hij had daar toe veel engelen gezonden,
        Die zonderling op het quaaddoen zich verstonden.
        Hij woeg, na recht, een pad voor zijnen toren,
        Onttrok hun ziel, niet meer, als van te voren,
        Van des doods geweld, maar gaf, door al het gewest,
        Hun leven doe ook over aan de pest.
      
      
        Hij sloeg alom Egiptens eerstgeboren,
        Om, zoo het begin der krachten Chams te smoren,
        Wijl ieder in syn tent gerust ging slaapen.
        Doe dede hij syn volk, zo zacht, als schaapen,
        Op reize gaan, en leidde het met syn hand,
        Als kudden vees, in het dorre woeste land.
      
      
        Hij leidde het wis, het vreesde niets in het trekken,
        Hij had de zee hun vijand doen bedekken,
        Voorts bragt hij het tot de landpaal onzer steden,
        De landpaal van syn grote heiligheden,
        Tot dezen berg, dien zijne rechterhand
        Verkregen heeft, en met syn volk beplant.
      
      
        Hij dreef voor hun de heidens uit hun wallen,
        De Israël in het snoer syns erfdeels vallen,
        En elken stam in hunne tenten wonen.
        Maar hun verzoek dorst weer den Hoogsten honen,
        Zij maakten God verbitterd van verdriet,
        En hielden syn getuigenissen niet.
      
      
        Men week te rug, en trouwloos in syn handling
        Hiel ieder, als syn vaader eer, syn wandling,
        Zij keerden om, als loose valse bogen.
        Zij tergden, met hun hoogten, syn vermogen,
        En wekten hem tot toorn, en ijver op,
        Door menig beeld, en uit gesneden kop.
      
      
        God hoorde het lang, zo dat syn ongenaade,
        Zeer heet ontgloeit, syn Israël versmaadde.
        Syn tente stond te Silo wel veel jaaren,
        Noch liet hij dies syn tabernakel vaaren,
        Dien hij daar, bij de mensen, op een veld,
        Ter woning van syn godheit, had gesteld.
      
      
        Hij gaf een ramp, en liet syn sterkte vangen,
        De bondkist, met syn heerlikheit behangen,
        Viel in de hand van des weêrpartyders schaaren.
        Ook gaf hij die syn eigen erfdeel waaren
        Aan het oorlogszwaard, syn volk wierdt wreed vermoort,
        Want hij, vol viers, ontglom, op hen verstoort.
      
      
        Het vraatig vier verslond hun jongelingen,
        Men kon geen lof van jonge dochters zingen,
        Hun schoonste bruid bleef ongehuuwt verlegen.
        Hun priesterschaar viel, van het zwaard doorreegen,
        En als beklemt van schrik, en zwaar verdriet,
        Beweenden hen hun weeduwvrouwen niet.
      
      
        Maar God, de Heer, het ziende zoo wanschaapen,
        Doe weer ontwaakt, als iemand naa lang slaapen,
        En als een held, die moedig juicht van wynen,
        Sloeg syn partij, aan het achterdeel, met pijnen,
        En gaf hun eer, voor eeuwig, zoo een krak,
        Dat niemand ooit, dan smaadig, daar van sprak.
      
      
        Doch hij verwierp, als de arke wederkeerde,
        Syn Iosefs tent, dien hij voor heen begeerde,
        Hij koos geen stam van Efraim geboren,
        Maar Judans stam heeft hij voor die verkoren,
        Syn heiligdom moest op syn Zion staan,
        Die landberg stond syn liefde beerer aan.
      
      
        Daar bouwde hij het, zo hoog als heuvels rezen,
        En alzo vast, als s aardrijks grond kan wezen,
        Dien hij eens lei, om eeuwig lang te duuren.
        Ook wilde hij syn gunst aan David stuuren,
        Dien, zijnen knecht, verkoos hij tot de kroon,
        En nam hem van de schaapskooi tot den troon.
      
      
        Hij bragt hem aan van achter het schaap dat zoogde,
        Om Iakob, dien hij tot syn volk verhoogde,
        En Israël, syn erfenis, te weiden.
        Die hij oprecht van harten ook ging leiden,
        En, door syn hand, en goed verstands beleid,
        Wel heeft geleidt, en wysselyk geweidt.
      
    
  