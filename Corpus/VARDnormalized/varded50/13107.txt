
    
      
        O Zalig Hemels Jerusalem!
        O, onder duizend uitverkoren!
        Vereerd verr' boven Bethleem
        Want alle Sancten zijn in u geboren.
      
      
        Zingt nu mijn ziel een nieuwen toon,
        Met schoon Muziek looft God hier boven,
        Om dat hij daar zo mild zijn Kroon
        Verdeild, aan die hem waardig loven!
      
      
        Hoort hoe de Engelen elk om zeer,
        O heilig, heilig, heilig zingen,
        Voor onzen, en voor haren Heer,
        Ziet s'eens met lust in rust opspringen.
      
      
        Van d'eene kandt staat Moer en Maagd
        Maria, hoort s'eens musiceere
        Gans onbedroeft, heel onversaagd:
        Mijn ziele maakt nu groot den Here.
      
      
        Van de ander kant, van d'are zij
        Staan Patriarchen, en Profeten,
        Ziet s'eens te samen, even blij,
        Schreien en treuren is al vergeten.
      
      
        Hier naar zo volgen de twaalf, en twee
        Apostels, en Evangelisten,
        Zij zeggen: het is nu peys en vree,
        Och! oft de mensen ons vreuchd' eens wisten!
      
      
        Hier op zo komt de rode schaer,
        Gekloft, ghevilt, gebrand, gehangen,
        Zo mennich duizend Martelaar,
        Die naar ons komste zeer verlangen.
      
      
        Naar dees' zo swiert den groten trop
        Van Confesseuren, van Belijders,
        Die sluiten met een heldere krop,
        Ziet aan ons Strijders, maar nu Verblijders,
      
      
        Noch zijn der meer // veel Maagden teer,
        Die hier in suyverheyt floreerde:
        Daar na de Weeuwen, die God ter eer
        Den tweede man niet en begeerde.
      
      
        Maar d'eerste volgen 'tLam, waer't gaat:
        En zingen 'tLiedtjen uit den trueren,
        Dat niemants anders keel uitgaat
        En 'tbest hier van, het zal eeuwig duren.
      
      
        Summa, een schaer in groot getal,
        Zo groot, dat niemand die kan tellen,
        Hoe wel daar noch meer door den val
        Der zonden zijn gedaald ter hellen.
      
      
        O Jesu, Prins! o Vorsten groot
        Van dit groot Leger, van dees' Choren!
        Bewaard ons van den langen dood,
        Dat wij doch niet en gaan verloren.
      
      
        Doet ons gelei naar s'Hemels' huis:
        Wat daar op staat al ons betrouwen:
        Op dat wij mee, naar 'swerelts kruis
        Met all'dees' vrunden u altijd aanschouwen.
      
    
  