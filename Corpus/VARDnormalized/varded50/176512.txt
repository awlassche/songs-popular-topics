
    
      
        Gij die bezit des Hemels stoel,
        En rust dijn voet op Aarden,
        Hebt doch van onze smart gevoel,
        O God van groter waarden.
      
      
        Anschouw ons over groot' ellent,
        Onze Zonnen gaan verloren,
        Onze Dochters worden heel geschend,
        En wij geschat geschoren.
      
      
        Wij worden heel verbrand berooft,
        Daar neven noch gevangen,
        Men woelt ons strikken om het hoost,
        En werden half gehangen.
      
      
        'k En weet niet wat verscheiden pijn,
        Daar zij ons mede krenken,
        Duc d'Alba moet verrezen zijn,
        Wie sou dit aars bedenken.
      
      
        Verrezen is hij voor gewis,
        Met Beulen uytter hellen,
        Die even in de duisternis
        Zijn zwarte ziel zo kwellen.
      
      
        Och slaat u ogen eenmaal ne'er,
        O Heer op uwe Knechten,
        Wij hebben laas verdiend veel meer,
        Zo gij met ons wilt Rechten.
      
      
        Maar neen u goedertierenheid,
        Die eeuwiglijk zal duren,
        Ontsteken met barmhartigheid,
        Zal enden onze trueren.
      
      
        Den val-strick die ons is geleid
        Van Henderick den Jager,
        Brek haast ontwee, en straf bereid
        Voor dezen Boeren plager.
      
      
        Verblindt zijn ogen en verstand,
        Vermeng met duizend vrezen,
        Zijn nieren, hart en ingewand,
        Verdut zijn gantse wezen.
      
      
        Geeft Here dat hij vloek den dag,
        Doen hij in Veluw landen,
        En dat hij lang' beklagen mag,
        Dit moorden, roven, branden.
      
      
        Ons dunkt alre o grote God,
        Dat gij verhoord ons klagen,
        En onzen vijand tot een spot,
        Wel dapper hebt geslagen.
      
      
        Wij weten dat gij wreken zult,
        het Geschrei van Weeu'w' en Wezen,
        Waar van den Hemel is vervult,
        Dies moet onze kwaal genezen.
      
    
  