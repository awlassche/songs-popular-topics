
    
      
        Schoon gij het klagen van Enone,
        O Paris, nu versmaad,
        Die daad
        Zal tonen
        Uw verfoeilijk kwaad,
        Ha gyle, die de Trouw,
        Dus schaamteloos derft honen
        En uwe vrouw,
        Dus grieft met smert en rouw!
      
      
        Kan uw   Helena nu bekoren,
        Behaagd u haar gevlei,
        Daar gij
        Te voren
        Zwoer uw trouw aan mij,
        Als gij in Ydaas woud
        Mij deed uw klagten horen
        En duysendfoud
        Mijn naam schreef in het hout.
      
      
        Hoe weenden   uw onkuische ogen,
        Doe gij op Ydaas strand,
        O schand,
        
          Bewogen
        
        Met mijn Liefde-brand,
        Sprak: ‘Mijn standvastigheid
        Zal noit een drift gedogen
        Die mij oit scheid,
        Of van uw Min verleid.’
      
      
        Maar ag, ik zie te laat, O Goden,
        Dat gij naar mijn genot
        Slegts spot,
        Ha snode,
        Met mijn droevig lot
        En lagt in mijn verdriet,
        Beschimpende mijn Boden,
        En denkt   nu niet
        Het goed u eer geschied!
      
      
        Maar vreest, verrader die de Wetten
        Van eer en gastvrijheid
        
          Ontweyd
        
        En smetten
        Door uw schelms beleid
        Het bed van uwe waard:
        Hij zal uw vreugd beletten,
        Uw geile aard
        Besnoeien door zijn zwaard.
      
      
        Gij zult die vreugde duur bekopen,
        Als Menelaus Dolk
        Uw volk
        Bij hopen
        Zal ter helscher kolk
        Afzenden en verwoed
        Uw Hof en Stad doen slopen
        En zijne moed
        Verkoelen in uw Bloed.
      
    
  