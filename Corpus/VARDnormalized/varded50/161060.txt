
    
      
        Mijn Geest onrustig is
        In oordeels recht onwis,
        Wat zult gij Ziel aanvaarden?
        Natuur is vast gehecht,
        En blijft des Werelds knecht
        Gheboeyt aan snoode Aarde.
      
      
        Die Aarde is vol strijdt,
        Vol kwelling haat en nijt,
        Doch is zo op getogen
        Van ramp en vuil fenijn
        Dat zij is schoon van schijn,
        De Wereld blijft bedrogen.
      
      
        Gods woord daar tegen is
        Oncierlyck (maar gewis)
        Voor wufte Werelds mensen;
        Doch die het recht insiet,
        Vint vrede in verdriet,
        En wat zijn Ziel kan wensen
      
      
        De Wereld spoockt en rast,
        En steeds de Mens inblaest
        Het zoet van kwade lusten:
        Dies is mijn Ziel verflout,
        Beangst en zeer benout,
        En kan hem nimmer rusten.
      
      
        Natuur de Wereld mint,
        Doch als de Geest besint
        Wat loon zij komt te geven;
        Zo moet zij inder yel
        Verkeren haren ziel,
        Om buiten haar te leven.
      
      
        Zij geeft maar ijdel Lof,
        hetwelk met den mens tot stof
        Komt door den tydt verdwijnen.
        Daarom niet op haar bout,
        V zelf haar niet vertrout
        Om 'tgheen zij komt te schijnen.
      
      
        Maar zoekt Gods heilig woord,
        Gheloovich dat aenhoort,
        Zo salt een Anker wezen;
        Dat uwe Ziel behoudt,
        En geestelijk u trout,
        Aent Hemelrijk geprezen.
      
    
  