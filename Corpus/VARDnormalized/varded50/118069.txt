
    
      
        Wat ziet men menigmaal geschieden,
        Dat menschenvriendschap ons bedriegt:
        En dat die ons moest hulpe bieden,
        Verraderlijk en trouwloos liegt?
        Wat mag men op dien riedstaf steunen?
        Hij breekt, en wond die daar op leunen.
        Wie dan op enig mens vertrouwt,
        Doet als die op een zandgrond bouwt.
      
      
        Zeer zelden zal men liefde vinden,
        Die niet en spruit uit zelfsbelang.
        Het voordeel maakt, en scheid de vrinden.
        Dus gaat de wereld haaren gang.
        Een Judaskus word wel gegeven
        Aan dien men staat naar goed en leven.
        De lippe brand door liefdeschyn,
        En het hart dekt dodelijk venijn.
      
      
        Dus word men menigmaal bedrogen,
        En acht voor vriend, die vijand is.
        Men kan geen harten zien met de ogen.
        Dus tast men in de keur ligt mis.
        Gij moet dan niemand iets vertrouwen,
        Het geen u namaals kan berouwen
        Ontdekt te hebben aan een man,
        Die het tot uwe leed gebruiken kan.
      
      
        Wien gij voor henen dienst betoonde,
        Vergat wel ras het geen gij deed,
        Zo dat hij goed met kwaad beloonde.
        Men acht beloften, bond, noch eed.
        Men kan wel lachen, met behagen,
        Om eigen' loosgesmeede lagen:
        Als of men had wat groots beschikt,
        Wanneer men dien het niet wacht, verstrikt.
      
      
        De Wereld is vol trouweloosheid.
        De waarheid, en de liefd' ontbreekt.
        Het hart is vol bedrog en boosheid,
        Terwijl de tong gants anders spreekt.
        De waare vrienden zijn hier onder
        Zeer zeldzaam; ja bij na een wonder.
        Doch wat voor vrienden men verliest,
        Men houd zyn' vriend, wie God verkiest.
      
    
  