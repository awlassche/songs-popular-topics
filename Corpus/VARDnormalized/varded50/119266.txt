
    
      
        O Zalig eeuwig Leven,
        Mijn hoop, mijn troost, mijn wit,
        Hoe word mijn Ziel gedreven
        Na uw volmaakt bezit!
        O Levens-bron! Wanneer
        Zal mij uw Licht bestraalen,
        In des Hemels Glori-zaalen?
        Wanneer, wanneer, o Heer!
      
      
        'k Verlang eens zonder duister
        Uw lieflijk Aangezicht
        het Aanschouwen, bij de luister
        Van het heerlijk Hemel-licht:
        En dat mijn liefd het genot,
        En d'uiterste verlusting,
        Met volle Ziels berusting,
        Eens vind ik U, haar God.
      
      
        O dat uw Hemel-vreugde,
        Dien het zalig Heir geniet,
        Mij ook zo mee verheugde!
        O mogt ik het nieuwe Lied,
        Met d'Hemelingen Schaar,
        Eens voor uw Troon uitgalmen,
        Die altoos zege-psalmen
        Slaan op hun Citer-snaar!
      
      
        Wanneer word ik eens heerlijk,
        En heilig, zo als Gij!
        Wat is die staat begeerlijk!
        Dan praald' uw Beeld in mij.
        Wanneer ontwaak ik eens?
        Wanneer zult Gij mijn ogen
        Eens van mijn traanen drogen,
        Na zo veel droef gewens?
      
      
        O Leven van mijn leven,
        Drie-enig Levens-bron!
        Wil mij uw leven geven:
        het Geen nu alreeds begon.
        Laat Ziel en Lichaam beid
        U leven en genieten,
        Daar des Levens stromen vlieten,
        In Zalig' Eeuwigheid.
      
      
        O Zalig eeuwig Leven,
        Mijn hoop, mijn troost, mijn wit:
        Hoe word mijn Ziel gedreven
        Na uw volmaakt bezit!
        O Levens-bron wanneer
        Zal mij uw Licht bestraalen,
        In des Hemels Glori-zaalen?
        Wanneer, wanneer, o Heer!
      
    
  