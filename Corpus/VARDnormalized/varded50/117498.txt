
    
      
        Mijn mond en hart wil nu den Heer voortbrengen
        Lof en dank van zijn genade zingen,
        Heel ende klaar, voor dat hij heeft bewaard
        Mij dezen dag, goed in den zee-vaert,
      
      
        Voor duivels list, en ook voor kwade mensen,
        Voor Rovers macht, die na mijn schade wensen,
        Voor stormen groot, tempeest, wind en weer,
        Heeft mijn bewaard de goedertieren Heer.
      
      
        Nadien gij dan ons dezen dag zeer goedig
        Hebt bij-gewoond, weest ook des nachts voorspoedig.
        In onze Reis, blijft ons Stuurman wijs,
        Na goed Ree ofte haven propijs.
      
      
        Nacht ende dag is ons beroep te slapen,
        het Zij goed weer oft’ storm, het zijn uw slaven,
        Doch de nachten duister, koude ende lang,
        Maken verdriet, en ook ons herten bang.
      
      
        Slaap daarom niet, wilt u aan ons roer stellen,
        Verdrijf van ons’t geen ons soud’ mogen kwellen,
        het Zij Satan, slaap, dromen ofte krankheid,
        Onnut gepeins ofte enigheid.
      
      
        Voor sond’ en schand’ ons lichaam wel beware,
        Ook onze ziel, dat die zich niet en besware
        Met valse Leer, maar met den klaren dag
        Op-staen op-recht door uwes Geestes macht,
      
      
        Die wij gezond lieten in ons af-varen,
        Aan ziel en lijf, en goed, wilt die bewaren
        Den Koopman ook, Reeders en Ovrigheydt,
        Neem ons Heer aan onder uw hands geleid,
      
      
        Vader die zijt in den Hemel, u Name
        Werde geheiligd, uw Rijk toekom bekwame,
        Uw wil geschied’, geeft Brood, vergeeft misdaad,
        Breekt Satans macht, want alles in u bestaat.
      
    
  