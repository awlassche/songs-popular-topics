
    
      
        DE barre Winter is vervlogen:
        Natuur verrezen uit haar Nacht;
        Vrou Venus toond nu haar vermogen,
        Daar het al moet buigen voor haar Magt.
      
      
        De donk're Wolken, d'Onweers-vlagen
        Verstuiven voor haar schoon gezicht;
        De Zon lacht vrolijk voor haar Wagen,
        En praald met aangenamer Ligt.
      
      
        Het laauwe West, en het vrugtb're Zuiden,
        Bewijzen haar een God'lyke Eer.
        Het Aardrijk werpt een schat van Kruiden,
        En Bloemen voor haar voeten neer.
      
      
        het Schynd alles hier op nieuw ontlooken,
        Daar Morgen-Daauw, als Paarlen leit
        Op Roose bla'an, bij duizend roken,
        En geuren over het Veld gespreyd.
      
      
        De blijde Vogeltjes verbreiden
        De komst van Cyprus Koningin:
        Het vrolijk Vee springt door de Weiden,
        In het Hert getroffen door de Min.
      
      
        De Vis, die in de Pekel darteld,
        Is mee geraakt door hare Kragt!
        Die in de zoete Stromen sparteld,
        Vermeerderd gretig zijn Geslagt.
      
      
        Niets kan haar kragten wederstreeven
        In dezen aangenaamen Tijd,
        Nu zij het Heel-Al weer doet herleven:
        De Hemel zelf bemind en vryd.
      
      
        O Zon, die door uw Morgen-Straalen,
        En door uw Al verkwikkend Ligt
        Ons nood in Kalver-ryke Daalen!
        Breng Phillis een voor mijn gesigt.
      
      
        Begunstig mijn langduurig Minnen
        En zet haar Hert in vollen Gloed:
        O Venus! buyg haar stuurse Zinnen,
        Als ik mijn zielsvoogdes ontmoet.
      
    
  