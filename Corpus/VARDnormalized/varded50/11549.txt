
    
      
        O Gij Moeder met veel kinders,
        Hebt wat vreughds, maar meerder hinders,
        Sorge-draeghster van de vrucht:
        Schuyre-vulster van de Zomer,
        Niet zo fris maar vrij wat lomer,
        Hierom haeltmen zucht op zucht.
      
      
        Gij vanght alles af te scheren,
        Schapen, Ganssen met haar veren,
        Gij schraept alles in u zak:
        Gij ontrooft ons ook de bladen,
        En Apolloos schoon gewaden:
        Tot ons leed en ongemak.
      
      
        Gij brengt ons de Noorde-winden,
        Stormen, buien, die verslinden
        Wat op het land is en in zee:
        Gij brengt ons veel ramp en plagen,
        Krankheid en veel boze dagen,
        Ongesontheyd, smert en wee.
      
      
        Evenwel zijt gij te prijzen,
        Dat gij de kost gaat wijzen,
        Die eens Moeders grage hand,
        Heeft gaan zwelen, plukken, schuilen,
        Vyt de bossen, weiden, kuilen,
        Tot behoedsel van het land.
      
      
        Bacchus mag zich wel verblijden,
        Mits het zijn zijn volle tijden,
        Want hij krijgt zijn buyckjen rond:
        Ceres heeft haar niet te belgen,
        Zij mag danken, hij mag zwelgen,
        En zich maken ongezond.
      
      
        Gij doet onze Schuyren vullen,
        Die ons in de Winter zullen
        Zijn een aangename vreugd:
        Gij versiet ons door u handen,
        Voor het koude klapper tanden,
        En gij toont eens Moeders deugd.
      
      
        ‘Als de droefheid staat voor ogen,
        ‘Toont u dapper van vermogen,
        ‘Denkt; God zal het wel voorzien:
        ‘Ik bemerk in alle dingen
        ‘Dat er zijn veranderingen,
        ‘Die geen Mense kan bespien.’
      
    
  