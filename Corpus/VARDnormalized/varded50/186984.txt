
    
      
        Neem, o mijn ziel! hier geduld in uw lijden,
        Schoon u, in nood, de trouste vriend verlaat.
        Wien het gevaar komt of onheil bestrijden,
        Die vind zig hier van ieder een gehaat.
      
      
        Dat is de loop in het werreltse leven:
        Dat is de trouw, te vinden hier op aard.
        Zoo word de deugd ook verschopt, en verdreven:
        En niet een mens agt haar zijn hulpe waart.
      
      
        Laat o mijn ziel! u dit nimmer vertzagen!
        Zoo zag uw God, gevangen en verraan,
        Al zijne vrienden verplet, en verslagen,
        En niemand, tot zijn hulpe, blijven staan.
      
      
        Wilt gij de trouw bij de mensen dan zoeken,
        Daar God geen trou in zijn disciplen vond?
        Toen het joods geweld zig, te hels, dorst verkloeken,
        Aan hem, die hier, uit liefde, elk hulpe zond.
      
      
        Dat duur Juweel, o mijn ziel! blinkt hier boven.
        Wie trouw begeert, klim boven zon, en maan:
        Want toen ze op aard wierd verdrukt, en verschoven,
        Nam zij, tot haar verblijf, den hemel aan!
      
    
  