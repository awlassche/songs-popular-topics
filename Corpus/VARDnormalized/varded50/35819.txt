
    
      
        BEwaerders van mijn ziele,
        Engl'en van de eerste Choor,
        Voor u ik nederkniele,
        Lof en prijs u daar voor.
        Drievuldigheid wilt prijzen
        Om de weldaden groot,
        Die al uit haar verrijzen:
        En wilt haar eer bewijzen,
        Voor mijne Zondaar snood.
      
      
        Mijn Jesus is Besneden,
        Dat op den achtsten dag;
        het Bloed vloeyde uit zijn leden,
        Gelijk men doe klaar sach.
        Aan u Vader, het bloed 'k toone,
        En u heilige Geest
        Door het bloed van uwe Zone,
        Van zonden maakt nu schone,
        Mijn ziel en die geneest.
      
      
        Voor ons toont danckbaerheden,
        Een God, Aerdsch-Eng'len al,
        Om dat met Mense leden,
        Jesus lach in een Stal.
        Broeders wilt niet vergeten,
        het Bloed veel dat Jesus zweet,
        In het Hof van Oliveeten.
        Geeft Heer, die Christ'nen heten,
        Dat elk zijn wil vergeet.
      
      
        Gij van den derden Choore,
        Overheden genaamd:
        Drievuldigheid laat horen
        Lof, voor mij zo het betaamt.
        Door het geselen krijgt wonden
        Gij mijnen Jesu veel:
        Vergeeft hier door mijn zonden,
        Want zuiver alle stonden
        'k Zoek u te dienen heel.
      
      
        Met mij looft Mogendheden.
        Drievuldigheid zeer sterk;
        Dat ik ben van de Leden,
        Van d'ware Roomsche Kerk
        Jesu voor u men maakte
        Een scherpe doornen Kroon,
        Die uwe Harsenen raakte.
        Geeft mijn, waar na ik haeckte,
        U vreugd in des Hemels Troon.
      
      
        Met mijne Hemelse krachten.
        Drievuldigheid ook looft.
        Verzoekt, dat Satans wachten,
        Mijn Ziel niet en berooft.
        Kruyst hem, kruyst hem, ik hore,
        Ende, aanziet den Mens.
        Geeft dat 'k niet ga verloren!
        Maar met u uitverkoren
        Te staan, na mijnen wens.
      
      
        Looft God met d'Heerschappy,
        Dat heel en ongeschend
        de Heer ons spijst deze ty'en,
        In het Heilig Sacrament.
        Iesu, gij hebt gedragen
        het Kruis voor mijn zonden groot,
        het Bloed over al men zagen:
        Ei! door het bloed wilt af vagen,
        Mijn zonden voor mijn dood.
      
      
        Laat ons, laat ons nu Tronen,
        Loven Drievuldigheid;
        Gij wilt u niet verschonen,
        Hier toe zijt gij bereid,
        Klederen zij uittrekken,
        Van u Iesu mijn vrindt
        Uwe leden zij uitrekken,
        Aan het Kruis zij u begekken:
        Maakt mijn hier door u Kind.
      
      
        Niet met u Cherubijnen,
        Te zingen Godes lof:
        het Souw mij zijn grote pijnen,
        Al ben ik as en stof.
        Gij hangt aan het Kruis in het lijden,
        Jesu, een langen tijd.
        Geeft mij ook vroom te strijden.
        Met den Moorder verblijden
        Wilt, mij na mijnen strijdt.
      
      
        Mijn hart, en al mijn zinnen
        Met Seraphijnen al
        Drievuldigheid beminnen,
        Ende beminnen zal.
        Jesu door al u leven;
        Door u dood ende Kruis:
        Ei! wilt ons alle geven,
        Ei! wilt ons al verheven
        Bij u in des Hemels Huis.
      
      
        Knielende wij neervallen,
        Voor u Drievuldigheid,
        Niet enen, maar wij allen,
        Met groot ootmoedigheid:
        Off'ren van u Lofzangen,
        Aan u nu ene Kroon;
        Wilt deze doch ontvangen,
        Na ons wens, en verlangen:
        Och! dat hij maar was schoon!
      
    
  