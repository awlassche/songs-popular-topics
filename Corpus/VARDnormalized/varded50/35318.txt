
    
      
        ANtwerpen 'k moet u prijzen,
        Gij over-schone stad,
        U lof en eer' bewijzen,
        En ook noch boven dat
        Uwe schoonheid gaan laudeeren,
        En het kostelijk sieraad,
        Die altijd zal floreren,
        Zo lang de weireldt staat.
      
      
        Gij zijt de schoonste stede
        Van g'heel het nederland,
        Uwe vesten die zijn mede
        Met bomen schoon beplant,
        Vier reken linde-bomen,
        Daar avond ende noen
        Veel vogeltjens op komen,
        Zingen in het jeugdig groen.
      
      
        Met schelde en stenen-meuren,
        Is uwe stad bewaard,
        Gij doet den vijand treuren
        Door uwe vesten vermaard,
        Een schoon kasteel daar neven,
        Zeer sterk en kloek bemandt,
        Ik moet u de ere geven
        Als perel van Brabandt.
      
      
        G' hebt twee-en-veertigh kerken,
        Waar in dat zijn te zien,
        Veel kostelijke werken,
        Marbel en Reliquien,
        Waar in begrepen wezen
        Veel kloosters in het getal,
        De cathedrael' geprezen
        De grootste is van al.
      
      
        G' hebt twee-en-dertig merten,
        Al onder groot en kleen,
        Tot dienst van die goed' herten,
        De borgers in het gemeen,
        Een kraan en bors verheven,
        Waar door veel koop-lien groot,
        Te samen weeldigh leven,
        Een troost in hunnen nood.
      
      
        D'hooft-kerck is ons lief Vrouwe
        Zeer kostelijk versierd,
        S' is weirdigh om t'aenschouwen,
        Haar feest-dagen men viert,
        S' heeft enen hogen toren,
        Van wit-arduin gesneen,
        Twee orgels fraai om horen,
        Van boven tot benen.
      
      
        Zes honderd twintig voeten,
        Is dezen toren hoog,
        Men gaat daar op met moeten,
        Dan wordt de kele droogh,
        Het is den schoonsten tempel,
        Van g'heel den aerde-kloot,
        Men geeft daar goed exempel,
        Door priesters g'heel devoot.
      
      
        S' heeft dertien duizend huizen
        En vijf honderd daar bij,
        Zonder kerken oft kluizen,
        ('K zeg) dat gaat vast en vrij,
        En vijf parochiÃ«n schone,
        Versierd met schilderijen,
        Ons liev' Vrouw' spant de krone
        Zeer groot en raar om zien.
      
      
        De geldt-munt' dient geprezen,
        Vlees-huis en vis-markt med',
        Het groot oosters-huis moet wezen,
        Het versiersel van de sted',
        Het is weirdt om te aanschouwen,
        Het stad-huis een konstigh werk,
        G'heel van arduin gehouwen,
        Gebouwd zeer groot en sterk.
      
      
        S' heeft twee-en-veertigh wijken,
        het Engels en het hessen-huys,
        Het is weirdt om te bekijken,
        Gods zone aan het kruis,
        het Welk op de meer naar het leven
        Zeer schoon ten toone staat,
        de Antwerpsche stad verheven,
        Het al te boven gaat.
      
      
        Noch prijs ik het huis van Aken
        En ook van Portugal,
        Het heeft veel gekost van maken,
        Met de ander al-te-mael,
        De stad heeft wijde straten,
        Curieus om aan te zien,
        Huizen voor potentaeten,
        En schrift-geleerde lien.
      
      
        Antwerpen doet floreren,
        De konst van het pinkel,
        Veel Boeck-druckers van eren,
        Hebben zij voor hun deel,
        Het beeldt-snijders werk naar het leven
        Ambachten veelderhandt,
        'K moet u de ere geven
        Gij peirel van Brabandt.
      
    
  