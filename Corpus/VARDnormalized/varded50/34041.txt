
    
      
        WIe souw nu kunnen zijn zo zeer versteend,
        Die zoude willen zwijgen, willen zwijgen,
        de Onspreekelijke vreugd die God verleend,
        Die wij nu tezamen krijgen, tezamen krijgen,
        Terwijlen ons wordt plaatse bereid,
        Gelijk als hij heeft dikwils voorzeid,
        Dat wij met hem zouden dan wonen,
        Eeuwig in de Hemelse tronen,
        In de Hemelse tronen.
      
      
        Hij is geklommen na des Hemels tent,
        En heeft ook meed' genomen, meed' genomen,
        De buit die hij de Hel flux heeft ontwent,
        Te weten al die vromen, al die vromen,
        Die waren in den Kerker bewaard,
        En die nu eerst vrij werden verklaart,
        Door een Goddelijke victori
        Gebraght tot de eeuwige gloori,
        Tot de eeuwige gloori.
      
      
        Aldus kwam onzen Heer triumphelijk,
        Met deze blijde Schare, blijde Schare,
        Ontrent de schone poort van het Hemelrijk,
        En maakte groot gevare, groot gevare,
        O Prinsen doet ras open uwe deur,
        Den Heer des gloori komt nu daar veur,
        Den Koning moet gij daetlijk waghten,
        Den Vorst groten Here der kraghten,
        Groten Here der kraghten.
      
      
        Wie komt daar aan zo trots uit vijands land,
        Versierd met schone kleeren, schone kleeren,
        En moedig in de maght van zijne hand,
        Aldus komt triumpheeren, triumpheeren?
        Ik ben het die rechtvaardigheid doe,
        En al mijn vrienden trouwelijk behoe'.
        Hoe zijn dan roodtaghtigh uw kleden,
        Als of g' had de wijn-parsch getreden?
        g' Had de wijn-parsch getreden?
      
      
        Mijn vijanden heb ik al omgebraght,
        En onder mijne voeten, mijne voeten,
        Heb ik haar altemaal al heel versmaght,
        Met overgroote moeten, grote moeten,
        Des parsch heb ik getreden alleyn,
        Ik kreeg te hulp nog grote nog klein,
        'k Heb haar verplet met grammen moede,
        Daar om zijn mijn kleeren vol bloede,
        Zijn mijn kleeren vol bloede.
      
      
        Onspreekelijke vreugd wordt gehanteert,
        Met zoete melodye, melodye,
        Het doodt-geslagen Lam wordt nu vereerd,
        Met de hoogste heerschappije, heerschappije,
        En het wordt nu gegeven een Naam,
        Waar in de Creaturen te zam,
        Van boven, op, en onder de Aarde,
        Buigen hare knie met eerwaarde,
        Hare knie met eerwaarde.
      
      
        De Engelen rondom des Hemels Troon,
        Oneyndlijk van getalle, van getalle,
        Zingen verheughelijk, Lofzangen schoon,
        En maken groot geschalle, groot geschalle,
        Met vier-en-twintigh  Ouderlingen,
        Die spelen zoet op haar Citharen,
        Zij zingen blij vrolijke Lieden,
        Om het Lam Godlijk ere te bieden,
        Godlijk ere te bieden.
      
      
        Lam Gods die ons verlost hebt met u bloed,
        En ons ook hebt gegeven, hebt gegeven,
        In een Priesterlijk Rijk, in Gods behoed,
        Op de Aard te mogen leven, mogen leven,
        Gunt ons door uw Barmhertigheid groot,
        Die gij door uwe vrijwillige dood
        Getoond hebt; dat wij door u mede
        Mogen krijgen de eeuwige vrede,
        Krijgen de eeuwige vrede.
      
    
  