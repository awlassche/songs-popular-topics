
    
      
        O aller wezens Wezen, Zelf-wezig zijn,
        Jehova, uit wiens ader
        Wat zijn heeft is gerezen;
        het Moet door en tot u ook zijn allegader.
        Uw wezens-schat
        Heeft het zijn bevat:
        Uw zijn is zelf bestendig.
        het Moet al van u afhangen:
        Gij, die niets hebt ontvangen,
        Zijt noodwendig.
      
      
        Uw zijn, o Wezens-bronne!
        Is eigentlijk, steeds daar, en altoos dadig,
        Geeindigt nog begonnen.
        Het Schepzel-zijn ont-sint en word gestadig:
        het Is maar een schijn,
        En schaduw-zijn,
        Dat nimmer stand kan houden:
        Uw zijn is nooit vervaaren,
        Maar blijft, zo dat uw jaaren
        Niet verouden.
      
      
        Uw zijn, o Wezens-wonder!
        Is wezentlijk, wat is of zijn heeft zijt ge,
        Geen Niet zijn is daar onder;
        Ja het wezentlijkst der wezens overschrijd ge.
        Gij zijt altijd
        Het geen gij zijt
        Volmaakt, en zonder perken:
        In Schepzels is daar tegen
        Meer Niet als Iet gelegen,
        Zo we merken.
      
      
        Ontdek zo, Heer, onze ogen,
        Dat wij uw zijn in allesintze waarheid,
        En des Schepzels Niet zijn, mogen
        Dus kennen in een onbewolkte klaarheid,
        Dat nooit ons hert
        Verslingerd werd
        De schaduw te verkiezen,
        En het Lichaam, of de zake
        Die ons moet zalig maken,
        Te verliezen.
      
      
        Dan zult g' ons uit genaden
        Al het geen gij zijt volkomen zijn na dezen,
        En ziels-begeert verzaden,
        Als g' alles zult in allen eeuwig wezen.
        het Verdwijn vrij al:
        Gij blijft; en 'k zal
        U tot mijn deel bekomen.
        Is dat van ons verkoren,
        het Word nimmermeer verloren,
        Of ontnomen.
      
    
  