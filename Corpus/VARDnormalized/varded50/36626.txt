
    
      
        O Inwendig gezicht! goed boven alle zaken!
        Daar men Gods innig licht, vrolijk me' komt te smaken.
        O die God dat wilt geven, begaeft hij wonderlijk:
        T'is d'meeste in dit leven, t'is d'meest' in hemelrijk.
      
      
        Dit ondervondt die siel' bij dagen en bij nachten,
        Die d'ooghe open hiel, in hemelse gedachten,
        Die door klare opgangen, in ruste ende werk
        Gods aanschijn kwam t'aenhangen, met minnelijk gemerk.
      
      
        Haar blijschap, hare vreugd, was in die oogh' gelegen,
        Waar mede zij verheugt, God wist' te commen tegen:
        Duysentderande goeden, zij door die oogh' ontfonck,
        Die God in haar de' vloeden, daar God haar me' beschonck.
      
      
        Den dag was haar te cord, om dat zoet overvlieten
        Dat haar in wiert ghestort, ten vollen te genieten:
        Hadd' haar kracht toegelaten, hadd' haar natur' ghedooght;
        Haar oogh' liep zonder maten, in t'gen' haar wiert vertooght.
      
      
        Het was haar ene pijn', om t'goet, dat zij moest' derven,
        Met vaak gekweld te zijn; het slapen ded' haar sterven:
        Hadd' zij in die welluste, nacht en dag konnen staan,
        S'en hadd' nooit naar haar ruste, daar zij ghinck, willen gaan.
      
      
        Den noot die trok haar daar, zij moest' haar self' vertijden;
        Natur' die dwinghde haar, zij moest' die krankheid lijden:
        In het wezen ongeschapen, te staan zocht haar ghemoet,
        Maar den noot de' haar slapen, al was haar d'waken zoet.
      
      
        Als zij gedwongen dan, haar wat tot ruste leide,
        Haar hert' daeromme van dat wezen niet en scheyde,
        Maar bleef daar waken inne, al wast dat die natur'
        Wat sliep, den slaap der minne, in liefden onghedur'.
      
      
        Dus sprak zij in den droom, met haren Vytghelesen,
        Zij meinde in den stroom', des hemels Zee te wezen:
        Haar oogh' scheen te aanschouwen, d'licht dat zij wakker sach,
        zij scheen God vast te houwen, gelijk in klaren dag.
      
      
        T'scheen dat haar herte liep, naar haren Vyt-vercoren,
        T'scheen dat haar stemme riep, ik ben in v verloren:
        Al hare oeffeninghen, den tijd der ruste door',
        Gelijk zij wakker gingen kwamen haar daar te voor'.
      
    
  