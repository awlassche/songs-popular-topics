
    
      
        God, kracht, en wacht van alles op der aard,
        Hoe koomtet bij, dat gij, in tijd van nood,
        Zo vreemdt dij houdt; en laat ons, hoog bezwaard,
        Als tot een prooi, van alle bijstand bloot?
        Den overmoed, ach! Heer, is veel en groot,
        Dien volles loops de Goddeloose drijven,
        Daar het ned’righ hert schier onder dood moet blijven.
      
      
        O! dat de vond den vinder zelfs besloop,
        En hij zelfs dronk van het ingeschoncken sop!
        O dat het kwaad op zijnen meester droop,
        En ’tschellem-stuck den schelm viel op den kop!
        ’tGodloose hert blaast zich in moedwil op,
        En spreekt en roemt van zijne slimme nucken
        Als van goed werk en lovens-waerde stukken.
      
      
        De Vreckaert prijst zijn holle gelt-begeert’,
        En geeft in ’thert zijn doen een schone verf,
        Ia lastert God die in zijn wetten leert
        Dat Gierigheid de weg is ten verderf.
        De Groot-hert, stout en Godloos boven kerf,
        Doet wat hij denkt, en vleydt zich in zijn zotheid:
        Want in zijn grond ontkent hij alle Godheid.
      
      
        De wreede ylt na zijn gedroomde heil;
        Geen kwaad zo groot, waar voor hij stille staat;
        Ter schelmerij acht hij geen weg onveil,
        Terwijl zijn hert niet een gedacht in-laet
        Van uwe gericht, dat traag, doch zeker, gaat.
        Min dan een Niet acht hij ze all’ met enen
        (hetzij wiese zijn) die’t euvel met hem menen.
      
      
        In het hert maakt hij een sulcken overslag:
        Dus gatet wel, en ’tsal zo blijven gaan;
        Al sachjens a’n krijg ik den ouden dag;
        Mijn baan is klaar. wat nood met mij voortaan?
        Dus denkt hij heen. en kuyert de oude pa’en.
        Zijn keel, vol vloeks, siedt over, nu van leugen,
        Dan van bedrog en dingen die niet deugen.
      
      
        Zijn tonge is een schat-kist van gekwel,
        Een vloed van quael, een wereld vol verdriet.
        Hij zit en loert. zijn oog en hand zijn snel
        Ter roverij. Als hij maar voordeel ziet
        Verschoont zijn klauw ook zelfs den armen niet.
        D’onnooselheydt belaeght hij langs de wegen:
        Om’t even, Hoe, als ’tgoedt maar is verkregen:
      
      
        Gelijk een Leen, verscholen in het hol,
        Leit hongerlijck op zijnen roof en wacht:
        Alzo ook hij. zijn hert van schalkheid vol,
        Stout ten bedrog verstands en lichaams kracht.
        Hij stuypt en nijght, doch nipt en grijpt. ’tgedacht
        Waakt, onvermoeid, om, door versmitste lagen
        Te vangen, en ’tgevangen wreed te plagen.
      
      
        Hij rukt, hij pluckt, hij quelt, en veld ter ne’er
        Al wat er valt in zijn bedrieglijk net.
        Van ’tgeen hij is, lijckt hij na het oog heel veer;
        Ten lozen schijn zijn le’en en re’en gezet.
        Als maar geen mens op zijne werken let,
        Zo acht hij zich voor alle oog verscholen,
        En voor God zelfs, zijn gantse Doen verholen.
      
      
        Vertoon dij, God. verhef uwe sterke hand.
        Stel niet al heel de ellende in vergeet.
        Zal dan alzo de boze, u ter schandt,
        In het dwaze hert, tot alle kwaad gereed,
        Besluiten, God, dat ghyder niet van weet?
        Daer’t nochtans vast, en allen goeden klaar is,
        Dat voor uwe oog geen ding onopenbaar is?
      
      
        Wie is het, dan gij, die allen nood aanschouwt?
        Wie is het, dan gij, die ’troer in handen heeft?
        Wie is het, dan gij, daar de arme zich aanhoud?
        ’tVerlaten hert zijn gantse sak aan geeft?
        De We’eu toe zucht? De Wees in hoop’ door leeft?
        Wel aan, roep uit de Meesters aller boosheid,
        En, t’saem met haar, den wortel van Godloosheydt.
      
      
        ’tBlijckt klaar, o God, wanneer u straf niet sluymt,
        Dat gij het zijt die eeuwig zonder endt
        Den scepter draagt. die ’theyligh erve schuymt
        Van ’tHeydensch volk dat uwen naam niet kent.
        Dit is de be’e die kommer en ellend
        ’tBenaude volk met pijn ter ziel uit prangen,
        Met wisse hoop’ dat gij ze zult ontvangen:
      
      
        Met wisse hoop’ dat u haar bitt’re smert
        Me’edoogentlijck in het Godlijck oor zal gaan,
        En raken zo den grond van’theyligh hert
        Dat gij dij haars in ernst zult nemen aan,
        Om We’eu en Wees haar recht te doen ontfaen.
        Op dat de mens, zijns kleynts en broosheyts kondig,
        uit trotsen geest niet meer op aarden zondig.
      
    
  