
    
      
        Zacht mijn Hart, hou noch een weinig stand,
        Staak uw loop na d'eedle Celestyne,
        Eer haar Oog, daar Venus fakkel brand,
        Doet als Was uw vleugelen verdwijne,
        Wacht u voor haar blonde tuit,
        Komt gij in die vlechten
        Met'er loop te hechten
        En word gij haar tot een buit
        Nimmer raakt gij daar in vrijheid uit.
      
      
        Ga vrij heen en neem op alles acht,
        Ga bezie haar schoonheid vrij ter degen;
        Kus haar Mondje, die zo vriendlijk lacht;
        Druk haar Borsjes, die zo net bewegen:
        Groet haar Halsjen als een Zwaan,
        En haar Roose-kaakken,
        Bij twee lichte baakken,
        Maar raak niet haar Lokken aan
        Of gij raakt daar nooit weer vrij van daan.
      
      
        Maar nu gij daar endelijk wilt zijn
        En niet vreest uw vrijheid te verliese',
        Zo verzoek en bid mijn Celestyn,
        Dat zij d'Echt met mij haar Minnaar kiese.
        Of zo haar dat dunkt te zwaar;
        Laat zij Vrijster blijven,
        En mijn afscheid schrijven,
        Ik ben wel vernoegd met haar,
        Zo zij maar aan mij gedachtig waar.
      
    
  