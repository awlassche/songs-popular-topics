
    
      
        Gij die de Liefd' onmog'lijck acht te zijn,
        En daarom niet na Liefde streeft of aerd't:
        Verstaat, en vaat (tot blindheid medecijn)
        Hoe in den Mens de Liefde, liefde baard.
      
      
        De goede God, uit reine liefdes drift,
        Wil dat de mens met hem onsterff'lijck lef
        In heils genot; doch dat voor deze gift,
        De Mens aan God het zijne wedergeef.
      
      
        Aards eenicheydt en wederliefd', is het geen
        Dat God in zijn geliefden Mens wil zien.
        God is volmaakt. weldaden hoeft hij geen;
        En van geen Mens en kan hem goed geschiên.
      
      
        Wat is het nochtans dat Good' in Mens behaagt?
        Dat Mens aan Mens zijn Liefde Gods betoon:
        het Goed dat geschied aan dienze liefde draagt
        Acht ware Liefd' als troff't haar in persoon.
      
      
        De Liefd' die God van Mens aan Mense wil,
        Strijdt, door qua' waan en domme eigen zin,
        Met's Mensen lust. dies rijst in het hert geschil.
        De Weg schijnt zwaar: nochtans, men moet hem in.
      
      
        Al wat er leeft, bemint zijns Wezens duur;
        Verderf en dood schouwt het als hooghst' ellend:
        De Mens, die Leerzaamheid heeft bij Natuur,
        Voelt dieper schrik van zijnes wezens endt.
      
      
        Dies Eygen-Liefd' die aan de een zy' belet,
        (Bestraelt met kracht van Goddelijke re'en)
        Aan de ander zijd' haar zelfs te ruggezet,
        En port den wil om het nodig pad te tre'en.
      
      
        De Liefde tot een eeuwig Hemels goed
        Maakt dat, met kracht, de Aardse onder raakt,
        En datm' (hoewel met pijn) ter Deuchdt zich spoed:
        Door Eygen-liefd' wordt Eygen-liefd' verzaeckt.
      
      
        Door kennis wordt eeuwicheydts Liefd' geteld;
        Door deze Liefd' krijgt het gelove kracht;
        het Gelove baard de Liefd' die God beveelt.
        Zoo wordt de een Liefd' uit de ander voortgebracht.
      
      
        En als de mens zich nu op weg begeeft
        En werk begint, bevind hij in het gaan
        Dat Liefds gebod, zoo het God gegeven heeft,
        Niet is zoo zwaar als hij zich voor liet staan.
      
      
        Veel-doen baard konst. en konst maakt licht. te met
        Bevind de Mens, van Waan door Waarheid vrij,
        Dat in zich zelfs het gebod van Christi Wet
        Een lieflijk jok en lichten arbeid zij.
      
      
        Aldus zoo krijgt het zelfs-willig paard de spoor.
        Bij Eygen-liefd' komt Liefde tot de Deuchdt.
        Een dubb'le drift stouwt krachtelijcker door,
        Eerst was het met pijn, nu gaat het werk met vreuchdt.
      
      
        Die heeft, ontvangt. getrouheydt wordt beloont.
        Gods heym'lijckheydt is bij dien die hem vreest.
        Hoe Waerheydts licht in het hert zich klaerder toont,
        Hoe meerder kracht tot Deuchde, in den geest.
      
      
        God vindt hem trou; dies doet Hij hem meer goed:
        Hij smaakt meer goed; dies toont hij meerder trou:
        De meerder trou, maakt dat God noch meer doet:
        Gods sterker gunst, sterkt we'er des Deuchdts gebou.
      
      
        Hoe trouwer hij, hoe trouwer ook God is;
        Hoe meer God hem, hoe meer hij God bemint
        Hoe tuschen twee meer aards gelijkenis,
        Hoe nauwer zich de een aan de ander bindt.
      
      
        Dus straelter staêgh van hem, na God; en we'er
        Van God op hem, een liefden-wederschijn.
        Waar Meer staêgh-a'n een oorzaak is van Meer,
        Daar kan geen werk (hoe zwaar) onmog'lijck zijn.
      
      
        het Is zotte waan en doffe eygen-minn'.
        Die u, o mens, houdt voor den ingang staan,
        Daar feilt geen kracht, maar wil, en goed begin:
        Nooit raakt hij voort die nooit en wil bestaan.
      
    
  