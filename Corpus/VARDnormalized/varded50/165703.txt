
    
      
        Engelin, Uitverkoren,
        O pronk van uwe Jeugd!
        Ag, Kloris Kind, geboren,
        Van zeden en van deugd!
        Ag, klag, ik ga verloren,
        Zo 'k moet missen u vreugd.
      
      
        Uw Wangen vol in het blozen,
        Omringt met Jeugdig vel,
        Zij staan zo zoet als Rozen;
        Uw Oogjens die gaan snel;
        Ag, ag, laat ik u kozen,
        Dan waar het met mijn wel.
      
      
        Door al u Minne-vonken,
        Zo vind ik mijn verpligt,
        Door al u zoete Lonken,
        En Lodderlijk gezigt,
        Ag klag dat maakt mijn dronken,
        Dan zo werd ik verligt.
      
      
        Jk zal mijn heel vermaken,
        Als ik eens met mijn hand,
        Uw Boezem mag geraken,
        Dan raak ik in de brand:
        Goed zoet zijn der u Kaken,
        Zo zoet als Rozen op het Land.
      
      
        Uw blank en witte Handen,
        En Borsjes appel-rond,
        Uw schoon en witte Tanden,
        Daar bij een rooder Mond,
        Ag, ag, u zoete banden,
        Hebben mij heel gewond.
      
      
        Wat eer zal ik u geven,
        Die u zo wel gelikt,
        Geen Schilder geeft het Leven,
        Niets dat u schoonheid wijkt,
        Ag, ag, ik stel u neven
        Met schoonheid heel verrijkt.
      
      
        Uw kin die heeft een kloofje,
        En is niet plomp of grof,
        Daar bij een goelijk Hofje,
        Versierd met het eelste stof:
        Ag, Klag soo'n Jeugdig sloofje,
        Daarom verbreyd ik u Lof.
      
    
  