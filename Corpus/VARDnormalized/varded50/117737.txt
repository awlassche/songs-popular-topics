
    
      
        Ik groet u Harderin,
        God geef u goeden Morgen
        Mijn lieve Engelin;
        Hoe komt gij zo verborgen;
        Zegt mijn dog op dit pas,
        Onder de groene Linde,
        In het bedouwde Gras,
        Mijn Engel mijn Beminde.
      
      
        'k Ben op mijn enigheid,
        Ik neem hier mijn behagen,
        Met dezen zoeten tijd,
        En lieffelyke Dagen;
        Ik hoor het zoet geluid,
        Van alderhande Dieren;
        Daar bij het jeugdig Kruid,
        Komt onze Veld versieren.
      
      
        Laat ik mijn Engelin,
        o Bloempjen uitgelezen,
        Als uit een zuyv're Min,
        Dog u Gezelschap wezen:
        'k Zal u behoeden gaan;
        Als een trouwen Harder,
        Komt dan mijn Engel aan,
        En vlugt van mijn niet verder.
      
      
        'k Zal mijnen Harder ag!
        Niet wygeragtig wezen,
        Laat ons den helen Dag,
        Treden gaan als voor dezen;
        Met onze Schaapjens al,
        Sa hier niet lank te byden,
        Al in dit Groene-dal,
        Moeten wij ons vermijden.
      
      
        Ag edel Maget teer!
        Mijn overschoon Clarinde,
        Laat ons zitten neer,
        Mijn Engel mijn beminde,
        En nemen ons Plyzier
        Hier zoetjes met malkander,
        Al met het Pluym-gedier,
        Sa voegt u bij Leander.
      
      
        Couragy Harder ziet,
        Ter eren van Clarinde,
        Sa speld eens op u Riet,
        Onder de groene Linde;
        En ik zal tussen bij,
        Gaan zingen met behagen,
        Ter eren van de Mij,
        Al langs de groene Hagen.
      
      
        Mijn Hart is vol van Vreugd,
        Mijn lieve Harderinne,
        Mijn Engel vol van Deugd,
        Ag hoe brand ik van binne!
        Laat ik van stonden aan,
        Mijn overschoon Clarinde,
        Een zoentje smaken gaan,
        Mijn Engel mijn Beminde.
      
      
        Ik zal verwagten gaan,
        Uw gunst nu op heden,
        Wilt u niet lang beraan,
        Harder van nu ter steden,
        'k Ben tot u dienst berijd,
        Ik zal van u verwagten,
        Een zoentjen in des tijd,
        Wilt mijn Min niet veragten.
      
      
        Ag mijnen Engel ag!
        Ik zeg u hier beneven;
        Bij Dagen en bij Nagt,
        Zal ik wagen mijn leven,
        Voor u mijn Harderin,
        En wilt geen zorge dragen,
        'k Zal uit zuivere Min,
        Bij u zijn alle dagen.
      
    
  