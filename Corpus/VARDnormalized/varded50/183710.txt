
    
      
        het OUde Jaar is geweken,
        Het nieuwe komt ons  bij,
        Doet afstand van gebreken,
        En des werelds hovaardij,
        Nu wilt den Here volgen naar,
        Zijn goedheid heeft gebleken
        Aan ons in het Nieuwe Jaar.
      
      
        Hij heeft hem doen besnijden
        Voor onze zonden kwaad,
        Om den mens te bevrijden
        Van vorige misdaad,
        Om voor ons schuld een middelaar
        Te zijn, zo most hij lijden,
        Voor ons in het Nieuwe jaar.
      
      
        Den Here is besneden
        Om onze zonden groot,
        Aan zijne teere leden,
        Als wij waren in nood,
        Om onze zonden groot en zwaar,
        Is hij ons voor getreden
        Volgt hem in het nieuwe jaar.
      
      
        Het heeft hem niet verdroten,
        Uit puure liefde groot,
        Om hier te zijn verstoten,
        In armoed naakt en bloot,
        Als hij was oud acht dagen maar,
        Heeft hij zijn bloed vergoten,
        Nu in dit Nieuwe jaar.
      
      
        Een kind van God gezonden,
        Hier in dit jammer dal,
        Lijd nu voor onze zonden,
        Gekomen door den val,
        Van Eva en Adam eenpaar,
        De dood heeft hij verslonden
        In dezen Nieuwe jaar.
      
      
        Hij heeft gestort veel plassen
        Van zijn rootverwig bloed,
        Om ons te willen wassen
        Van zonden overvloed;
        Laat ons hem dienen al te gaar,
        En vrezen des doods verrassen,
        Al in dit Nieuwe jaar.
      
    
  