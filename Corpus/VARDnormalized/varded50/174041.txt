
    
      
        AFgoden zijn der veel, waar aan de mensen kleven,
        Maar buiten dat zo hangt, de mens noch meerder aan,
        Hertstochten heeft hij veel, die in hem levend leven,
        Dat ook Afgoden zijn, als wij niet tegenstaan,
        Wie in volgt wordt te zwak,
        En valt als in een zak,
        Een ieder neemt opmerken, dat hij het voorwerp het geen hem quelt.
        Weerstaat met groot geweld.
      
      
        En bij dit merkt hij aan, noch driederlei Afgoden,
        Voor het eerste eigen zin, daar op den mense staat,
        Als hij iet heeft gevat, hoe dat hij als geboden,
        Zoekt na te komen dat, als of het was zijn baat,
        Schoon hij wordt wederstaan,
        Hij kampt 'er tegen aan,
        En zoo hij niet kan werken, vint hij in hem het geen hem let,
        Dat in hem het hert verzet.
      
      
        Ten tweeden eigen wil, die doet ons ook weerstreven,
        Wie tegenstaat die is, geen vriend van zulken mens,
        Zoo hij zijn wil niet krijgt, verdriet hem ook zijn leven;
        Maar komt hij tot zijn wil, dan komt hij tot zijn wens,
        Doch hij vint licht te laat,
        Dat hem dit niet en baat,
        Maar best waar niet verkregen, in zoo lossen zin en wil,
        Waar uit ontstaat geschil.
      
      
        De eigen liefde doet, voor het derde in ons werken,
        Tot eigen zin en wil, het welk men acht zeer goed;
        Want die zoo is gezet, leeft zonder goed opmerken,
        En meent wat hij betracht, dat hij daar wel aan doet,
        Hij acht zich en niet meer,
        En zoekt maar eigen eer,
        Zoo dat hij al zijn pogen, komt Afgodis naar zijn zin
        Te achten als gewin.
      
      
        Maar waar de reden heerst, daar gaat men andere streken,
        De vreze Gods die staat, met nederheit gepaard,
        En gaat men zich dan af, om zich te kunnen breken,
        En zich na Christi beeld te stellen heel bedaard,
        O God staat mij steeds bij,
        En stelt mij in mij vrij
        Dat in mij niet mag heersen, als alleen wat gij gebiet,
        Ei houdt mij uit verdriet.
      
    
  