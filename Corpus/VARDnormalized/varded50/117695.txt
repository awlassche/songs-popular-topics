
    
      
        De jongheids tijd dient waargenomen,
        Gelijk de Schepper ons gebied,
        Eer d'oude quaade dagen komen,
        Waar in het eerst zelden recht geschied,
        Wat wilt gij tot die dagen wachten,
        Waar in ontbreken lust, en krachten?
      
      
        Zult gij de bloem der frisse jaaren
        Den duivel off'ren, laat, en vroeg,
        En slechts voor God de zemels spaaren,
        Als waren Hem die goed genoeg?
        Zal die den goeden wijn genieten,
        En God maar droessem overschieten?
      
      
        Zult gij voor vlees, en wereld leven,
        Wanneer gij zijt gezond en fris,
        En dan aan God u willen geven,
        Als schaars de romp meer ov'rig is?
        Wat word 'er dan voor God gevonden?
        Een lijf vol quaal', een ziel vol zonden.
      
      
        Zult gij het verstand, schier kinds in het ouden,
        Verstompt, en door den tijd vergaan,
        Nu met Gods wijsheid bezig houden,
        Om zijnen diepten te verstaan?
        Zal ook het zo verzwakt geheugen,
        Dan om die te bewaren deugen?
      
      
        Zal het oog, zo lang nu blind gekeken
        Aan d'ydelheid, Gods wond'ren zien?
        En als het gehoor u gaat ontbreken,
        Wilt gij dat aan zijn stemme biÃªn?
        Zal het schuddend' hoofd, en stramme handen
        Aan Gode zijn tot offeranden?
      
      
        Wilt gij den zondendienst verzaaken,
        Wanneer zij zelf u eerst verlaat?
        Verloochend gij de vleesch-vermaaken,
        Wanneer u haar genot ontgaat?
        Wat meent gij? Blijft bij God in waarde
        Een afgesleten last der aarde?
      
      
        het Geen niemand is tot aangenaamheid,
        En dat de wereld niet begeert,
        Om ziels en lichaams onbekwaamheid,
        Zo dat 'er elk den rug na keert:
        Zal dat dan nog verschijnen mogen,
        In die gestalte, voor Gods ogen?
      
      
        Wel! gaat eens aan een Koning bieden,
        het Geen schurfd is, blind, verminkt of lam:
        Maar ziet, wat gunst u zou geschieden,
        En of hij het van uwe hand wel nam.
        Zou God met recht niet meer versmaaden,
        Die, dus gesteld, dan tot hem traaden?
      
      
        Zegt niet, dat God ook oude dagen
        Al mede nodigt tot de boet.
        Zult g'uw' bekeertyd daar op waagen?
        O! spaade boet is zelden goed.
        Wat weet gij, of gij oud zult sterven,
        En dan genadetyd verwerven?
      
      
        Zal God zo lange naar u wachten,
        En roepen, zonder dat gij hoort?
        Rechtvaardig zal hij u verachten,
        Al klopt gij aan zijn Hemelpoort.
        De dood komt menig oversnellen,
        Eer hij zich dat eens voor kan stellen.
      
      
        Ja! hoe de zonde haare knechten
        Te langer houd in slavernij,
        Te dieper wortels zal zij hechten.
        Te minder word men van haar vrij.
        Dus zal 'er zelf geen willen wezen.
        Wie zou niet voor dat oordeel vrezen?
      
      
        'k Wil echter des Hemels deur niet sluiten
        Voor laat bekeerden ouderdom.
        Gods goedheid houd die ook niet buiten,
        Mits dat zij met oprechtigheid kom'.
        Maar strekt ons dat tot zorgeloosheid,
        O! dan begaat men dubb'le boosheid.
      
    
  