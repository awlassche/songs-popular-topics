
    
      
        ALs Jesus nu geboren was,
        Tot Betlehem Juda, in armoed bij nacht,
        Doen Herodes verkoren was,
        Tot Koning van alle het Joodse geslacht,
        Zijn de Wijzen gekomen van verre,
        Uit het Oosten al tot Jerusalem,
        Spraken, wij hebben gezien zijn Sterre,
        Waar is geboorn, waar vinden wij hem?
        Die uwen Koning is?
        Zegt waar zijn woning is?
        Op dat wij aanbidden des groten Heer,
        Die wij nu komen hier zoeken van veer.
      
      
        Herodes hoort dit, is ontstelt,
        En al het vollick der Stad van Jerusalem,
        het Gemoed was haar neder geveld,
        Hij liet vergaderen, en roepen bij hem,
        De Prinsen der Priestren, en de Schrijven,
        Die wel verstonden Gods wetten trouw;
        Hij liet daar vragen aan al haar lieden,
        Waar Christus geboren worden souw?
        En zij antwoorden hem,
        Hij most tot Betlehem
        Worden geboren, na luid des Profeet,
        Gaven Herodes het rechte bescheet.
      
      
        Herodes roept de Wijze stil,
        Om klaarlijk te weten den tijd van de Ster,
        Zendt haar tot Bethlem na zijn wil,
        Om wel t'ondersoecken de zake verder,
        Gebied zij zullen wederom keren,
        En brengen aan hem de boodschap ras,
        Op dat hij aanbad den Heer der Heren,
        Den Koning die nu geboren was,
        Zij zijn doen heen gegaan,
        Sagen de Sterre staan,
        Recht boven aldaar het kindeken lag,
        Haar hart verheugde, wanneer men dit zag.
      
      
        Zijn getreden onder het dak,
        Daar dit lief kind lach, in de arreme stal,
        Bij zijn Moeder in ongemak,
        Aanbaden dit kintjen, den Schepper van al
        Deden open terstond hare schatten,
        Voor dit klein kind, zij offerden voort,
        Goud, Wierook, Mirre, dat zij aanvatten,
        Hoorden in slaap des Heren antwoordt,
        Dat zij niet zouden gaan,
        Wederom de selfe baan,
        Zij keerden weder een ander weg,
        Na hare landschappen, door d'Engels geseg.
      
    
  