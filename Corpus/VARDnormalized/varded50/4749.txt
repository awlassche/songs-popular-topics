
    
      
        INdien men op de uir zijns doods
        Verschijnen moet voor het oordeel Gods;
        Waar toe (ik mag wel vragen
        Na het Katholijk gevoel)
        Verschenen voor de stoel
        Van het Iosaphats gewoel
        Noch eens ten jongste dage?
      
      
        De reden zijn van klaar bescheid
        Voor eerst, om Gods voorzigtigheyd
        Eens opentlijk t’oorkonden.
        Die hier zoo mennigmael,
        Door Goddeloze taal
        Geleden heeft besmael
        Om deugden, of om zonden.
      
      
        Ten tweeden ook, om dat den Heer
        Deur een zoo hogen zetel, weer
        Mag werden opgerezen,
        Voor des werelds gansche rond
        Die met geslote mond,
        Helaas! om onze zond
        Onnozel is verwezen.
      
      
        Vougt hier noch bij, om dat de geen
        Die voor des Heren wet gelen
        Hier hebben vier en water,
        Vergoed eens werden met
        het Geluid van Gods Trompet.
        Haar deugd ten toon gezet
        Als op een hoog Theater.
      
      
        Ter wijl den snoden Hypocrijt,
        Die hier te land gebenedijdt
        Wierd om zijn loze vonden;
        Door het oordeel Gods ontdekt,
        Beschomperdt, en begekt,
        Met pek en teer belekt,
        Gestoten werd te gronde.
      
      
        Zegt noch, gh’en zult verdolen niet
        Als dat het oordeel Gods geschied
        In het openbaar, om reden
        Dat God het hoogste goed,
        Als ook de hardste boet
        Dan tezamen geven doedt
        Aan zielen en aan leden.
      
      
        Voor het lest, om een volkomen loon
        Van Hels verwijt, of Konings-kroon,
        Den mensen toe te schrijven,
        Voor vruchten goed, of kwaad,
        Die uit het vorig zaad
        Gesproten vroug en laat
        Den doden overblijven.
      
    
  