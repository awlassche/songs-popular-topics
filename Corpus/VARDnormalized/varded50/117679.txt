
    
      
        Is Liefde zoet lijden, waarom baartze dan pijn
        Isze bitter hoe kanze dan aangenaam zijn?
        Wijl ik lijde met luste: Waarom zoud ik dan
        Gaan klagen wijl ik het niet veranderen kan,
        Want de pijn is zo zoet zo beklaaglijk is de smert
        Dat ze op een tijd quest en doorkittelt mijn Hert
      
      
        Als liefde is plagen laat ik de Minne-pyn,
        Liever wil ikze bannen uit de zinnen van mijn,
        Als langer te leven in zorg en verdriet.
        'k Wil mij gaan begeve daar mij niemand en ziet
        En slijten mijn dagen in eenzaamheid,
        Op dat ik al mijn leven de zorg raakt kwijt,
      
      
        Die ik laast had verkoren, die mijn Zieltje gebiet
        Die wil mij niet horen, maar staag van mijn vliet
        Al offer ik mijn zinnen op het Altaar van de Min,
        Zij wil mij niet Minnen nog verand'ren van zin:
        Daarom doet uw zin en ziet wie gij liefde biet,
        Op dat gij door het Minne niet raakt in het verdriet.
      
      
        Abdisse van het Klooster geef mij mijn Liefje weer
        Poenitentie, poenitentie roep ik na u begeer:
        Of gunt myte wonen bij mijn lieve Bagyn,
        Mijn Leven zal der veel te geruster om zijn
        Jochem zal ik bidden dat hij mij tot haar wend,
        En mijn zieltje wil behoede voor alle torment.
      
      
        'k Zal mij wel schikken na de Wette van het Convent,
        'k Zal dagelijks leren een Lesje wel bekend,
        En off'ren mijn zinnen op het Altaar van de Min,
        Op dat ik mag beminne mijn schone Vrindin,
        Op dat ik mag beminne mijn schone Vrindin,
        Ag Pater! ag Pater laat mij het Klooster in.
      
    
  