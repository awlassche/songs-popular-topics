
    
      
        OJESU leidt mijn Ziel' in d'Eenigheydt
        Op dat zij daar, van zonden zij bevrydt,
        De dood der zonden en d'ontuchtigheydt,
        En het leven van de deugd en d'Heyligheydt
        Zijn in de Enigheid.
      
      
        De Locht is suyverder in d'Eenigheydt,
        Als in des Werelds menigvuldigheid,
        In d'Eenigheydt en ziet-men gheen schandaal,
        In d'Eenigheydt en is gheen eigen taal
        Als van den Nachtegaal.
      
      
        De Enigheid is vrij van klappernij,
        In d'Eenigheydt en is gheen hooverdy,
        Men vindt de gratie Gods in d'Eenigheydt
        Die m'hadd' verloren in de Wulpsigheydt
        Van s' Werelds ijdelheid
      
      
        In d'Eenigheydt daar groeyt de guld' Olijf,
        Men weet in d'Eenigheydt van gheen gekijf,
        Men ziet daar gheen gevecht dat quader luckt
        Als dat de een Schaepken tegen de ander tuckt
        Dat niemand en verdrukt.
      
      
        In d'Eenigheydt geniet m'een gulde eeuw,
        Het Lam dat spelt daar met den wreden Leeuw:
        Hoe menigh' Kluysenaer en Eremyt
        Wirdt van de Tyghers zelf in d'Eenigheydt
        Ghetroetelt en ghevlyt.
      
      
        De Voghels leren ons hier dagen lang
        Door hunnen lieven ende zoeten zang,
        Hoe dat den Mens uit alle syn ghemoet
        Den Schepper loven ende danken moet
        Voor het Goed dat hij hem doet.
      
      
        Van het Duyfken dat hier in de Steen-rots woont,
        Wordt aan den Mens gewezen en getoond
        Hoe dat hij vluchten moet naar de woestijn,
        En hoe dat die in Jesus Wonden zijn,
        Daar vrij van zonden zijn.
      
      
        Wat wilt gij zien dat gij niet hebben meugt,
        De Wereld die passeert met d'ydel' vreugd,
        De soute tranen van de Enigheid
        Zijn soeter als de grootste zoetigheid
        Van des Werelds ijdelheid.
      
      
        Des Werelds vreugd verandert in gekrijt,
        Haar zoetigheid vergat in bitterheid;
        Maar die in d'Eenigheydt met het Duyfken zucht,
        Stort tranen die verkeren in ghenucht:
        O droefheydts blijde vrucht.
      
    
  