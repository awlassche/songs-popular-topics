
    
      
        Heer, onze Heer, hoe heerlik groot van waarde
        Is uwen naam, langs het gansche rond der aarde,
        Dewijle gij uw majesteits geweld
        Ver boven het hoogst des hemels hebt gesteld!
      
      
        Gij doet den mond der kinders, en die zuigen,
        Uw sterke kracht grondvestig klaar getuigen,
        Op dat daar door de vijand, heet van wraak,
        Uw erfparty, uit dwang, syn laster staak.
      
      
        Als ik, met lust, uw heemelryks gebouwen,
        Als werken van uw vingers, gaa beschouwen,
        En, in hun kring, uw welbereide maan,
        En hel gestarnt geschikt zie gaan, en staan,
      
      
        Wat is de mens, dat gij, in syn ellende,
        Hem steeds gedenkt, en als iet waardigs kende?
        Wat is de soon des mensen voor een kind,
        Dat gij hem acht, bezoekt, en zoo bemint?
      
      
        Gij maakte hem, slechs voor een weinig jaaren,
        Van minder staat, dan God, en d'engelschaaren,
        Ook hebtge dies uw goedheit hem betoond,
        En hem, met eer, en heerlikheit, gekroond.
      
      
        Gij doet hem, naa uw goddelijk begeren,
        De werken van uw handen overheren,
        Gij zet hem in des werelds magtig goed,
        En onderwerpt hier alles zijnen voet.
      
      
        Waar schaapen gaan, op bergen, en in daalen,
        Waar ossen, langs begraasde landen, dwaalen.
        Die alle, met de beesten in het veld,
        Schoon wild van aard, staan onder syn geweld.
      
      
        De vogelen, die om den hemel zweven,
        De vissen, die in het wilde zeeschuim leven,
        De dieren, die de paaden van de zeen
        Doorwandelen, zijn onder hem alleen.
      
      
        O Here, die de hoogste zijt gezeten,
        En onze heer, met waarheit, werd geheten,
        Hoe heerlik is uw grote naam op aard,
        Aan ieder eind, alom te recht vermaard!
      
    
  