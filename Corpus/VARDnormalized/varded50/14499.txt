
    
      
        AEnhoort toch mijn geklag
        O Heer der Seraphijnen,
        Ik treur nacht ende dag,
        Wel ik beklagen mag
        De sond' daar ik in lag.
        Ik bidd' u om verdrag
        O Heer der Seraphijnen.
      
      
        Beroerd wordt al mijn bloed,
        Beroerd zijn al mijn zinnen:
        Maar ik zal metter spoed
        Mij worpen in den vloed
        Van Jesus wonden zoet:
        Neemt mij toch in behoed
        O Heer der Cherubinnen.
      
      
        Ik wil nu volgen naar
        het Exempel, en het geweene
        Van een sondaersse zwaar,
        Die, op den middag klaar,
        Wies Jesus openbaar,
        En droogd' hem met haar haar,
        De zoete Magdalene.
      
      
        Al was zij onrein zaan
        Van hoofde tot den teene:
        Nochtans is uyt-ghedaen
        Al dat zij hadd' misdaen.
        O wat een blij vermaan,
        Hierom roep ik u aan
        O zoete Magdalene.
      
      
        Ik ben zeer zwaar belast,
        Mijn ziel is zeer onreene,
        Mijn zonde altijd wast,
        Och neemt mij af mijn last
        Eer mij de dood verrast.
        Gij zijt mijns schipkens mast,
        O zoete Magdalene.
      
    
  