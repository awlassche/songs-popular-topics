
    
      
        IEsu, der Maagden krone,
        Haar Bruidegom en Heer,
        Ontvangt, tot uwen throone,
        Den zang der Maagden teer:
        Wij eren uwe doden,
        Uwe Maagden prijzen wij:
        Want gij die maakt als Goden,
        Zij zijn in melody.
      
      
        Zodanig is Marina,
        Geheten Margariet:
        Te recht is zij Regina
        In lijden en verdriet:
        Edisius haar vader
        De Afgoden was verplicht,
        Maar deze Maghet nader
        Van Christo was verlicht.
      
      
        Gods vrienden zij beminde
        Die streden voor de deughdt:
        Waarom haar God gezinde,
        En lijden de met vreughdt.
        Den Voogd van Orienten,
        Olibrius genaamd,
        Haar in zijn hert ging prenten,
        Want zij was schoon befaemt.
      
      
        Hij sprak: Ik maak u rijke
        Groot boven vrouwen veel,
        Wilt gij van Christo wijken,
        Mijn huisvrouw wezen e'el,
        Dan zal u niet gebreken,
        Wat gij begeren meugt:
        Ik zal mij anders wreken,
        Tot u groot ongheneught.
      
      
        Doen sprak de Maghet kloeke:
        Ik Jesum, mijnen Heer,
        Zal nimmermeer vervloeken,
        Maar dienen meer en meer,
        Zijn leer ik onderhouwe,
        het Geloof ik niet verlaat:
        Ik zal hem zijn getrouwe,
        Zijn Bruyt, zijn onderzaat.
      
      
        Denkt hoe gij mij moght kwellen,
        Uwe pijnen schroom ik niet,
        Gods lof zal ik vertellen,
        Ik pas op geen verdriet:
        Hij is die mij zal vromen
        In lijden en schandaal,
        En doen mij zonder schromen
        Die winnen te eenemael.
      
      
        Doen wierdt gescheurd al-omme
        Haar lichaam totten been,
        Die zuiver schone blomme
        Door-slagen al haar le'en,
        Maar zij tot God den Here
        Haar ogen keerden klaar:
        Uwe kracht mij nu verweere,
        O Heer, in dit gevaar.
      
      
        De vorken, nag'len, hakken,
        Vier, lampen, platen heet,
        Al wat men konde maken,
        De Maagd verduldig leed.
        Den Heer aanriep zij krachtig
        Met grote jalousy,
        Zij sprak: O Heer almachtig,
        O God, nu staat mij bij.
      
      
        O God, die het al doet buigen
        Door uwe macht zeer groot,
        Laat mij uwe graci' zuigen
        In dezen mijnen nood.
        Mijn lichaam zeer door-graven
        Doch maken wilt geheel,
        Toont mij dien helschen raven,
        Die mij doet lijden veel.
      
      
        Na dat zij hadd' gebeden,
        Een draak haar openbaart.
        God ongeschend in vreden
        Zijn Dienstmaagd heeft bewaard,
        Door het Kruis zeer hoog verheven,
        Een duive, wit als snee,
        Tot troost haar wierd gegeven,
        En sterckheydt in haar wee.
      
      
        Geheel wierdt zij genezen,
        Haar moet ghesterrickt vroom.
        Wie God diendt, derft niet vrezen,
        Wordt vrij van alle schroom.
        De pijnen doen haar vromen,
        Vier, Water deerdt haar niet:
        Wat beulen tot haar komen
        Zij doen haar gheen verdriet.
      
      
        Zij heeft door dit exempel
        Veel duizenden tot God
        Bekeerd, om in zijn Tempel
        Te lijden pijn en spot,
        En is gegaan in vreden,
        Geslagen met den sweerd',
        Haar vijanden vertreden,
        Verwonnen, onverveerdt.
      
      
        O Maagd, o strijdbaar vrouwe,
        O Peerel, e'el-ghesteent,
        Gij bleef den Heer getrouwe,
        Gij zijt met hem ver-eent:
        Wie u aanroept in lijden,
        In nood, wat hij behoeft,
        Ontvangt hij met verblijden:
        Gij niemand laat bedroeft.
      
    
  