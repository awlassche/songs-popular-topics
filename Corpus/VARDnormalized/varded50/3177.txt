
    
      
        Gelijk des Blixems stralen
        Zeer schielijk neder dalen,
        En schieten haast weer heen:
        Zo zal des Mensen Zone
        In zijn toekomst vertonen,
        Om rechten in het gemeen.
      
      
        Gelukkig, die rechtveerdig,
        En door Gods gunst is weerdig
        Te staan voor Jezus stoel,
        Wanneer hij hem zal stellen,
        Om het Oordeel te gaan vellen,
        Van al het Mens-gewoel.
      
      
        De Zon verliest'er luister,
        De Maan zal werden duister,
        het Gesternd zal vallen af:
        Dan zullen Gods vijanden
        Onlijdelijcken branden,
        Als het licht verwaeybre kaf.
      
      
        De Mensen zullen huilen,
        En zoeken heur in kuilen
        Te bergen voor het gezicht
        Van Gods yver-vlamm'ghe ogen,
        Die krachtig van vermogen
        Heur slaan, als met een schicht.
      
      
        Waar zullen zij dan kruipen?
        God kan men niet ontsluipen,
        het Is alles voor hem naakt:
        Hier helpt gheen bitter schreien,
        Hier baat gheen beed' of vleien,
        Wijl Godes toorne blaeckt.
      
      
        Ach, God! wilt mij vergeven
        Mijn zonden, ooit bedreven,
        Scheldt mijne schulden kwijt,
        Verdrenckt door u ghenaden
        Al mijn feil en misdaden:
        Want gij mijn helper zijt.
      
    
  