
    
      
        HEt Oude Jaar is heen, en het Nieuwe komter aan:
        O mens wilt uwe ziel tot God wat hoger slaan:
        En zien eens wat een deugd en weldaad hij u doet,
        En hoe gij hem vergeet, ondankbaar van gemoed.
      
      
        Hij geeft ons zijn Genae, zijn Waarheid en zijn Woord:
        Hij spijst ons vroeg en spa met zegen voort en voort:
        Hij schenckt ons zijne gunst, zijn Sonne-schijn en licht,
        En toond ons over-al zijn vriendelijk gezicht.
      
      
        Hij heeft ons uit gevaar, uit allerleye nood,
        Verlost dit Oude Jaar, en midden uit de dood:
        De krijg en diere tijd geweerd, en zijne hand,
        Zo Vaderlijk gestrekt tot zegen van het Land.
      
      
        Maar wij daar tegens Heer, zijn trouwloos en verblind,
        Wij zien dit alles aan, wij slaan het in de wind:
        Daar is noch deugd, noch schaamt bij grote noch bij klein.
        Wat ieder dicht, dat doet dat onbeschaemde brein.
      
      
        Om onze zond alleen zo lijd u naam geweld,
        Om onze stoute pracht zo word u roem geveld,
        Om onze zond alleen zo wordy als versmaad,
        En bij den mesten hoop vertreden en gehaat.
      
      
        Indien gij wout met recht den Zondaar tasten aan,
        Wie sou voor uwe bank en ogen derven staan?
        Wij zouden staan verbaasd als een mistroostig kind,
        Dat nergens heul of troost als bij zijn Vader vindt.
      
      
        Gij zijt ook onze God, en Vader die ons leit:
        En die u lieve Soon als midlaer hebt gezeid:
        Ziet onze zwakheid aan in zijn volmaakte strijd,
        Die door zijn dood geneest, en wederom verblijd.
      
      
        V zegen ons verleen aan Lijf en Ziel te zam,
        En Kroon dit Nieuwe jaar ter liefde van u Naam,
        Met vriend'lijckheyd en vree, met zaligheid en vreugd,
        Dat wij hoe langs zo meer op-wassen in de deugd.
      
    
  