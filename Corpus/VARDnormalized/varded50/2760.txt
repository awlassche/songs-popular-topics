
    
      
        HOe lustig en hoe groen,
        Is het in dit Meis saysoen,
        Hoe lieflijk is het nu buiten,
        Nu all' de jonge spruiten
        Van gras, van kruid, van bloemen,
        Om strijdt den Here roemen.
      
      
        Al het Veld is nu ter tijd
        Als een schoon groen tapijt,
        Dat onlangs stond als Heide,
        Is nu gras-rijke weide,
        En d'Ackers met haar voren,
        Staan groen van het vuchtbaer Koren.
      
      
        De Bomen hoog en groot,
        Die onlangs scheenen dood,
        Als dorr' en gants bevroren
        Staan, als van nieuws geboren
        Met bladeren en knoppen
        Versierd tot in de toppen.
      
      
        De vogelkens rondom,
        Die onlangs scheenen stom,
        Nu weer met held're kelen
        Den lof haar des Scheppers kwelen:
        Den Leeuw'rick klimt na boven,
        Om daar den Heer te loven.
      
      
        Elk Schepsel na zijn aard,
        Zijn Scheppers lof verklaart,
        Komt edel Creatuere,
        Komt leert van de Nature,
        Komt Mens, komt leert slaan-gade
        Den Mei-tijd der genade.
      
      
        De Zon aan het Firmament
        Haar kracht nu neder-sent:
        Nu is zij hoog geresen,
        Straks sietmen ander wezen
        Aan bomen, kruiden, dieren,
        Zelfs aan de kleine Mieren.
      
      
        Het krachtig Sonne-licht
        Van Gods vrien'lijck gezicht,
        Het welk breekt de harde stenen,
        Heeft lang u hert bescheenen:
        Noch staat gij als te voren,
        Verkout, en gants vervroren.
      
      
        Gij blijft van vrucht zo bloodt,
        Als waart gij dorr' en dood:
        Zo enig sap en leven,
        Is in u stam gebleven,
        Begint nu vrucht te dragen
        In des zo vruchtbaar dagen.
      
      
        Rijst uit der zonden stof,
        Wast tot uw's Scheppers lof,
        Als wel-geplante Bomen,
        Nu zijn genaden-stroomen,
        U wortel zo besproeien,
        Pooght nu in deugd te groeien.
      
      
        Laat Heer u hemels vocht
        Afdruipen door de locht,
        Laat op ons herten dalen,
        Uwe aanschijns Zonne-stralen,
        Zo zullen wij ontluiken
        Als Rozen op haar struiken.
      
    
  