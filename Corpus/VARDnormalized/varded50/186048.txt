
    
      
        ONlangs geleÃªn, zag 'k in een Dal vol Rozen,
        Gans moedermaakt, een Veldnimfje in den vloed;
        Toen zij mij zag, begon de Maagd te blozen,
        En't wit Albast, kreeg aanstond ene gloed,
        Als Moerebeezjen bloed.
      
      
        Ik spoede mij, beschouwende haar' leden,
        Zij stond, stokstijf, in het midden van de Beek;
        het Scheen of de toorn, en schaamte tezamen streden,
        En dat de Maagd, die Venus zelf gelek,
        In het helder nat bezweek.
      
      
        Zij, krachteloos, scheen zoo mij docht, te zinken,
        Toen riep ik uit, terwijl ik mij ontbloot:
        Ik zal met u, in deze Beek verdrinken,
        En in den vloed, ook vinden mijne dood,
        Of redden u uit nood.
      
      
        'k Sprong in de Beek, en greep haar in mijne armen,
        Zij dekte d'oogen, met haar' rechte hand,
        Begon van schaamte, en eerbaarheit te karmen,
        Terwijl 'k in het nat, gevoelde een felle brand,
        En met haar, trad naar het Land.
      
      
        Terwijl ik mij verbeelde reeds te dartlen,
        Wrong zij met kracht, haar om myn' Leden heen,
        Als of zij wouw, mij in den Stroom ontspartlen,
        Beschaamt, dat mij het aantreklykst' haarer leen,
        Aan het Snoepziek oog verscheen.
      
      
        Zoo haast 'k met haar was op het Land getreden,
        En ik mij dacht te strelen met haar schoon,
        Is zij van mij gevlugt, met grote schreeden,
        En riep door het Woud, met een verbaasden toon,
        Myn' Eer betwist uw Loon.
      
      
        Ik trachte, haar in het lopen t'achterhaalen,
        Maar al vergeefs, want z' eilde uit mijn gezicht,
        En, waar ik ging, door bos en beemden dwaalen,
        Ik zag niet meer, dat al t'afkeerig wicht,
        Noch haar betoovrend licht.
      
      
        Vermoeit, van haar te volgen door de bomen,
        Ging 'k naar de plaats daar al haar tooisel lag;
        Misschien, dacht ik, zal zij hier weder komen,
        Dies school 'k in het groen, en maakte geen gewag,
        Daar ik haar weder zag.
      
      
        Zij sloop heel zachtjes, door de Linde paadjes,
        Enscheen, gelijk een schichtig Hart bevreesd,
        Dat zich verzet, op het ritselen der blaadjes;
        Zij kleed haar aan, ik staaroog op haar' leest,
        Met ogen ziel en geest.
      
      
        Toen was 'k in angst, en wist niet wat te kiezen,
        Hals, Borst, Knie, Buik, Scheen, Dy', Heup even schoon,
        Bracht m' in gevaar, mij zelven te verliezen;
        In haar gelaat, zat Venus dartle Zoon,
        Op zijn ivoren Troon.
      
      
        Ik stak, niet konnende voldoen mijne ogen,
        Mijn hoofd door het groen, zoo haast zij was gekleed;
        Ze zag m' en riep: ach ach, ik ben bedrogen;
        En vlugte weer, doch nimmer ik vergeet,
        Haar schoonte, en hoe het mij speet.
      
    
  