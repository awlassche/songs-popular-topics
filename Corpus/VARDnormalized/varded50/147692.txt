
    
      
        Mijn Jesus zoud' ik u voortaan niet minnen
        Met al de kragt ingespannen zinnen
        Daar ik u heb in het Heiligdom aanschouwt
        Gelijk een Zon van heilig helderheden,
        Een Bron van troost en Zee van Zaligheden,
        Een edel part van het blinkend Hemel goud.
      
      
        U schoon gaat dat van Absalon te boven,
        U glans komt die van Salomon verdoven,
        Verschijnt, verblindt, verbleekt al wat ooit blonk
        Nooit kwam uit oog zoo zoete liefde stralen,
        Geen kus en mag bij Uwe kussen halen,
        Daar uwe gunst mij vriend'lyk mee beschonk.
      
      
        Dewijl ik dan uw liefde heb genoten,
        Zoo plotsling in mijn herte uitgegoten,
        In het midden van devote oefening,
        Dewijl mijn geest met heilig innigheden,
        Zig loosden in Godvrugtige Gebeden,
        En zoo gevoeld uw zoete Troeteling.
      
      
        Og mogt ik nu aan uwe voeten leggen,
        En smekende vast zonder zeggen, zeggen,
        Hoe diep u min mijn ziel zij ingeprent,
        Og wasze leeg om met de min te vullen,
        Of over vol van liefde om te dullen,
        Van hem die hij veel meerder weerdig kent.
      
      
        Mijn hert, en zijn geen hertelooze woorden
        In zuiv're Trouw met hegte liefde koorden,
        Wil ik aan u ge-egt zijn en gehegt,
        Wat moet ik doen of lijden, hoe mij dragen
        Om door bewijs van liefd' u te behagen,
        Spreekt liever Heer, want ziet ik ben uw knegt.
      
      
        Zijt gij het niet Heer die mij eerst komt te binnen
        Als in den slaap mijn opgewekte zinnen,
        Zien het morgen rood der verscher Dageraat,
        Zijt gij het ook niet waar in ik mij verluste,
        Des Avonds laat op het bedde mijner ruste,
        Wanneer mijn ziel zoo met u slapen gaat.
      
      
        Als ik den trein van mijn devoote pligten
        Den gantsen dag na u bevel verrigten,
        Ziet dan mijn oog gestadig niet op uwe?
        het Is al mijn lust te doen uw welbehagen,
        Van nergens in mijn zelven te mis dragen,
        Ben ik eilaas uit gront mijns herten schuw.
      
      
        Indien nogtans mijn vlezes snode broosheit
        Of duivels of vlezes snode boosheit,
        Ten val verruk door kwade toeverzigt,
        Ik heb geen rust voor dat ik aan uw voeten
        Mijn misval kom met heete tranen boeten,
        Het wroegent hert werd dan eerst regt verligt.
      
      
        Maar zo gij nog uw's gunstes liefde-stralen,
        Te rugge hout, en niet laat nederdalen
        U aanschijns ligt op het knagende gemoet:
        Zo is het gelijk de Bruylosts kinderen treuren,
        Als hun het gezigt des Bruygoms niet mag beuren,
        Mijn ziel in schrik in angst in helle gloed.
      
      
        Dog zo wanneer de droeve ziel ten troosten
        Dat lieflijk ligt weer daget uit den Oosten,
        En dat ik slegts een schittering daar van,
        Een glimp, een blik, van ver mag aanzien komen
        Dan is er aan mijn droeve ziel geen stromen,
        En niet dat zoo mijn geest vermaken kan.
      
      
        'k Ben egter zoo gezet niet op die zoetheit
        Of ik wil nog wanneer die wijze goedheit,
        Mij die ontrekt met uw te vreden zijn,
        Ik min veel eer den gever van het gegeven,
        En hoe gij het maakt het is mij vast maar om het leven
        Als ik maar weet gij zijt en blijft de mijn.
      
      
        En schoon ik dat ook nimmer hier zou weten
        Zoo is nogtans mijn ziele met liefd' bezeten,
        Dat ik u puur om uwent wil bemint,
        Al zoud' ik nooit uw goetheit, zoetheit smaken,
        Al zoud' ik nooit tot uw genot geraken,
        Gij zelf verdiend om uwent wil bemint.
      
      
        het En most niet zijn mijn lust, mijn rust, mijn vreugde,
        Ja God ook niet om dat hij mij verheugde,
        En zaligde, dat was eigen intrest,
        Maar God als God van zelfs zoo overheerlijk,
        En van hem zelfs een uiterste begeerlijk,
        Zoo zuiverlijk te lieven dat is best.
      
      
        Og kond' ik al mijn zinnen tezamen houwen,
        Om u in uwe volmaaktheit te aanschouwen,
        En dat Uw Geest in die bespiegeling,
        Het oude mijn ten vollen kwam ontleren,
        En naar het Beeld uws heiligheits formeren
        Mijn God hoe lief waar die verandering.
      
      
        Dan zou ik u om uwent wil beminnen,
        En blij zijn dat op aarden hier mijn zinnen,
        Iets vonden het geen uw liefde waardig is,
        Een ziele die door het aanschouw uwer waarheit
        En wezentheit van klaarheit, werd tot klaarheit
        Verandert naar uw heer'lyk Evenbeeld.
      
      
        Dan zou ik voorts Uw Liev'ling gunst bewijzen,
        Uw haters zijn mijn grouwelyk afgrijzen,
        Ik ben der wereld en die aan mij gekruist,
        Maar al mijn lust zal tot de vrome wezen,
        Waar in ik u gelijkenis kan lezen
        En zien het Beeld uws heiligheits gehuist.
      
    
  