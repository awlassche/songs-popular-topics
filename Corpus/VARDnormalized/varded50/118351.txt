
    
      
        GIJ die uit water ende Geest,
        Van boven zijt geboren,
        Ziet toe dat gij niet en verliest
        Van het geen gij hebt verkoren.
      
      
        Weest doch gedachtig te aller tijd
        An de verleden dagen,
        In welken gij verlichtet sijt,
        En dien strijdt hebt verdragen.
      
      
        Doen gij u knyn voor de waarheid
        Hebt gebogen zeer truirlijck,
        En uit u mond God toegezeid
        Hem te dienen geduirlijck.
      
      
        Want die het harnas heeft angedaen
        Mag hem geen roem toezeggen,
        Maar die ten eynd' des strijds blijft staan
        Dat des die het af gaat leggen.
      
      
        Dus vliet de lust der jonkheid kwaad,
        In u woorden en werken,
        En na de rechtveerdigheid staat;
        Wilt Gods geboden merken.
      
      
        Stelt het licht op een kandelaar fijn
        In u wandel en wezen,
        Laat blijken tot elken termijn
        Dat gij recht sijt verrezen.
      
      
        het Is niet genoeg wanneermen is
        Ontledicht van de zonden:
        Maar des Heren Iock moetmen gewis
        Noch dragen te allen stonden.
      
      
        Want wie in God gelooft divijn,
        Die moet door's geests versterken,
        Trachten om de meeste te zijn,
        In deugd en goede werken.
      
      
        De Vrucht des geests, hoort met bescheid
        Is liefde, vreugde, vrede,
        Langmoedigheyt, vriendelijkheid,
        In deugd ook wetenhede.
      
      
        Och wilt hier in met neerstigheid
        Al uwen tijd besteden,
        Dat u de Here vindt bereid,
        En namaals brengt in vreden.
      
      
        Om met Gods kinderen altijd,
        Te zijn (als de verheugde)
        In het Hemelse wezen verblijd,
        Dat des de volmaakte vreugde.
      
      
        Een vreugd de nooit oog' heeft gezien,
        Noch herte kan bedenken
        Is voor haar die God na dees' tyen,
        Zijn eeuwig rijk wil schenken.
      
      
        Maar zo wy't nu verzuimen hier;
        En na den vleysche leven,
        Een zware straf, het helsche vier
        Is sulcken voorgeschreven.
      
      
        Daar haren worrem niet en sterft,
        Noch het vuyr uytblust zal werden,
        Dit's het loon dat den Godlozen erft,
        Die in sond' hier volherden.
      
      
        Bedenkt dees' ongelijcken stand,
        Een eeuwig triumpheren
        Bij God, of daar men altijd brand,
        In het vuyr niet om verteren.
      
      
        Want als ons tijd eens is voorbij,
        S'is niet weer te verwerven,
        Het waar wens'lijck zo te leven vrij
        Als men geern wilde sterven.
      
      
        Hier meed' mijn lieve vrienden zoet,
        Bevel ik u den Here,
        Vreest God, en na zijn wille doen,
        Dit's de hooft-som aller lere.
      
    
  