
    
      
        Van der Heirscharen God; verheffen wij den Toon;
        Wij zingen van zijn eer, die heerse in des Hemels-troon
        Die Konink! boven al, die Richter van de aarde,
        Die grote Majesteit! wie geeft hem lof na waarde?
        Die heeft wondren gewrocht, voor ons, in deze dagen,
        Wien zouden wij de Eer, als hem alleen op dragen?
      
      
        Ons Vaderland, geprangt, benauwt aan elken kant,
        Gekweld, berooft, gedrukt, te Water en te Land’!
        Bracht smeking en Gebeën, om hulpe voor Gods oren,
        Die van den Hemel, eens het bidden wou verhoren.
        God! breekt het groot geweld, van forse Dwingelanden,
        Hij temt haar trotse moed, en redt ons uit haar handen.
      
      
        Die tijd was nu verjaard, van dien zoo droeven slag!
        Wanneermen Neerlands Vloot, verstroyt, en vluchten zag.
        Maar dank zij God! die keert met zegen en genaden
        Bij Nederlands heyrkracht: wat kond’ doe Vijand schaden!
        Die zeer gevreesde macht! verslagen, vlied met schanden,
        Die ons verslinden wou, breekt God zijn sterke tanden!
      
      
        Hoe trots kwam het moedig heir! van ‘het wrev’lig Engelant
        Met ingebeelde waan, van zege in haar hand!
        Maar God, aan wien alleen der mensen zaken hangen,
        Gaf ons haar Admiraal! met zoo veel volks gevangen,
        Haar Schepen ons ten buit: o zegenrijke glory!
        Na een vier-daag’ze strijdt, krijgt Nederland Victory/
      
      
        Zoo God des vijands Macht, niet had voor ons gekeerd,
        Wij waren haar ten roov’, wij waren overheert;
        Wij waren onder het Jok, wij wierden hare slaven?
        Zij heerschten op de Zee, zij sloten onze haven:
        Maar God die overlast en wrevel wil beletten,
        Brak haren strik ontwee, en scheurt haar sterke Netten.
      
      
        Gedenkt o Nederland! dat u Gods goedigheid
        Verblindt tot uwen plicht, en tot bekering leidt,
        Door weldoen, wil uw God tot hem al nader trekken,
        U aardse trage ziel, tot ijver meer verwekken.
        Laat dan de voor’ge tucht, en nu die grote zegen!
        U tot afstand van zond, en meerder deugd bewegen.
      
      
        het Is Nederland! wat groots, dat u de Here doet,
        Wordt nu niet zorgeloos, weeld’rig, of trots van moed,
        In Need’righeyt, dient God, zijt dankbaar, doet gebeden
        De Roede is ‘er noch! Ach! dat eendracht en vrede,
        Weer van den Hemel kwam! dat Broeders en Gebuuren
        Maakten een Vree-verbond; dat eeuwiglijk mocht duuren!
      
      
        Verheugt u Nederland! gij hebt nu vreugdens stof,
        Geeft dank aan uwen God! zingt hem nu eer en lof,
        Hij gink met u ten strijd’ en brak des Vijands krachten,
        Die vol hoogmoeds en nijds, u te vernielen dachte.
        God gaf uw Helden moed! hij leerd’ haar handen strijden
        De Overwinning is (o vreugd!) aan uwe zijde.
      
      
        Onz’ hulp is van den Heer! die Aerd’ en Hemel maakt,
        Die Herder Izraëls! die voor de zijne waakt,
        Die is een sterke Rots! voor haar die in het benouwen,
        Op zijne macht en hulp, vast steunen en vertrouwen.
        Erkent dan Nederland! u heil is van den Here!
        Niet ons, niet ons, maar hem, behoort alleen de Ere!
      
    
  