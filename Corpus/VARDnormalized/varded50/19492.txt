
    
      
        VRysters, Lijsters el van zang,
        Harteboeisters, Vryersdwang,
        Hebje lust, om, met vermaaken,
        Eens te proeven, en te smaaken
      
      
        Van vrouw Venus poppegoed,
        Van het alderzoetste zoet,
        Dat ooit Bruilofsdag kon geven
        Om vier lippen vast te kleven,
      
      
        In een wonderlikke pret,
        Gaap dan niet op dit banket.
        Noch op zulke slechte leuren
        Die de kinders wel gebeuren:
      
      
        Want de grootste zoetigheid,
        Daar zo menig Maagd om schreid
        Als ze het luk eens heeft verzeeten,
        Is allenig daar te eten,
      
      
        Daar te vinden. och! waar is het?
        Ja; daar Kupidootje vist.
        Daar de Bruid, geen neus en oren,
        Maar heur Maagdom heeft verloren.
      
      
        Daar den Bruigom in 'er schoot,
        Smolt als zuikker. Daar de dood,
        Van het leven, word verwonnen,
        Daar men aan twee Necterbronnen,
      
      
        Van een haagelwitte borst,
        Staag mag lessen zijne dorst.
        Daar, schaft men, onder het jokken,
        Hemelse Kapittelstokken.
      
      
        Vrysters, Lijsters, el van zang,
        Harteboeisters, gaatje gang,
        Hebje lust om dit te proeven,
        Wilt dan niet te lang vertoeven.
      
      
        Doet als ANNA heeft gedaan.
        Laat de tijd u niet ontgaan:
        Want de winkel staat hier open,
        Daar je't zoetste zoet kond kopen,
      
      
        Niet om geld, maar voor en zoen.
        Knap. tast toe. ik word al groen?
        En gij zult, dat durf ik zweren,
        Daar geen zuikker voor begeren.
      
    
  