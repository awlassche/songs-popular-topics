
    
      
        Nu ik , o Heer, in druk,
        Omringt van ongeluk,
        Bedoven leg in het lijden,
        Hoe groot word het getal
        Van die, in ongeval
        Vijandig mij bestrijden.
        Maar meest mijn ziel doorsnijd,
        Te horen hun verwijt:
        Wat kan het hem nu baten,
        Dat hij God heeft gediend?
        Die is niet meer zijn vriend,
        Maar heeft hem gants verlaten.
      
      
        Doch ik heb beter moed.
        Gij zijt mijn God, en goed,
        Een schild voor mij in het vechten.
        Wat schaad mij spot en smaad;
        Nu gij mijn eer voorstaat,
        En het hoofd we’er op komt rechten.
        Want ik hief hert en stem
        Tot God, en smeekte Hem,
        Hij neigde mij zijn’ oorgen;
        En heeft (om hulp gevergd)
        Van het heilige gebergt,
        Gewaardigd mij te horen.
      
      
        Ik leide mij gerust,
        Ter ne’er, en sliep met lust,
        Tot dat ik weer ontwaakte:
        Want God was aan mijn zij,
        En ondersteunde mij,
        Dat mij geen kwaad genaakte.
        Al vielen op mij aan,
        Om mij ter ne’er te slaan,
        Veel duizend oorlogscharen:
        Al kwaam het al op de been,
        Zich leeg’ren om mij heen,
        Het zouw mij niet vervaaren.
      
      
        Sta mij, o Here, bij,
        Verlos, als eertijds, mij,
        Toen gij all’ mijn vijanden
        Op hare kaken smeet,
        En gants verbrys’len deed
        Der goddeloozen tanden.
        Van U komt alle goed.
        Het heil in overvloed,
        Word van den Heer verkregen.
        Uw volk, o goede God,
        Verleend Gij vol genot
        Van wenschelijken zegen.
      
    
  