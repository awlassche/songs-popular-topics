
    
      
        LOoft God met een recht dankbaar hert
        Die nooit zijns goedheyds moede werd.
        Wie is zo rijk en rijp van reden,
        Wie is zo vloeiende van taal
        Die ons des Heren mogendheden
        En na waardij zijn roem verhaal?
      
      
        Wel hem, die na gerechtigheid
        Een onbesproken leven leidt:
        O God, laat mij u wel behagen
        Op dat ik aan die liefde deyl
        Die gij dijn volk hebt toegedraegen;
        Weest gij mijn troost, mijn hulp en heil:
      
      
        Op dat mijn oog aanschouwen mag
        het Goed dat uw hand te storten plag
        Op die gij eertijds had verkoren
        Tot uwen volk, en eigen erf,
        Op dat ik met haar blij mag wezen
        En niets van hare vreugd en derf.
      
      
        O God, wij hebben ons ontgaan:
        Ons’ Ouders hebben ’tmee gedaan:
        Wij hebben, en ook zij gezondigd:
        Op uw zo menig wonderwerk
        Van haar gezien, of haar verkondigd,
        En namen zij noch oog noch merk.
      
      
        Gedachtig zijn zij niet geweest
        Der deughden die gij haar beweest,
        Maar raakten op den tocht aen’t meuyten,
        Doen haar, vervolgt van Pharos heir,
        Het water scheen te zullen steuyten,
        Het water van het rode Meer;
      
      
        Doch hebt gys’ om uw eer bewaard
        En dus uw macht geopenbaard:
        Men sloeg de Zee en zij verdrooghde,
        Het volk ging door den afgrond heen,
        De hand, die haar te krenken pooghde,
        Wierd van des Heren overstreen.
      
      
        Die hilp haar uit des vijands macht
        Die nu verzopen en versmacht
        Drijft door de zee met ros en wagen;
        Doe zag den wederspanner wel
        Dat hij zijn God geloof most dragen,
        Des looftmen hem in Israel.
      
      
        Maar al het werk, om haar geschiet,
        Dat kleefd’ in haar gedachten niet
        Des zij op zijnen raad niet achten,
        Haar lust strekt tot een andren dis,
        Des tergtmen God met nieuwe klachten,
        Zij eisen vlees ter wildernis.
      
      
        God schaft haar vlees en straf daar toe,
        Noch werden zij geen muiten moe,
        De hoofden moeten het nu ontgelden:
        Men schrolt op Moyses en zijn broer
        Die zij met kwade woorden schelden
        En stellen ’tleger heel in roer.
      
      
        Het aardrijk opent zijnen mond
        Die Korach en zijn maets verslond;
        Het vier kwam af, de vlammen doden
        Twee honderden en noch een half:
        Te Horeb roeptm’ om ander Goden
        En buigt zich voor het gegoten kalf.
      
      
        Het beeld van een grasetend dier
        Werd haren God, voor wien sy’t vier
        Een heylgen auter deden branden,
        En hij, die haar met groter macht
        Had weg gevoerd uit Pharos handen,
        Was heel en al uit haar gedacht.
      
      
        Men denkt om syn verlosser niet,
        De werken, over haar geschied
        Zo groot en veel, zijn haar ontgleden:
        Wat dat God in Egypten de
        (Daar zij de slavernye leden)
        Wat wondren aan de rode Zee.
      
      
        Des sprak hij met een grammen moed,
        Dit volk dat zo veel boosheid doet
        Zal ik verdelgen en vernielen:
        En ’twaer geschied, zo door’t gebedt
        De straf van zo veel duizend zielen
        Van Moyses niet en was verset.
      
      
        Het lustig land, haar toegezeid,
        Versmaen zij met ondanckbaerheyd,
        Het muytend volk heeft oog noch oren;
        Gods woorden vinden geen geloof,
        Men mort en wil noch zien noch horen,
        En voor zijn stem is het alles doof.
      
      
        Des hief hij tegen haar zijn hand
        En zwoer, dat hij in het woeste land
        De muyters souw ter neder vellen,
        En haar alom-verstrooide zaad
        In handen van den heydnen stellen
        Tot straf van het begangen kwaad.
      
      
        Aan Baal-Peor raecktmen vast,
        Men gaat bij Midian te gast
        En eet het offer van de doden:
        Dies God geterght tot toorn en straf
        Om dat zij dienden vreemde Goden
        Zond plagen van den Hemel af.
      
      
        Tot dat den dappren Pineas
        Die vol van heylgen ijver was
        Bestond in het Richters ambt te treden:
        De plaegh hiel op, en ’tbloedigh feit
        Wierd hem tot in der eeuwigheden
        Gerekend tot gerechtigheid.
      
      
        Ook hebben zij tot Meriba
        Den Heer vergramt, daar Moyses na
        Om harent wil voor moste lijden:
        Wijl hij geterght door al ’tgebas
        Van het twistend volk zich liet ontglijden
        Een woord dat onvoorzichtig was.
      
      
        Zij hebben, zo haar was belast,
        Den volkeren niet aengetast
        En spaerden die zij mosten doden;
        Men heeft met heydnen omgegaan,
        Haar kwaad gevolgd, en voor de Goden
        Der vreemdelingen dienst gedaan.
      
      
        De Duivel heeft ze bij de krop:
        Zij offren hem haar kindren op,
        Onnozel bloed werd nu vergoten
        Den beelden Canaans ter eer,
        Men kapt en tapt uit hals en stroten,
        En ’tauter roockt van ’toffer-smeer.
      
      
        De aard, ontheiligt door het nat
        Dat uit onschuldig’ aren spat,
        Dronk sig aan sulcken grouwel dronken;
        Haar doen was vuil aan alle kant,
        Zo dat voor God haar werken stoncken
        Van geestelijke hoere-schand.
      
      
        Des raakt Gods gramschap in de vlam
        En ’tvolck dat hij ten erfdeel nam
        Was nu een grouwel in zijn ogen;
        Hij leverts’ in der heydnen macht
        Zo dat zij heersen met vermogen
        Op dit, wel eer zo lief, geslacht.
      
      
        Dus raakt heel Israel in druk:
        Haar vijand krijgt haar onder ’tjuck,
        En doet ze buigen en verneren;
        Noch redde God haar menigmaal,
        Maar ’tquaed is kwalijk af te leren,
        Zij vallen tot haar oude quael.
      
      
        het Geschrei gaat na den Hemel toe
        En God haars jammers weder moe
        Aanziet zijn volk en neigt zijn oren;
        Hij heeft gedacht aan zijn verbond
        Dat hij haar vaedren had gezworen,
        Des Israel genade vond.
      
      
        Hij heeft der heydnen hert geraakt,
        Gevangens werden los gemaakt:
        O Heer, wilt ons ook weder vrijen
        En brengt ons uit den volckren t’saem
        Op dat wij mogen ons verblijen
        En loven uwen heylgen naam.
      
      
        Verlossing geeft tot vreugde stof;
        Den God van Israel zij lof
        Van eeuwigheid in eeuwigheden;
        Het volk met algemeene stem
        Gedachtig wat het heeft geleden
        Segg’, Amen, Amen, lof zij hem.
      
    
  