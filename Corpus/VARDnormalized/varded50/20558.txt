
    
      
        AScletario te Romen
        Heeft met goe vrijmoedigheid
        Hier, en daar, somtijds gezeid
        Dat den Vorst haast soud' omkomen,
        Die nu Romen streng regeert,
        En een Keizers naam onteert.
      
      
        Men ging dit al voort verbreiden,
        het Kwam al me'e in des Keizers Hof,
        Den Tyran ook hoort'er of,
        Wat den Borst al van hem zeide:
        Doen ontbiedt hij dezen Man,
        En hij sprak hem zelver an.
      
      
        Zeg mij Vriend (al zonder schromen)
        Is het waar, dat ik heb gehoord ?
        Zal ik wreed'lijck zijn vermoort ?
        Och ! mijn Heer, gij zult om-komen,
        (Sprak de Man) en dat wel haast.
        Dit heel den Tyran verbaasd.
      
      
        Als hij nu wat had' gesweghen;
        Sprak hij den Waerseggher aan,
        Vriend, ei ! laat mij nu verstaan,
        Hoe is het dan met u gelegen ?
        Hoe zal zijn u eigen endt ?
        Maakt mij nu dit ook bekent.
      
      
        Dat kan ik, mijn Heer, verkonden,
        (Sprak de Man) geheel betreurt,
        Och ! mijn lijf zal zijn verscheurd,
        Op-gheeten van de Honden:
        Ach ! mijn eynd' is nu na-by,
        Ik en kan niet rakken vrij.
      
      
        Ik zal nu tot uwer schanden
        (Sprak den Tyran) tonen klaar,
        Dat gij zijt een Leugenaar,
        Gij zult nu door het vier verbranden,
        Heel tot as, in korten stond,
        Niet tot aas van enig Hond.
      
      
        Och ! het vonnis is gestrekken,
        Ascletaer die moet'er aan,
        Hij moest buiten Romen gaan,
        Daar ging men een vier aen-steecken
        In het Hout, aldaar bereid,
        Uit last van zijn Majesteit.
      
      
        Aan een Paal werd hij gebonden,
        Al te voren toe-bereydt:
        Daar men het vier rondtsomme leidt.
        Regen heeft den Heer gezonden.
        Doen den Man was half ghebra'en,
        Is een ieder weg-gegaan.
      
      
        Door den over-groten Regen
        Kreeg een ieder groten haast,
        Ieder liep al heel verbaasd:
        Zochten zo de kortste wegen,
        Kwamen alle meest deur nat
        Binnen Romen in de Stad.
      
      
        DOen de Keizer was gezeten
        Vrolijk aan zijn Avondmaal,
        Deed' een Knecht een kort verhaal,
        Sprak, mijn Heer, ik doe u weten
        Wat den Quidam is geschied,
        Die gij heden branden lied.
      
      
        Als hij heer'lijck stond' te branden,
        (Door de last van u, mijn Heer)
        Viel den grote Regen ne'er,
        Maakte al het vier te schande,
        Liet alzo den snooden Guit,
        Voor de Honden, tot een buit.
      
      
        Die voor haar was gaar gebraden,
        O ! zij vielen vinnig aan,
        Maar het was wel haast gedaan:
        Hij mocht all' haar niet verzaden,
        Want ik zag vast ieder een
        Lustig knagen aan een been.
      
      
        Als den Keizer dit ging horen,
        Dat tot spijt van zijn beleid,
        Even ging, als had' gezeid
        Dezen Man wel klaar te voren,
        Doen wierdt hij met vrees' bevaen,
        Dacht, het soud' hem ook zo gaan.
      
      
        Voor een ieder moest hij schromen,
        Zelver voor een Kamerlingh,
        Die gestadig om hem ging:
        Hij liet niemand tot hem komen,
        Och ! zijn hert was zeer bezwaard
        En voor ieder een vervaard.
      
      
        ‘15. het Gheen den Here heeft besloten
        ‘Dat voert hij rechtvaardig uit,
        Zelven me'e aan dezen Guit,
        Die zeer dikmaal had' vergoten
        (Als een wreden Leeuw verwoed)
        Veel onnozel Christen-bloed.
      
      
        Daar hij meest hem op betroude,
        Wierdt door het Roomsche Volk bekoort
        Dat hij zijnen Heer vermoort,
        Die dit listig met hem broude,
        Maakte alzo Romen vrij
        Van zijn wreede Tyranny.
      
      
        Hier uit konnen wij nu leren
        Hoe God door zijn wijs beleid,
        Kwaden, kwaden loon bereid,
        Want zijn Wil kan niemand keren,
        ‘het Kwaad daar voor een Booswicht schroomt
        ‘In het gemeen hem over-komt.
      
    
  