
    
      
        HEt Christelijk Geloof met ijver aen-ghenomen
        Van zeker Edelman, een Raadsheer binnen Romen
        Van Koninklijk geslacht, Asterius genaamd
        Die heeft voor het Heidens volk, zich Christus niet geschaemt.
      
      
        Hij ijvert voor Gods eer, hij wil geen Mensen vrezen
        Heeft van zijn goed Geloof, een vasten proef bewezen:
        Dat tot Cesaria-Philippi, daar hij kwam,
        Daar hij in het Offer-werk des Duivels list vernam.
      
      
        Daar was het blinde Volk met macht bij een gekomen
        Een ieder had' zijn deel eerbiedig me'e genomen,
        Op het Outaer daar gebracht, daar het (gelijk het scheen)
        Vloogh na den Hemel toe, en uit het oog verdween.
      
      
        Dit werd van het blinde Volk (die dit met vreugd aenschouden
        Van d'Opper-Goden gunst een vasten peil gehouden.
        Dit zag de goede Man, dat door des Duivels list,
        De Priesters van dit Volk haar te betoov'ren wist;
      
      
        Hij wiert ontroerd van Geest, doen hij dit ging aanschouwen
        Dat in Afgoderij een ieder wierdt gehouwen.
        Hij knielden voor den Heer, en bad' met menig traan
        Dat God met zijn genaed' dit Volk woud' gade slaan
      
      
        En maken Satans list (tot sijnder eer) te schande,
        En brengen tot zijn Kerk, der Christenen Vijanden,
        Op dat zo Godes Naam daar mochte zijn geÃ«erd,
        Des Duivels Rijk geswakt, en Christi Rijk vermeert.
      
      
        God deed' door dit Gebedt een ieder openbaren;
        Dat zij door des Duivels kunst al-t'saem betoovert waren,
        Doen sagen zij wel klaar, dat al haar Offerhandt
        Ten Hemel niet en voer, maar dreef daar aan het strand.
      
      
        Terstond is na dien tijd, dit off'ren op-gehouwen:
        De lieden gaan niet meer dien Priesters nu betrouwen.
        Dus is dit Heidens Volk, door het Christelijk Gebedt,
        Uit haar Afgoderij, en Duivels strik gered.
      
      
        HIJ komt te Romen we'er, en ziet Marijn onthoofden,
        En dat men Godes Volk van zo een Licht beroofden
        het Welk klaar in Christi Kerk gelijk een Fakkel scheen,
        Hij zag dit sou-spel aan, met innerlijk gheween.
      
      
        Den ijver dreef hem voort, zo dat hij zonder schromen,
        Dit dode Lichaam op zijn schouder heeft genomen,
        Deed' hem de laatste eer. Dus kwam hij in den haat,
        En na een korten tijd me'e in de zelfde staat.
      
      
        Hij heeft als Martelaar, een wreden dood geleden,
        En als een Christen Held, zijn strijdt wel uit-gestreden,
        Hij heeft een Strijders Kroon gheluckelijck ontfaen,
        Is door den Weg des Doods in het Hemelrijk gegaan.
      
    
  