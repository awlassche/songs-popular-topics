
    
      
        Vraagt gij, waarom zucht gij zo zeer,
        Dat doet mij wel nu:
        En ben ik u Lief, ben ik u niet veer?
        Ja Vriendinne // mijn zinnen // die minnen
        Allenig u.
      
      
        U by-zijn mishaeght mij niet, ach!
        Nooit liever stond;
        Maar dat ik niet bij u blijven mag
        Doet mijn zuchten // ia vruchten // en duchten
        O rooder mond!
      
      
        Ik wens dat gij genieten meugt
        het Geen gij mij geeft,
        Dat is een over-zoete vreugd,
        Die begeerlijk // en heerlijk // doch eerlijk
        Om het herte sweeft.
      
      
        De vreze van het verand'ren haast
        Doet mij zuchten zo,
        Zo dat mijn blijdschap suft verbaasd,
        U uytghelesen // geprezen // el wezen
        Derf ik zeer noo.
      
      
        U lodderlijk wezen braaf en fris
        Verheugt mij het hart,
        Maar ik weet wat mij nakende is,
        Door u derven // te erven // een sterven
        Daaglijcks met smart.
      
      
        Is dan dit zuchten zo zonder reen,
        Zegt liefste dra?
        Ik acht wel gij zult zeggen neen:
        Op mijn jagen // en klagen // of vragen,
        Zegt daar op ja.
      
      
        Prinses, mijn liefde is zo groot,
        Zij neemt niet af,
        Zij blijft bij mij tot inder dood,
        S'wil lijen // verblijen // of glijen
        Met mij in het graf.
      
    
  