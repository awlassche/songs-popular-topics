
    
      
        O Bronaer der alziende zorgen,
        Wat leit uw oirsprong diep verborgen
        En duister, niet alleen voor het oog
        Der mensen, maar ook zelf voor Engelen,
        Eer zij zich onder mensen mengelen;
        En nederdalen, van om hoog;
        Daar d'allerhooghste zit gestegen,
        Om naar zijn wijsheit te overwegen,
        Wat na ter wereld zal geschiên;
        Het welk hij somtijds spelt door dromen,
        Op dat zijn wit, in het licht gekomen,
        Hem tot een groter glori dien.
        Laat haters slincke hand vrij zaaien,
        Gods rechte weet de vrucht te maaien.
        het Gaat boven menselijk vermoên,
        Dat wij met Joseph herwaart reizen
        Naar Dothan, en van Memphis deizen,
        Om derwaard groter sprong te doen.
      
      
        Ja Vader, laat de mensen ruiken,
        Hoe gij de kwaden kunt gebruiken,
        Ten goede van het arts geslacht;
        Als gij violen onder doornen
        Gaat plukken, en uwe uitverkoornen
        Door uw beleit zet in hun kracht.
        De deughden en de huisgebreken
        Dus bij malkanderen geleken
        Vertonen klaerder elk heur aard.
        Niet ruwe, maar geslepe stenen
        Ene kostelijcker glans verlenen.
        Een puicksteen is wel slypens waart.
        De puicksteen heldert op door het schuuren,
        En kan de proef en het oog verduuren.
        Zoo zal ook Josephs braeve jeugd
        Dan d'allerdomsten op doen merken,
        Als zij verstreckt, om op te werken,
        De puik en proefstof van de deugd.
      
    
  