
    
      
        O Heilig God ! nu kom ik in ootmoed,
        Ontroerd van Geest, eerbiedig voor u knielen:
        Och ! Jesu Heer, Behoeder onzer Zielen,
        Ei ! ziet, hoe ik hier lef in tegenspoed.
      
      
        het Is mij een kruis, een last, zeer over-groot,
        Met het zondig vlees als balling hier te zwerven:
        Hoe lang zal ik u, Bruidegom, noch derven ?
        En leven hier als in een sta'ghe dood.
      
      
        Met bange vrees draegh ik een groten schat,
        Zeer p'rijckeloos, in zwakke Aarden-vaten:
        Ik kan, och ! Heer, het struikelen niet laten,
        Mijn zondig vlees maakt den Geest moed' en mat.
      
      
        De Oude Slang (een duizend Konstenaar)
        Die zoekt met list mijn schat heel weg te nemen,
        En soud' zeer graag mij van u heel vervreemen,
        Neemt steeds hier toe geleghentheden waar.
      
      
        Als ik gedenk hoe hij in Edens-hof
        Daar Adam heeft (een heilig Man) bedrogen:
        En Judas meed' in Christi School bewoghen
        Dat hij hem diend', en ginck zijn Heiland of.
      
      
        DAn schrickt mijn Ziel: en vrees' dat in dees' tijd,
        Dien lozen Geest mij hier mocht licht bedriegen,
        Om zorgeloos in sondens slaap te wiegen,
        En maken mij mijn grootste rijkdom kwijt.
      
      
        Ik lef in vrees, en het kost mij menig traan,
        Dat ik dus traag ben tot u Dienst genegen:
        En vrees, dit mocht rechtvaardig u bewegen
        U gunstig oog van mij ook af te slaan.
      
      
        Als ik gedenk den zucht ik in weemoed,
        Dat gij noch dreyght den lauwen uit te spouwen:
        En daar noch bij (eilaas ! ik mag wel grouwen)
        Vervloekt is hij die u wil traegh'lijck doet.
      
      
        Och ! traag, en laeu ben ik veeltijds, o Heer,
        Dit maakt mij bang, och ! wilt mij niet verstoten,
        O goeden God, en van u Geest ontbloten,
        Maar het heilig Vier in haast ontvonken we'er.
      
      
        Die dan mijn Ziel met ijver heel ontsteekt
        En voort vertroost met u barmhertigheden,
        En sta'ge zorg mijns Heylandts trouw' Gebeden,
        Die door zijn Dood nu vrijt, en steeds vrij spreekt.
      
      
        HIer op ik bon, dit fondament staat vast,
        God heeft zijn gunst met Zeghels vast besloten,
        Hij schencktse mij, ik heb ze beyd' ghenoten
        Als eigen, mij de zelve toe-gepast
      
      
        Door het waer' Geloof. O ! Christi dierbaar bloed,
        Gij hebt geheelt mijn doodelijcke wonden,
        En heel verdiend kwijtschelding minder zonden,
        En voor den val steeds gunstig mij behoed.
      
      
        Zo ik in mij, mijn zaligheid nu zocht,
        En steunde vast op mijn Gerechtigheden,
        Mijn droeve Ziel bequam nooit ware vreden,
        Maar was al lang door wanhoop t'onderbrocht.
      
      
        Maar nu God mij eerst zelven heeft gezocht,
        Doen ik was dood, door Christum gaf het leven,
        Die zal mij voort in het lijden niet begeven,
        Hij heeft gewis mij al te dier gekocht.
      
      
        SYn Woord staat vast: Want die hij eens verkiest
        Al voor zijn Bruid: die wil hij eeuwig houwen,
        Zijn Trou-beloften zal hem nooit berouwen:
        Zijn dieren schat hij nimmer niet verliest.
      
      
        Och ! dat ik nooit dien waren troost verloor,
        En dankbaar ging steeds op u reine wegen,
        Ik sou dan zijn zo angstig niet verlegen
        Om dat ik vaak de zonde leen mijn oor.
      
      
        Och ! dikwijls door de sond' mijn Ziel verschrikt,
        Ik zie hier in nu mijn onwaerdigheden:
        Maar u ghenaed', die stelt mij we'er te vreden
        En door u Geest mijn Ziel altijd verkwikt.
      
      
        Want ik laat nooit mijn Bruidegom met vre'en,
        En smeeck hem steeds met tranen, en Gebeden,
        Ja ! laat hem nooit uit mijn Slaep-kamer treden,
        Eer hij mij kust, en stilt mijn droef gheween.
      
    
  