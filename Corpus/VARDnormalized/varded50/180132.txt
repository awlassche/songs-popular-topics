
    
      
        HOe avrechts zorgt veel winzucht, hoe ontzint!
        het Is luttel waard, al wat ze werkt en wind.
        Om nooddruft voor den buik is elk belaân,
        Terwijl de ziel van honger blijft vergaan.
        Het lichaam pronkt met perle-en goutsieraden:
        De ziel gaat naakt, en mist haar heilgewaden.
      
      
        De ziel wordt los verzuimt, verreukeloost;
        Daar arbeit voor de leden, nooit verpoost,
        Haar afslooft, des nachts geen' slaap gunt, daags geen rust,
        Haar plaagt en krenkt door des lichaams lieven lust;
        Haar snood onteert, der leden dwang en wetten
        Haar onderwerpt, bevlekt van lastersmetten.
      
      
        Zij legt in het slijk van ontucht diep gesmoord,
        Vergiftigt van de helle, en wreed vermoort.
        O dwazen, die uw beste deel bederft!
        Wat wintge, als gij veel goeds voor het lijf verwerft?
        Wat voordeel kan uw zielverlies betalen?
        De wereld mag in prijs hierbij niet halen.
      
      
        Wat des het lijf hierbij? veel dieren gaan in kracht
        Van leden ver het menselijk geslacht
        Te boven. En hoewel dit met zijn hoofd
        Recht op staat, wordt die schoonheit niet verdooft,
        Daar des mensen ziel geen dier, te grof van leden,
        Gelykt, maar zelfs Gods Englen hier beneden?
      
      
        Zij, het meesterstuk, ja het grootste, dat Gods hand
        Ter wereld bragt, is d'eedle diamant
        In d'aardtsche kas, die, hemels, nooit beperkt
        Door naaw verblijf, ontelbre wondren werkt,
        Afgronden peilt, en, door geen' dwang te teuglen,
        Omhoog stygt, als met Cherubynevleuglen.
      
      
        Gelijk het oog al het zigtbaar net beschiet
        Uit des winkbraaws boog, maar nooit zich zelven ziet:
        Zo kent zij het al, maar nooit zich zelf. Hoe krank
        Haar woonstê stort', verga in stof en stank,
        Zij overtreft in duur, gelijk in waarde,
        Het vast gebou van hemel en van aarde.
      
      
        De ziel, die, als Gods afkomst, God gelykt,
        Neemt toe in kracht, daar des lichaams kracht bezwijkt;
        Hoe meer vervult, hoe ruimer; door veel werk
        Tot werkzaamheit bekwaam, door arbeit sterk;
        Als het lichaam rust, niet stil, vermoeit, noch ledig;
        In lyfs beroerte en pijn gerust en vredig.
      
      
        Gods Zoon, in het vlees verschenen, kocht en zocht
        Daar zielen, haar ten losprijs zelf verkocht.
        Zij staan hem dier: wat ziel hij ooit verlost,
        het Heeft hem zijn bloed en eige ziel gekost:
        Een blijk, dat ze, als zijn mond wel klaar kwam melden,
        Veel meer bij hem dan des werelds schat most gelden.
      
      
        Hoe heerlijk wortze in ootmoed daar gekroond!
        Gods Geest, terwylze een leme hut bewoond,
        Komt gunstig haar bezoeken reis op reis,
        Bewonen, als zijn koninklijk paleis:
        Hem kanze een huis en heiligdom verstrekken,
        Van waar hij nooit afkerig wil vertrekken.
      
      
        D'Aartsvyant groeit, bewust van des waardij,
        In zielroof, al zyn' lust, nooit anders blij;
        Wet staag hierop zyn' klaaw en moortgebit,
        Gelijk een leew, verhongert en verhit;
        Om streng gedoemt, alsof hem het zielbederven
        Verquikte in pijn, niet wrakeloos te sterven.
      
      
        Terwijl Gods Zoon de ziel dus hoog waardeert,
        Gods Geest haar, als een heer zijn woning, eert;
        De hel, gespitst op moord, haar loos beloert;
        Wat wortze blind tot haar bederf vervoerd!
        Wie kan, dat zij hare eer bevlekk', haar vergen?
        En wie vergeet zijn ziel vooral te bergen?
      
    
  