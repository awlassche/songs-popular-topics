
    
      
        O Hemels Vader hoe goed zijt gij,
        Gij en verlaetse niet die in u hopen,
        O Christ'nen betrout uwen Vader vrij,
        Hij hoort het, als de ellendige roepen,
        Laat ons na dezen prijs allene lopen,
        Al dreigen ons de mensen met menige pijn
        In deze belofte gaat mijn herte open,
        Is God met ons, wie mag tegen ons zijn?
      
      
        Die zijn enigen Soon niet heeft gespaard
        Maar gaf hem om dat wij zouden leven;
        Gedenkt des Vaders goeden aard,
        Hoe soud' hij ons met hem niet geven
        Alle ding? (en ons wachten van sneven)
        het Geen wij behoeden in dezen schijn
        Al worden wij hier ook verdreven
        Is God met ons, wie mag tegen ons zijn?
      
      
        Christus ons Hoofd die heeft gezeid:
        (Hoort, hoe hij komt in den nood te baten)
        Gij zult voor Koningen worden geleid:
        Maar zorgt niet wat gij zult praten,
        Mijn Vader zal u (wilt dit vaten)
        Wijsheid geven op dat termijn:
        Ook zeid hij, ik zal u geen Wezen laten,
        Is God met ons, wie mag tegens ons zijn?
      
      
        Dat huis des geloofs is wel gestut
        Met schone beloften op alle zaken,
        Die Godzaligheid is tot alle dingen nut,
        En heeft de beloften na Paulus spraken
        Van dezen levens, en dat er zal naken;
        Blijft doch in Christus ghoorsaemheydt fijn,
        Al komt het vlees an palen, en staken,
        Is God men ons, wie mag tegen ons zijn?
      
      
        Het is nood dat een Christen wel toesiet,
        Dat hij in alle gehoorsaemheydt blijve:
        Wie overtreet en blijft in Christus lere niet
        Die is zonder God, na Ioannes schrijven,
        Die heeft geen belofte aan ziel noch lijve.
        Laat ons in Gods leringe trekken een lijn,
        Malkander altoos met vermaninge stijven.
        Is God met ons, wie mag tegen ons zijn?
      
      
        Waar twee of drie hier zijn vergaard,
        In den Naam van Christus almachtig,
        Daar is hij in het midden, Zo hij verklaart.
        En zijn woorden die zijn waarachtig.
        In het disputeren zijt niet jachtig,
        Want twist onder de Christ'nen is niet fijn,
        Blijft in de salige leringe eendrachtig.
        Is God met ons, wie mag tegen ons zijn?
      
      
        Of wij ook waren alzo zot,
        Dat wij uit de leringe traden,
        Eylacy! zo waren wij zonder God,
        Hoe hadden wij dan onze Ziel verraden?
        Vader verlost ons van den kwaden,
        Gij weet dat is mijn roepen tot dijn;
        Och! vrienden het waar goed dat wij altijd baden.
        Is God met ons, wie mag tegen ons zijn?
      
      
        Laat ons de liefde gebruiken eenpaar,
        Zo zal God immers met ons wezen,
        Want God is de liefde, dat is klaar,
        Wie in de liefde blijft (alzo wij lezen)
        Wie blijft in God, en God blijft in dezen,
        Syn Geest verfraeyt dat herte meer dan wijn;
        Ontvangt malkander vrij zonder vrezen.
        Is God met ons, wie mag tegen ons zijn?
      
      
        Oorlof mijn vrienden wijd verspreid,
        Waar dat wij zijn, in Dorpen of Steden,
        Het is enen Geest die ons allen leidt,
        Daar wij mee zijn gedrenkt na Paulus reden,
        Laat ons voor malkander uitstorten gebeden,
        Dat wij niet doen als een hond of zwijn,
        Maar in Gods paden ten einde treden.
        Is God met ons, wie mag tegen ons zijn?
      
    
  