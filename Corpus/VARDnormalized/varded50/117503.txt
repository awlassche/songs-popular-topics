
    
      
        De boog, dien men te stijf en lange spant,
        Moet springen: het is ook dus met ons verstand,
        Te veel geblok verstompt het scherpst vernuft,
        Zo dat het daar ontgeest van word, en suft.
      
      
        het Behoort maar tot der Hemelingen schaar,
        Steeds des Heren lof te galmen met malkaêr,
        En het zelve werk te doen in eeuwigheid:
        Maar hier moet ook verpozing zijn verbeid.
      
      
        Men kan altoos met zaaken van gewigt
        Niet bezig zijn; daar dient ook iets verricht,
        het Geen voor een tijd als tot ontspanning is.
        Dat maakt ons tot het ernstig' weder fris.
      
      
        Verand'ring doet de wereld zelf bestaan.
        De lust tot steeds het zelve, moet vergaan.
        De honig walgt, al is hij noch zo zoet,
        Wanneer die steeds ons voedsel wezen moet.
      
      
        De wisselbeurt is sauze van het vermaak:
        Want dat verdwynt van d'aangenaamste zaak,
        Wanneer men dat, en anders niet, geniet.
        Dit maakt, dat elk zo naar verand'ring ziet.
      
      
        Gebruikt dan iets tot uwe uitspanning vrij;
        Mits dat die maatig, en onzondig zij.
        Maar keer dan weer naar het hoofdstuk van uwe plicht.
        Mijn bijwerk is, dat ik een Liedje dicht.
      
      
        'k Misgun niet, dat een ander zich verlust
        In het geen hem liefst is: Ik bemin de rust,
        En doe noch mij, noch and'ren, moeit', of schaê.
        Vind gij daar ook vermaak in, zing mij na.
      
    
  