
    
      
        Gelukkig Hondeken, gelukkig Beestjen,
        Dat op den schoot van mijn beminde spelt,
        En daar met jok en spel vermaeckt syn gheestjen,
        Aanschouwende dat alder-schoonste Beeldt.
      
      
        Dat hel gezicht aenschoudy duysendt werven,
        Dat aan myn' oogskens wordt van haar ontseydt,
        Eilaas! moet ik noch lang die oogskens derven,
        Zo sluit ik eens myn' ogen voor altydt.
      
      
        Mijn eenigh' hop', mijn enige Beminde,
        Ik loop' ghelyck een Hondeken naar u,
        Ik jaegh' naar u ghelyck een Haesewinde,
        Laat mij wat rusten want ik ben zo mu.
      
      
        'k Hebb' u zo lang gejaagd, laat mij u vangen,
        Laat mij eens zien uw minnelijk aanschijn,
        Laat mij uwe weder-liefde eens ontvangen,
        Jong-vrouw laat mij uw Hondeken toch zijn.
      
      
        Geeft m'als een Hondeken de brockelinghen
        Die van uwe Tafel vallen op-der eerdt,
        Uwe minste jonst' acht ik voor grote dingen,
        Schenckt mij iet klyns ben ik het groot niet werd.
      
      
        Zo zal ik als een Hondeken gaan bassen,
        En als een Schilt-wacht liggen voor uwe Deur,
        'k Zal altydt vlijtig op uwe diensten passen,
        Ghelyck als enen trouwen Serviteur.
      
      
        Ghelycker eertydts Honden zijn gevonden,
        Die met hunn' Meesters sprongen in het graf,
        Die met hunn' Meesters liepen in de wonden,
        En lijden zo hun trouw met het leven af,
      
      
        'k Zal u zo trouw tot der dood toe aen-kleven,
        En nooit alleen verlaten in de pijn,
        Ik zal u bij-staan, het zij in dood oft leven,
        Joufvrouw laat mij uw Hondeken togh zijn.
      
    
  