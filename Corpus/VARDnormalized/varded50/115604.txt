
    
      
        ALs ik aan het eeuwig zaalig leven
        Gaa mijn gedagten over geven,
        En des Hemels heerlijkheid beschouw.
        Zoo denk ik, ag! Te snood is de aarde,
        Dat ik, om zoo geringe waarde,
        Mijn eeuwig heil verwis'len zou.
      
      
        Ik denk eerst vreugd, daar naa ellende,
        Dat des Weer'lds begin, en dit haar ende;
        Haar loon bedrog en ijdelheid:
        Maar die na waar vermaak wil taalen,
        Moet dat alleen van boven haalen,
        Daar is de vreugd een plaatz' bereid.
      
      
        het Is tijd, mijn ziel, begin te vatten,
        Dat tussen aardz' en eeuw'ge schatten
        Is al te groten onderscheid:
        Kond gij het inwendig maar beschouwen,
        Niets zal u langer tegen houwen,
        Den weg te gaan, die derwaarts leid.
      
      
        Wel aan niet meer te rug geweken.
        het Is nodig om eens door te breken;
        Al aardse min uit het hart gesteld;
        Maar met Gods liefde ingenomen,
        Zoo word het Hemelrijk bekomen;
        De sterken nemen het met geweld.
      
      
        God wil en moet alleen gediend zijn,
        Geen boven hem mag onze vriend zijn,
        O! blijf getrouw tot in der dood,
        In het willig lijden en verzaaken,
        Van lief en leed, hoe groot des u naaken,
        Hij zal ook trouw zijn in de nood.
      
      
        Begin van nu op Godes wetten
        Al uw gedagt en lust te zeten.
        Geen dienst hem ooit zoo wel beviel,
        Als hem tot offerhand te geven
        De kragt van het godvrugtig leven,
        Een altijd op geheeven ziel.
      
      
        Mogt eens, o God! Zijn afgetoogen
        Al het duister van mijns herten ogen,
        Door uw in-straalend Hemels licht;
        Ik zou dan nimmer Mensen klaarheid
        Meer volgen, maar alleen uw waarheid.
        O geef mij een zoo klaar gesigt.
      
    
  