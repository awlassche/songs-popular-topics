
    
      
        WEl over-goede God, spring-bron en liefden-aader,
        Gij aller Heren Heer, maar onze goede Vaader,
        Wij zenden onze stem in lof tot U om hoog,
        Door des Hemels wolken heen, en blauw gecierde boog.
      
      
        Uw wijd beruchten naam moet lof op lof toestromen
        Van ons en de Eng'len schaar en alle waarde vromen:
        Om dat Gij maaken wild (Heer!) in uw zaalig rijk,
        Ons U en uwen Zoon onsterfelijk gelijk.
      
      
        Daar Jezus uwen Zoon zijn vrienden heeft bescheiden,
        En ons is voor-gegaan, om plaatse te bereiden.
        Hij heeft het toe-gezeid, beloof met eigen stem,
        Dat Hij we'er komen zal en nemen ons tot Hem
      
      
        In zijn e heerlijkheid, die Gij Hem hebt gegeven.
        Dat wij die zullen zien, dat is zijn lust en leven.
        Zoo lief heeft Jezus ons, waar voor Hij zij geloofd.
        Het voegd de leden wel te komen bij haar hoofd.
      
      
        Daar m' eeuwig dan zal zijn bij alle Heemelingen:
        En daar zoo onvermoeid de Seraphijnen zingen,
        En blaazen uwe faam, jaa daar het bazuin-geluid
        Den lof van Uwen Naam zeer zoet en krachtig uit.
      
      
        Al waar elk hair een lip en alle leden tongen,
        Noch waar uw lof en dank naa waarde niet gezonden.
        Men kan dat groot geluk op het duizenst vatten niet;
        Dat Gij, o rijke God! den armen Mens aan-bied.
      
      
        Want kinderen te zijn van U den grootsten Koonig;
        Iaa U gelijk te zijn, te wonen in een woning,
        Daar m' eeuwig uw aanschijn zal zien met de Eng'len schaar,
        Niet grooters kan der zijn. Ach Here maak dit waar!
      
    
  