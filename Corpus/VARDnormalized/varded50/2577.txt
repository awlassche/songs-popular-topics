
    
      
        Vaart wel mijn Lief, mijn leven:
        Hoe krank is, laas! 'tvermoghen bij de Mensen,
        In God bestaat het geven
        Van 'tluck en heil, dat wij den and'ren wensen.
        'kWensch dat de Heer
        U wind en weer,
        En voorspoed geef in het varen,
        'k Hoop Gods genade,
        Zal u voor alle schade
        Wel bewaren.
      
      
        O gij weeldighe vloeden,
        Brooddronken, licht, en neetlich vol beroeren,
        Wilt met dit buiig woeden,
        Des noorden winds, geen strijd, noch oorlog voeren:
        O Zuyer Zee,
        Van liever lee
        Laat doch u rug doorsnyen,
        Wat zij door zeilen,
        Zal weer zonder verdeylen
        'tSamen vlijen.
      
      
        Voor d'Amsteldamsche palen
        Lach 'tbruyne Schip, met zwarte takel Touwen,
        Dat mijn Goddin kwam halen,
        In plaats van koets, voor 'tpuyck van alle Vrouwen,
        Was 'tvunstich ruim,
        Het witte schuim,
        De voor-boech nat bevochten:
        Maar als gij scheiden,
        Mijn ogen u geleiden,
        Zo ze mochten.
      
      
        De Zon met goude Stralen,
        Brak met geweld door blauwe Wolken henen,
        De Winden mij ontstalen
        Het Schip, en lijf, die allengs vast verdwenen,
        'tHert wiert als loot,
        Roer-loos als dood,
        Door in-beeldinghs bewelven,
        Naar lang af-sond'ren,
        Zo kwam ik met verwond'ren
        Tot mijn zelven.
      
      
        U zeer verlichte zinnen,
        De mijne Lief, in alles overstreven,
        Behalven in het minnen,
        Daar moet gij mij de volle prijs af geven,
        Ik wind in gunst,
        Gij lief in kunst,
        In wijsheid en in reden,
        In aangeboren,
        En eigen zelfs verkoren,
        Brave zeden.
      
      
        Gij die uit soute baren
        'tVlam-vierich hoofd onuytghedooft liet blijken,
        Schift doch de gryse scharen,
        Voor 'tdriftigh Schip, laat golven angstig wijken,
        Blancke Goddin
        Voert mijn lief in
        De wel ghewenschste steden,
        En brengt mijn Vrouwe
        Gheluckich, en benouwe
        'tHuys met vreden.
      
      
        Al wat een Mens kan denken
        Om aan syn Vriend, of waarde lief te gonnen,
        Dat zoudt ik, troost, u schenken
        Waer't Godes wil het zelfde mij te jonnen.
        Ach! denkt om mij,
        Als ik aan dij
        Met ijverig verlangen:
        Al mijn gedachten,
        Die snakken en verwachten
        U 'tontfanghen.
      
    
  