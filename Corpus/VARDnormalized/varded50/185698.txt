
    
      
        Wilt horen Gods edele Creaturen,
        Men zal u hier gewagen,
        Van Paulus Bekeeringhheydt de Schrifture,
        Hoe dat hem Christus pure,
        Met hagel ende vure
        Heeft van den Peerde geslagen.
      
      
        De stad van Damasco was zeer benouwt
        Van de Heydensche Soldaten,
        Zij waren bloedgierig ende stout,
        Maar de Christenen menig fout,
        Hebben op God betrouwt,
        Hij en heeft ze niet verlaten.
      
      
        Paulus hadde Zegelen en Brieven ontfaen
        Om de Christenen te vervolgen,
        Hij zwoer met de Heidenen als een Tiran,
        De waarheid sou hij wederstaan,
        Om de Christenen te verslaan,
        Was Paulus zeer verbolgen,
      
      
        Paulus tirannig en zeer verwoed,
        Die was te peerde gezeten,
        Naar Damasco te rijden metter spoed,
        Met Ruiters en knechten vroed,
        Te vernielen ‘het Christen bloed,
        Dat had hij hem vermeten.
      
      
        Als zij kwamen uit valsheid fier,
        Dat zij Damasco sagen,
        Ging den Hemel op met groot dangier,
        Met hagel ende vier,
        Heeft Christus goederier
        Paulus van ‘het peerd geslagen.
      
      
        Een stemme kwam uit den Hemel vrij
        En heeft geroepen koene,
        Sauls, Sauls, waarom vervolghdy mij,
        Paulus riep luide en blij,
        O Here, wat wilt gij
        Dat ik zal moeten doene?
      
      
        Christus sprak gij zult opstaan,
        Naar Damasco laat u leiden
        Daar zult gij dat Christen Geloof ontfaen,
        V ogen sulen opgaan,
        Paulus heeft alzo gedaan
        Gods lof ging hij verbreiden.
      
      
        Paulus heeft hem alzo bekeert,
        Dat hij ging preken en leerde
        Hij vreesde galg vier nog zweert,
        Voor geen torment was hij vervaard,
        Gods Woord heeft hij verklaart,
        Veel volckx hij doen bekeerde.
      
      
        Paulus die vrocht bij nachten me
        Om zijn lichaam te tenderen,
        Daags ging hij preken in dorp en ste,
        Bekeerde hij volk me,
        Veel mirakelen hij de,
        Al door den naam des Heren.
      
      
        Te voren als Paulus was een Tyran
        Bij de Heidenen snoode,
        Zo werd hij geprezen voor een goed Man,
        Maar zo haast als hij begon
        Gods woord te nemen aan,
        zo wonden zij hem dode
      
      
        Oorlof Christenen Broeders eerbaar,
        Met Paulus wilt u bekeren,
        Al wordt gij om de waarheid klaar
        Vervolgt hier ende daar,
        zo zullen wij voorwaar
        Met Christum triumpheren.
      
    
  