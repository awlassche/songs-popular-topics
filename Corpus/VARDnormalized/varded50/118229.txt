
    
      
        O Israëls sieraad, op uwe hoge velden
        Is hij verslagen: ach! hoe zijn gevallen d'helden!
        Verkond het niet te Gat, het gerugte blijv' bij ons,
        En bootschapt zulks niet op de straten Askelons.
      
      
        Op dat de Dochteren der vreemde Philistijnen
        Haar niet verblijden, om dat wij verlaten schijnen;
        Op dat de Dochteren der onbesned'nen niet
        Van vreugd opspringen, tot onze hertseer en verdriet.
      
      
        Gij Bergen Gilboas, zo hoog in top gestegen,
        Op u en moet voortaan noch dauw zijn noch veel regen,
        Noch schone velden der Hef-off'ren, die men daar
        Als op een vruchtb're plaats, met vrolijkheit vergaer.
      
      
        Want ziet, aldaar is wech-geworpen zo verfoeilik
        Der dapper' Helden-schild (helaas! en is het niet moeilik?)
        Ja Sauls-schild, als of hij niet en waar geweest
        Gezalfd met Oly, het welk den vijand bolt op het meest.
      
      
        Van der verslag'nen bloed, en van het vet der Helden,
        En wierd niet achterwaarts gedreven, in de velden,
        De boge Jonathans; en Sauls dapper zweert
        En keerde leegh niet weer. Nu is de kans gekeerd.
      
      
        Doch Saul d'edel Held, en Jonathan daar ne'ven,
        Die lieve twee bemind' en lieflik' in haar leven,
        Die voor den vijand zich kloekmoedig stelden blood,
        En zijn ook nu noch niet gescheiden in haar dood.
      
      
        Zij waren lichter dan de Arenden, in het rijden,
        Zij waren sterker dan de Leeuwen in het strijden.
        Gij Dochters Israëls, weent over Saul mee,
        Die met Scharlaken, en met weeld' u kleedd' in vree.
      
      
        Die u (sieraad van goud) de dragen op uw kleding,
        Want het land hadd' overvloed en vree, door zijn verdeding.
        Hoe zijn de Helden, zo verschriklijk breet en wijd,
        Gevallen onverwacht in het midden van den strijd.
      
      
        O Israëls sieraad voor lang-geleden dagen,
        Op uwe hoogten is mijn Jonathan verslagen,
        Ik ben, om uwent will', van herten zeer benaut,
        Mijn broeder Jonathan; mijn droev'ge ziel verflaut.
      
      
        Zeer lieflik waart gij mij, uw liefde, die mij griefde,
        Was wonderliker mij dan zelfs der wijven liefde.
        Hoe zijn de Helden nu gevallen in de strijd,
        En d'Oorlogs-wapenen verloren, ons ten spijt?
      
    
  