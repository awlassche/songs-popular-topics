
    
      
        GUnstrijcke God en overgoede Heer!
        Die het need'righ hert met zonden zwaar beladen,
        Zo vriend'lijck nood, door uwe grote genade.
        Met mijn Gebedt ik heden tot u keer.
      
      
        Ach kon het zijn dat ik genade vond!
        En gunst verwierf, o Heer in uwe ogen!
        Ach wierdt gij doch door mijn Gebedt bewoogen!
        Mij kwijt te schelden alle mijne sond'.
      
      
        'k Beken voor u, en moet belijden Heer,
        Groot is mijn schuld, en veel mijn overtreden,
        Zo dat gij hebt wel dubb'le stof en reden,
        Dat gij uwe gunst mij nooit laat smakken weer.
      
      
        Doch kan het zijn, laat uwe barmhertigheid
        Zo groot zijn, dat gij al mijn overtreden
        Niet meer gedenkt, op dat mijn hert in vrede
        Met u geraecke, door uwe goedigheid.
      
      
        Want zo ik niet uwe gunst voel in mijn hert,
        Zo ben ik Heer benouwt en zeer verlegen,
        'k Vindt nergens troost, het schijnt mij alles tegen,
        Hoe meer uwe gunst hoe meer mijn vreugd ververt.
      
      
        Ik hoop met ernst hier voortaan na te staan,
        Om u mijn God gants vast'lijck aan te kleven,
        O help mij doch! op dat ik het Pad ten Leven,
        Van nu af aan getrouw'lijck mag begaan.
      
      
        O Wereld die door uwe bedriegerij,
        Mijn hert dus lang gehouden hebt in zonden!
        'k Heb menigmaal en dikwijls nu bevonden,
        Dat geen vermaak te vinden is in dij.
      
      
        Gij geeft voor het vlees wel vreugde, maar wat is het?
        De Ziel, dat ed'le deel vindt geen genoegen,
        Zo dat uwe vreugd niet baard dan innig wroegen,
        'k Heb des herten vreugd altijd in u gemist.
      
      
        Zo dat wanneer ik u eens recht aenmerck,
        Ik kan in u geen Ziels-genoegen vinden,
        Gij zijt niet waard dat iemand u beminde,
        Zo slecht lont gij de pleegers van uw werk.
      
      
        En daarom wil ik met hert en gemoed,
        De vriendschap met u breken, en verachten,
        'k Weet beter Vriend, waar van dat ik mag wachten,
        (Wanneer ik hem aankleef) een beter goed.
      
      
        Met die, wil ik nu maken een verbond,
        Ik wil hem dienen alle mijne dagen,
        'k Neem ernstig voor te doen zijn welbehagen,
        Zo veel ik kan uit mijnes herten grond.
      
      
        O Heer mijn God! ik hoop dat dezen dag,
        het Begin zal wezen, van een heilig Leven,
        'k Hoop u ten einde toe vast aan te kleven.
        Help mij, ach God, dat ik het volvoeren mag!
      
    
  