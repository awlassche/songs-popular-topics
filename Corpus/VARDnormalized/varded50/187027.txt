
    
      
        Lente! heuchlijkste tijd van het jaar!
        Hoe praalt uw wezen zoo wonderbaar
        In uitgelezene planten, en bloemen,
        Hoe vrolijk lagt en spelt al het jeugdig groen!
        Het schoonste dat hier op der aard is te roemen.
        Bestaat o Lente in uw gelieft saizoen.
      
      
        Stoft vrij Vorsten op al uw sieraad
        Ijdele pragt, en verheven staat,
        Hoe rijk uw hoofden bekranst, en bepeerelt
        Het lighaam blinken zien van edel goud,
        Al het sieraad der verganklijke wereld
        Is min als het geen men in het gebloemt aanschout.
      
      
        Ja zoo rijk is uw hoofd gelauriert
        Vrolijke Lente om het schoon dat u siert.
        Geen Vorst hoe hoog op zijn troon, of verheven,
        Geen Salomon in al zijn heerlijkheid
        Kan zoo veel luister of schoon van zig geven
        Als gij, o Lente! op veld, en beemden spreyt.
      
    
  