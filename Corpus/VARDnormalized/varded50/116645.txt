
    
      
        ALs ik ging vrijen tot Amsterdam,
        Mij dogt dat ik in enen Hemel kwam,
        En dat de Engeltjens stonden daar veur,
        Zo stonden de Maagdekens in haar deur:
      
      
        Zij stonden gekleed in het wit Satijn,
        Sommige met Fulp of Karmozijn,
        Daar op een Root Rokjen al van Karnaat,
        'k Verseker u dat het niet kwalijk en staat.
      
      
        Mijn Liefken droeg van dat Geblomde Katoen,
        Gelijk al die Kermis Poppekens doen;
        Mij dogt het was Goud al dat daar blonk;
        Dus kreeg ik behagen in het Meysken Jonk.
      
      
        Zo trouwde ik deze Catoene Juffrouw,
        Ik dogt wat gelukkig Man ben ik nouw,
        Ik hadder noch duizend Gulden aan geld,
        Die gaf ik mijn Vrouwken dat Hagendevelt.
      
      
        Ik leide mijn schoon Bruyt na Brabant,
        Al om te bewonen mijn Vaderkens Land;
        Och lacy ten was 'er noch maar een begin,
        Mijn Vrouwken en dient 'er tot geen Boerin.
      
      
        des Morgens als zij gaan melken souw,
        Zij molk de melk al in haar mouw,
        En haren Geblomden Tabbaard die stond,
        Vol plekken besmeert met klaren Koestront.
      
      
        Haar Handekens tot den Elleboog toe,
        Die waren bezeten al van de Koe,
        Doen zag 'er dat Meysken van Amsterdam,
        Zo schoon of ze uit egyptenland kwam.
      
      
        Eer ik haar twee Maandekens hadde gehad,
        Zij zag 'er uit als een verzopen kat,
        Nog suypt zij haar alle dagen eens vol,
        Zij maakt 'er mijn duizend Guldekens dol.
      
      
        Wanneer wij drie Maandekens waren te zam,
        Zo kwam mijn Hollanderken in de Kraam,
        Ik moest kompareeren al voor de Vaar,
        Al was ik getrouwd noch geen half Jaar.
      
      
        Oorlof Boerkens komt spiegelt u nouw,
        Maar wacht u van zo een Catoene Juffrouw,
        Al schijnen die Steedse Meysjes schoon,
        Die Edele Boerinnekens spannen de Kroon.
      
    
  