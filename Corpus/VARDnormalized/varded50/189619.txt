
    
      
        DE zon, alree beneên de kimmen,
        Wijkt voor de naderende nacht;
        De Maan komt op haar beurt te wacht,
        En staat met flauwer licht te glimmen.
      
      
        Zie d'avontstar reeds aan den trans
        Des blyden hemels vrolijk schynen,
        Door het floers der vale nachtgordynen,
        Mee Hell' en tintelenden glans.
      
      
        De vochtige avond is gevallen;
        De dauw verspreit zich op het land,
        En noopt den blyden herderskwant
        Het vee te drijven naar de stallen.
      
      
        Ook dunkt het bouman laat genoeg
        Om het blanke kouter rust te geven:
        Hij keert vermoeit naar zijne dreven
        En spant zijn ossen uit den ploeg.
      
      
        Daar vint hij zinlyk Elsje plassen
        In het zuiver water van den vliet,
        En, onder het neurjen van een lied,
        Haar blanke kann' en ketels waschen.
      
      
        De bij, die zich met honing voedt,
        Uit roos, en leliën gezogen,
        Komt brommende te rug gevlogen
        Naar Bymams korven vol en zoet.
      
      
        Mooi Aagje drift langs klare bronnen,
        In grazige akkers opgewelt,
        Haar witte schaapjes uit het veld,
        En heeft haar spinrok afgesponnen.
      
      
        Het moedig ros staat op den stal.
        Vermoeit den gansen dag te rennen,
        En graan in barg en schuur te mennen,
        Den nyvren landman ten geval.
      
      
        Ai zie dat meisje schoon van leden,
        Hoe vrolijk treedt het herwaard aan;
        het Heeft reeds het huiswerk afgedaan
        En zingt een deuntje wel te vreden.
      
      
        De stedeling bij dag vermoeit
        In bezigen en staatsbelangen,
        Verkwikt zich in de rozewangen
        Van Laura die zijn zieltje boeit.
      
      
        De smit, die van den vroegen morgen
        Tot aan den avond het ijzer smeedt,
        Verlaat het anbeelt, natbezweet,
        Zoekt rust en laat violen zorgen.
      
      
        De Maan verzilvert kruit en mos,
        het Gebergt en hemelhooge duinen,
        En flikkert op de brede kruinen
        Van het dichtbelommert eikenbos.
      
      
        Het vogeltje, nooit moe beluistert,
        De zangerige Filomeel,
        Houdt door de klankjes van haar keel
        Het wout aan haren zang gekluistert.
      
      
        Zwyg lieflijk diertje, zoet op zang,
        Gij zult u zelf te barsten zingen,
        En zoetje tot uw aandagt dringen
        Al zongt gij gansche nachten lang.
      
      
        De waterval, die zich doet horen,
        En op de keitjes breekt en stuit,
        Verwekt een klaterent geluit,
        Die d'Echo wederkaast, in d'ooren.
      
      
        Hoe schittert ginds het zilver licht
        Door d'eikestammen en abeelen.
        Ai zie de maan dat bekje strelen!
        Wat schooner voorwerp voor het gezicht.
      
      
        Driewerf gelukkige landouwen!
        o Zielverrukkende avondstond!
        Gij geeft, waar ik mij wende in het rond,
        Mij niet dan wonderen te aanschouwen.
      
      
        Thans is het al in diepe rust;
        Geen wintje ritselt in de bomen:
        Daar melker mooglyk legt te dromen
        Dat hij zijn poezel meisje kust.
      
      
        Kom zoetje, gaan we ons neder vleien,
        De vaak bekruypt alrede ons oog;
        Het licht wijkt van den starrenboog
        En gaat allensjes heenenglyen.
      
      
        Strak zijn we d'avontscheemring kwijt,
        Des, Liefje, laat ons huyswaart keren,
        En vlij u naast mij op de veêren:
        Kom, kom mijn zoetje, het is hoog tydt.
      
    
  