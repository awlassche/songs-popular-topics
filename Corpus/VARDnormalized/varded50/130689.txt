
    
      
        Kom mijn hartje, kom mijn troosje,
        Kom mijn lieve Liefje, kom!
        Kom, kom, vrijen wij een poosje,
        Trekken wij de Venen om!
        Tussen het bruggetje en de krom,
        In dat houte huisje:
        Gaan wij daar,
        Met malkaer.
        Kom mijn zoete Buisje!
      
      
        Heer, het is daar zo mooy te vrijen!
        het Is er veilig, het is ‘er vrij.
        Ik zal mij in ‘het holtje   vleien,
        Vlei jij jou dan aan mijn zij.
        Soetertje, daar zullen wij
        Samen het Wijntje pooien.
        ‘k Zal daar in
        Na jou zin
        Suiker laten strooien.
      
      
        ‘k Zal u Koek en Vijgen kopen,
        ‘k Zal u kopen watje wilt!
        ‘k Zal jou Schorteldoek ophopen,
        ‘k Heb een bui, ik ben nu milt.
        Ik heb in lang geen geld verspilt,
        Zoete lieve meisje,
        Want ik pooy
        Slegts bij hooy
        En bij gras   een reisje.
      
      
        Ik en mag niet langer praten:
        Wilje het doen, kom, gaan wij heen,
        Wilje niet, gij meugt het laten,
        ‘k Ben al evenwel te vreen.
        Geef jij mij een blauwe scheen,
        Heb jij zulke grillen,
        Grage Geert
        Van Culsteert,
        Zel dan nog wel willen.
      
      
        Wil je het doen, mijn Suikerdoosje?
        Knikt een reisje, dat is ja.
        Sieje dat wel, lieve Joosje:
        Dat des jou voorbij, volgt mij na!
        Kijk hoe mooitjes dat ik ga
        Met mijn Lief heen douwen.
        Ik hoop, ik zel
        Met heur wel
        Dapper Kermis houwen.
      
      
        Liefje, nu zijn wij veur het deurtje.
        Hoort wat is daar een geluid!
        Kijken wij eens door het scheurtje
        Wat of dat geraas beduid:
        Joris die speld op zijn Fluit,
        Tryntje trommelt op het schotje,
        Feytje springht,
        Zytje zingt,
        Zymen is het sotje.
      
      
        Goeden avond allegader,
        Hem sik, hei sik, hou sik, hou!
        Liefste, treden wij wat nader,
        Gaan wij zitten bij de sou.
        Lieve Feitje brengt ons non
        Hier eens van den klaren.
        Maektse zoet
        Want gij moet
        Non geen suiker sparen.
      
      
        Maakt het na mijn Vrysters mondje,
        Maakt het dog zo zoet je kent!
        Liefste, dat des een lieflijk dronkje,
        Smaakt jou dat niet excellent?
        Meugje dat niet uit?   Jij bent
        Zeker al te olijk!
        Hei sa, sa,
        Fa la la,
        ‘het Wijntje maakt mij vrolijk.
      
      
        Peetje, haald ons wat te kluiven,
        Maakt ons een banketje ree.
        Brengt wat witte of blauwe druiven,
        Lang Rozijnen, mangelen   mee.
        Brengt een Wafeltje of twee,
        Wiltse wel op maken:
        Bakse hol  ,
        Strooitse vol,
        Dat ze lekker smaken.
      
      
        Brengt wat Appelen, Noten, Vijgen,
        Brengt wat Heilikmakers koek!
        Lief, als wij dat goedtje krijgen,
        Doet het in jou schorteldoek.
        Laten wij non om een hoek
        Met malkander reien:
        Laat ons gaan
        Hier van daan,
        Ik moet jou nog wat vreien.
      
      
        het Is wel jaar en dag geleden,
        Lieve Liefje, dat ik jou
        In mijn hert heb aangebeden
        En verkoren tot een Vrouw.
        Na lang driegen   moet ik non
        Mijn druk en bezwaren,
        Al de smert
        Van mijn hert,
        Jou eens openbaren.
      
      
        Door een winkje, door een lonkje,
        Zoete schaepje, lieve lam,
        Was het dat het Minnevonkje
        Zijn beginsel in mijn nam.
        Ziet, ei, wat een grote vlam
        Hem aan allen zijden
        Wijd uitspreid,
        Mijn bereid
        Sulken bitter lijden.
      
      
        Als in het vier, schier alle dagen,
        Leeft en zweeft het Salmander dier,
        Lef ik, zweef ik in míjn plagen,
        Tot as ik verander schier.
        Wie is dog zo schrander hier
        Of zo kloek van zinnen:
        ‘k Meen niemand
        Deze brand
        Ligt kan overwinnen.
      
      
        Duizend, duizend, duizend werven
        Denk ik om jou in een dag,
        Duizend doden moet ik sterven,
        Mits ik u moet derven, ag!
        Dat ik u niet erven mag,
        Mag ik wel beklagen.
        Gij alleen,
        Anders geen,
        Kan mijn hert behagen.
      
      
        O pronk-parel die op aarden,
        Nu in het bloejen van uw tijd,
        Als een Phoenix hoog van waerden,
        Eenzaam zonder weerga zijt!
        Zo gij dus uw leven slijt
        het Zal jou zeker rouwe:
        Neemt mij an
        Tot uw Man,
        Ik neem u tot mijn Vrouwe.
      
      
        ‘k Zal jou zulke giften geven,
        Sulken lieven waarde schat,
        Datje nog noit van jou leven
        Diergelyk en hebt gehad.
        Hartje diefje, ik zeg jou dat:
        ‘k Zal, voor alle zaken,
        In jou jeugd
        Jou met vreugd
        Zoeken te vermaken.
      
      
        ‘k Zal jou agten, ‘k zal jou eren,
        ‘k Zal al doen dat gij gebied.
        het Zal mijn moejen, het zal mijn deren,
        Als u enig leed geschied.
        Zoetertje, ei, zorgt het niet
        Dat ik u zal verlaten.
        O mijn schoon,
        Uw persoon
        Zal ik nimmer haten.
      
      
        'k Zal jou zo lang liefde dragen
        Als mijn ogen open staan;
        Zoo lang Phoebus met zijn wagen
        In het Oosten zal opgaan.
        Zoo lang als de Silvre Maan
        En de Winter-vuuren
        Aan den Troon
        Staan ten toon,
        Zal mijn liefde duuren.
      
      
        Prinses, al mijn lieflijk smeken
        Doet, mij dunkt, mij gants geen baat.
        Ik mag hier non een speld bij steken,
        ‘k Heb mijn mond al droog gepraat.
        Ik wens, als gij slapen gaat,
        Gij wat van mij meugt dromen.
        Ik zeg adieu,
        Tot op nu
        Als ik weer zal komen.
      
    
  