
    
      
        KOmt Dochters, Jongmans, komt hier t'saem,
        In Jesu Christi zoete naam,
        Die Hij nu heeft verkregen:
        Ik weet Gij zoekt een zalig jaar,
        het Zal u geworden allega'er,
        Ik ben hier toe genegen.
      
      
        Ik geef u Jesus uwen Heer,
        Die nu gekomen is hier ne'er
        Op deze droeve aarde:
        Hoort aan hoe Jesus heeft geleefd,
        Ziet wat exempel Hij u geeft,
        En houdt dat staeghs in waarde.
      
      
        Dit Kind heeft veel voor u gele'en;
        Gij Dochters, Jongmans lijdt met een
        Met Jesus uwen broeder:
        Besnijdt uwe le'en, besnijdt u hart,
        Lijdtsamich zijt in druk en smart,
        G'lijck Jesus onze Behoeder.
      
      
        Heer Jesus ging na Godes Kerk
        Met zijne Ouders, (g'lijck ik merk)
        In zijne jonge dagen:
        En als zijn Moeder Hem vond we'er,
        Zo nam Zij na de Kerk haar keer,
        Daar vondts' Hem d'Wijse vragen.
      
      
        Volgt hier in Jesum gij ook na,
        Gaat na de Kercke vroeg en spa,
        Laat u bij Jesus vinden:
        De straten mijdt, de tuinen mee,
        Begeeft u tot des heyl'ge stee,
        Dit wensen uwe vrinden.
      
      
        Na dat gij hebt Gods-dienst gehoord,
        En God Almachtichs heyl'ge Woord,
        Gaat dan u vrij vermakken:
        Weest vrolijk dan in eerlijkheid,
        Weest vrolijk met gestichtigheyd,
        Dat is geenszins te lakken.
      
      
        Uwe Ouders onderdanig zijt,
        G'lijck Jesus was in zijnen tijd,
        Volgt uwe Ouders zinnen.
        G'lijck als gij groeyt na lijf en le'en,
        Wilt zo in deughden voort ook tre'en;
        Wilt nu van dag beginnen.
      
      
        D'Heer Jesus is u voor gegaan,
        Ik bidd' u, volgt die zelfde baan,
        Zo zult gij Hem behagen.
        Volhart hier in tot uwe dood,
        Zo zult gij wezen namaals groot;
        Och of wij dit eens sagen!.
      
      
        Heer JESU, nieuw besnede Kind!
        Maakt dat de jonkheid U bemindt,
        En navolght uwe raden.
        Ik bidd' U JESU! door uwe min,
        Brengt haar, en ons den Hemel in,
        Wilt eeuwig ons verzaden.
      
    
  