
    
      
        Waarom benje sprakeloos,
        Spiegel klare, water-are, zonder kroos?
        Zegt mij eens of Kloris hert,
        Inder daad, tot mijn min gedreven werd?
        Hij heeft vast geopenbaard,
        Aan de kant van zijn Boezem, dicht bezwaard,
        Zoete stroom vertelt, of zijn hert even is gesteld,
        Als zijn tong, dikwijls zong, en zijn reden heeft gemeld?
      
      
        Maar ik vrees dat veynsery
        Mij in d’ ogen, heeft bedrogen, en dat hij
        Dubbelhartigh mij bemindt,
        Nu hij meer soetigheen bij and’re vint:
        Maar wanneer ik bij mij zelf,
        Onder schaduw van digtigheyt op delf
        Hoe hij vol gevlei, als de Zon vlucht van de Wei,
        Vyt het dal, na de stal, mij kwam bieden zijn gelei.
      
      
        Als hij met een Roose-krans,
        Vol Laurieren, mij kwam cieren, aan den Dans,
        En het aenghenaemste kruid,
        Voor de tijd rijp geworden, pickten uit,
        En om mijn wellust te voen,
        Daar ik lag, met mijn Schaepjes in het groen,
        Zachtelijk gerust, Hemel zegt, was het niet een lust?
        Van mijn Lief, als een Dief, onversienst te zijn ghekust.
      
      
        Als ik al de Vrijerij
        Overlegge, moet ik zegge, dat hij mij
        In zijn hert geschreven heeft,
        En op hoop van mijn wederminne leeft,
        Hemel die het al doorsiet,
        Zeg mij eens, of hij mij mint, of meent mij niet?
        Zo hij liefde draagt, en een ziel die na trouwen graeght,
        Gij alleen, zijt die gheen, die mij eeuwiglijk behaagt.
      
    
  