
    
      
        Hoe ongelijk is hier het lot der aards-ge-zinden,
        En Gods beminden!
        Die zijn hier veeltijds rijk, in weld, en hoge staten:
        Dees’ arm, verlaten.
        Die hebben hier wel het best; maar namaals het quaaste;
        Hier haar Hemel, na haar Hel.
        Maar hier Wee, en na Wel
        Is voor de laatste.
      
      
        Dit kan in het voorbeeld van dien Armen, en dien Rijken
        Zeer leerzaam blijken.
        Des kostelijk gekleed, aan wellust daagliks kleefde,
        En vrolijk leefde.
        Daar Laz’rus arm en naakt, krank voor zijn’ ogen,
        Hong’rig om zijn kruymen bad.
        Maar Hij, schoon zat, en had
        Gants geen meedogen.
      
      
        Doch ziet, hoe beider lot, eerst Lazarus ellenden
        De dood komt enden!
        Want na de dood wierd Hij, die levend was verschoven:
        Gevoerd na boven,
        In Abrams schoot van de engelen des Heren.
        Waar na ook die Rijke sterft,
        En het graf van het goed maar erft:
        Geen dood kon het weren.
      
      
        Die levend niet en nam zijns naastens pijn ter herten,
        Lijd zelv nu smerten:
        Ia het zien van Lazarus, in Abrams schoot gedragen,
        Verzwaard zijn plagen.
        Nu bad Hij, die dien dorstigen verachte,
        Dat die met een druppel vocht
        Zijn tong verkoelen mocht,
        Die van dorst smachte.
      
      
        Doch Abram sprak; wel eer uw goed uw lust verzade,
        Toen had hij het kwade.
        Nu keert de beurt. Gods troost zijn smert nu doet verdwijnen;
        En gij lijd pijnen.
        Ook wonen wij zoo verre van d’onvromen,
        Dat van ons tot bene’en,
        Noch ook van u niet een:
        Tot ons kan komen.
      
      
        het Was voor hem nu te laat, dies bad hij voor zijn broeders:
        Haar zelfs geen hoeders:
        Zend Laz’rus, dat hij hen dit meld’, op dat ze mijden
        Mijn zond’, en lijden.
        Hij we’eêr: laat zij haar plicht uit Moses leren:
        Wie van hen niet hoord Gods stem,
        Zal zich, al zond ik hem,
        Geenszins bekeren.
      
      
        Leer hier, twee zonden, zeer gemeen aan u, o Rijken,
        Geheel ontwijken:
        Van Overdaad in huis, in kleedren, drank en spijzen,
        Hebt een afgrijzen:
        Van Gierigheid, dat gij voor broeder armen
        Oit uw hart en handen sluit.
        Ach! sluit uw ziel niet uit
        Van Gods ontfarmen.
      
      
        O treurig end van weld! op zatheid, lekkernijen
        Volgt honger lij’en.
        O vrolijk end van druk! op honger, dorst, versmading
        Volgt ziels verzading.
        Och of gij diep bedacht, dat na dit leven
        Andere zouden binnen gaan,
        Maar gij moest buiten staan,
        Hoe zoud gij beven!
      
      
        Als de verdoemde zien (hoe zal het haar pijn vergroten!)
        Zich gants verstoten:
        Maar vrome, eertijds van haar versmaad, nu hoog in eren,
        Bij God verkeren.
        Dan zal het gesmeek, noch traanen iet vermogen.
        Straf volgt wis op lang’ ontrouw.
        Het al te laat berouw
        Vind geen meedogen.
      
      
        Leer dan, wild gij hier na geen straf, maar loon verwachten,
        Haar liefd’ betrachten;
        En sober aan u zelv, maar wild aan Christus leden
        Uw goed besteden.
        Deelt zoo zijn’ armen, dat die Rijke Koning
        U, ook arm, in zijnen dag
        Door haar ontvangen mag
        In zijne woning.
      
    
  