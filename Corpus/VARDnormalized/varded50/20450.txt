
    
      
        EEn zoet geluid mij steeds in d'ooren klinght,
        het Is Christi Woord; dat in mijn Ziele dringht,
        Hij roept tot troost des Zondaars te allen tijd,
        Komt al tot mij die nu beladen zijt.
      
      
        Gij zult verkwikt, ontlast al van mij zijn:
        Koopt zonder geld, van mij Melk, Oly, Wijn.
        O ! Jesu, Heer, dit des me'e tot mij gezeid,
        Der zonden pak zeer lastig op mij leit.
      
      
        Ik ben verdroogd door het dragen van dien last
        Die mij steeds druckt, s' is als met Keetens vast,
        Neemt dit van mij, o ! onverwonnen Held,
        Mijn bange Ziel nu eens te vreden stelt.
      
      
        Och ! doen ik zelfs moedwillens van u liep,
        Trockt gij mijn hert, en vriend'lijck tot u riep,
        Te meer zult gij, nu ik u gunst begeer,
        Verhoren mij, tot uw's Naam prijs en eer.
      
      
        Mijn Ziel die dorst na u, o ! klaar Fontein,
        Gij komt tot mij, ik tot u, maakt mij rein.
        Bekeert gij mij, zo ben ik recht bekeert:
        Geeft mij u Geest, op dat die mij regeert.
      
      
        In mij is niet als dat mijn Ziel verschrikt,
        In u is het dat mijne Ziel verkwikt,
        Ik ben gewondt, gij zijt mijn Medicijn.
        Och ! voor mijn dorst is bij u suyv're Wijn.
      
      
        Ik wil met beyd' mijn armen u om-vaen,
        Met vast Geloof u vyerigh roepen aan,
        U vriend'lijckheyt tot bidden mij bekoort,
        Ik laat niet af, tot dat gij mij verhoord.
      
      
        Mijn tranen, Heer, bewegen heel u hert.
        Ik voel ! ik voel ! verlichting van mijn smert:
        Mijn droeve Ziel van vreugde heel op-springht,
        En tot Gods eer steeds nieuwe verssen zingt.
      
      
        Want gij, o ! Heer, ten vollen haar vernoegd,
        Lof goede God, mijn Ziel niet langer wroeght.
        Gij zijt mijn vreugd, mijn rijkdom, staat en eer.
        Mijn hoogste lodt, mijn Bruidegom, mijn Heer.
      
    
  