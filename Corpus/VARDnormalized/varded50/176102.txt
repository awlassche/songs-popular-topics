
    
      
        wel aan, mijn ziel, gij moet God loven zeer!
        Hoe groot en sterk zijt gij, o eeuwig Heer!
        Met majesteit en goddelijk vermogen
        Sijt gij bekleed en sierlijk aengetogen.
        De Heer met glants en stralen is bedekt
        Als waar een cleet rondom hem uitgestrekt.
        Den hemel hoog hij boven ons uytbreydet
        Als een tapijt op het constichste bereidet.
      
      
        Hij die in het vocht syn opper-zalen vloert,
        Die op de drift der wolken werd gevoerd
        Nu hier, nu daar, als op een lichten wagen,
        Dien wind en bui op hare vleugels dragen.
        Syn engelen maakt hij tot geesten snel
        Die onvertsaecht uitrichten syn bevel.
        Tot vlammen viers syn wackere trawanten
        En, tot den dienst wil-veerdige gezanten.
      
      
        Hij heeft de aerd' gehangen in het rond'
        En crachtichlijck gezet op haren gront.
        Zo dat ze niet kan wankelen noch glijden,
        Maar blijvet vast, en wijkt tot genen tijden.
        Te voren was het aardrijk grof en breet
        Omwonden met den afgrond als een cleet,
        De waters diep daar over-henen dreven
        Veel hoger als de bergen opgeheven.
      
      
        Maar als gehoord wierd' uwe stemme straf,
        Zij ylden haar, en vloden tsamen af.
        Het fel rumoer van uwe donder-slagen
        Con lichtelijk haar na de leegte jagen.
        'tGeberchte met syn toppen rees om hoog,
        Der dalen gront zich na de diepte boog,
        En elk van haar heeft zijnen loop gesnellet
        Ter plaatsen die gij zelf haar had bestellet.
      
      
        Den paal der zee hebt gij gezet zo vast
        Dat boven hem het water niet en wast.
        Ook niet zo hoog kan brengen zijne golven
        Dat onder haar het aardrijk lig' bedolven.
        Gij zendet neer de water-beecken rein,
        En drijft om hoog zo menig klaar fontein,
        Gij doet ze door de steyle bergen vlieten
        En met geruis door diepe dalen schieten.
      
      
        Die laven al het gedierte op het veld
        Zo dikwijls het van dorste werd gekweld.
        Wout-ezels in des water-rijke bronnen
        Haar schorre keel al-mee verkwikken konnen.
        De vogeltjens des hemels, daar ontrent
        Op haar gemak te wonen zijn gewen't.
        Die in het geboomt op alle takken springen
        En onder't loof genoechelijcken zingen.
      
      
        De bergen hij uit zijne zalen drenkt,
        Die hij na wens den frissen regen schenct.
        Zo dat de vrucht van uwe wonderdaden
        In overvloed de aarde komt verzaden.
        Hij brengt het gras en voeder voor den dag,
        Dat zich het vee daar aan generen mag.
        Het groene cruyt moet ook de aarde geven
        En't voedzaam graan waar van wij alle leven.
      
      
        Den wijn die t'hert des mensen maket blij,
        En't brood, om hem te sterken gevet hij.
        Met oly hij haar mildelijk beschincket
        Die maket dat haar aangezichte blinket.
        De bomen door den koelen don opgaan,
        De ceders hoog die op den Liban staan,
        Door Godes hand zo heerlijk opgeschoten.
        Van hem geplant, van hem alleen begoten.
      
      
        Daar sietmen doen de vogelkens haar best
        Om aerdichlijck te maken elk haar nest.
        Hoog op den top der dennen zich vergaren
        Ter somer-tijt de lichte oyevaren
        Den steenbok tot de kloven van het gebercht
        Neemt syn vertrek wanneer hij werd getercht.
        In rotsen daar de zonne niet kan schijnen
        Onthouden haar de vluchtige conijnen.
      
      
        Hij heeft om hoog gesteld de mane klaar
        Te delen af de tijden van het jaar,
        Der zonnen loop heeft hij zo afgemeten
        Dat zij de uyr haars ondergancks kan weten.
        Den avond bruin door u werd aangebracht,
        Wanneer den dag moet ruimen voor de nacht.
        Het schouwe wilt uit onbekende hoeken
        Geeft hem te veld' syn onderhout te zoeken.
      
      
        Dan komt een schaer van jonge leeuwen aan
        Die op de jacht met rasse treden gaan.
        Van honger zij door het wijde wout gaan brullen
        Tot God, die haar met nooddruft kan vervullen.
        Zo haast als ons den dageraad genaakt
        'tGedierte flux hem uit den wege maakt.
        Het kiest den pat van zijne holen weder
        En leit hem daar gerustelijcken neder.
      
      
        Dan gaat de mens bevrijet van gevaar
        Dat hij met vlijt syn arbeid neme waar,
        En't akkerwerk sorchvuldelijc sla gade
        Van des morgens vroeg tot op den avond spade.
        O Heer, hoe groot, o Heer, hoe wonderbaar
        Zijn onder ons u werken allegaar!
        In wijsheid groot hebt gij ze, Heer, gemaket.
        De gantse aerd' u rijke goedheid smaket.
      
      
        De see, die breet en wijt van oevers is,
        Geeft volle ruymt' aan allerhande vis,
        Dies zonder tal bei groot' en kleine dieren
        In het blaeuwe veld van hare baren zwieren.
        Daar menig schip geladen overseylt
        De diepte die nooit iemand heeft gepeylt,
        Die van u hand gevallen is ten dele
        Den wallevis, dat hij daar ligg' en speele.
      
      
        Al het gediert' verlanget, Heer, na dij,
        En ziet om hoog, verwachtende, dat gij
        Hem zijne spijs' geeft in gezette tijden
        Als het gebrek en honger komt te lijden.
        Wanneer gij hen het nodig voedsel geeft,
        Zij nement aan, een ieder daar van leeft.
        Als gij voor haar u volle hand ontladet
        Zij werden met u goederen versadet.
      
      
        Maar als gij hebt u aanzicht afgewend
        Zij zijn verbaasd gevoelende haar end.
        Gij nemet weg den adem, dat zij sterven
        En, tot den stof weerkeerende, verderven.
        Indien gij zendt van boven uwen Geest
        Zij komen weer gelijckse zijn geweest.
        Gij maket dat de onbewoonde aarde
        Nieu leven en gestaltenis aenvaerde.
      
      
        Dat nu voortaan des Heren heerlijkheid
        Lof, dank, en roem zij eeuwiglijk gezeid.
        De Here wil met herten-lust aanmerken
        d'Wtnementheyt van alle zijne werken.
        De Here, die, wanneer hij slechs de aerd'
        Aenschouwet, zij werd anxtelijc vervaard.
        Die als hij raakt de alderhoochste bergen
        Maakt dat in rook haar cruynen zij verbergen.
      
      
        Der Goden God wil ik mijn leven-lank
        Met vrolijkheid bewijzen dienst en dank.
        Zo lang' in mij zich roeren zal het leven
        Werd met gesanc de Heer van mij verheven.
        Mijns herten wens is, dat hem wel-geval
        De reden die ik van hem spreken zal.
        Zo het geschiet, zo stel ik druk bezijden
        En wil mij steeds in mijnen God verblijden.
      
    
  