
    
      
        Gij nood mij wel te gast, wat is het ik drink, ik eet,
        'k Ben zelver aan den dis wel aan uw zij gezeten,
        Vrij ik, gij houdt u of gij nergens van en weet;
        Maar ik en vind geen smaak in kostelijke beten.
        Ik ben verlekkerd op uw zoete mond,
        Mijn waertste lief, mijn schone Rosemond,
        Maar wat! ik klaegh het aan den doven,
        Doch het scheelt mij niet, gij hoort mijn klacht of niet,
        Sla maar uwe ogen eens op mijn verdriet,
        Uw ogen hoop ik, zoudt gij ja geloven.
      
      
        Noch is het mij genoeg u maar alleen te zien,
        En t'avondt is het gezeid weer aan uwe dis te komen,
        Wat groter vreugd kon mij op aard gezien:
        Doch des avonds is het maar vreugdt, en des ochtens niet als dromen,
        Ik lach, ik spring, ik raas, ik tier, en gil,
        Ik bruik het al op u na, tot mijn wil,
        Doch op het lest bevind ik mij bedrogen;
        Ik pijnigme om in uwe gunst te staan:
        Maar wat ik doe de zaak gaat u niet aan,
        Gij blijft als ijs, koud stil en onbewogen.
      
      
        Nochtans verlang ik al na dezen avondstond,
        Mij dunkt de zon staat stil, wat mag Apol vertragen,
        Of is het dat hij des uyr mij nooit of laat en gondt,
        Of zit Bootes wel, dien babok op de wagen.
        Zouw wel den rekel menen, dat hij weer,
        Zat bij zijn steiloor, bij zijn lompen beer,
        Om daar de wagen in het spoor te mennen?
        Rijt hij niet voort, zes dagen heeft hij werk,
        Te lopen om den dagelijcksen perk;
        Zat ik 'er op, ik zouw wel anders rennen.
      
      
        Och dat nu wederom den lossen FaÃ«ton,
        Om des vaders gunst te zien, wierd voerman van de paarden,
        En zette op zijn hoofd de stralen van de Zon,
        Het ging veel rasser voort, al kosten het zee en aarde,
        Al zouw het al weer smelten wat'er was,
        Al wierd het gebergt versmoord in eigen as,
        Al zengde al het Noord en kouwe landen,
        En geen verschil was tussen dag en nacht,
        Wie weet of door dit vuur zijn heele kracht,
        Het hart van Rosemond niet kwam te branden.
      
    
  