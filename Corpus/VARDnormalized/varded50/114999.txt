
    
      
        HOe schoon zijdy, soetsten Heer!
        Mijn enig goed, die ik met alle zinnen
        Altijd zal beminnen,
        Naar u staat mijn hert zo zeer,
        Ah wanneer zal ik u, zal ik u gewinnen?
      
      
        Gij zijt alle u mijn vermaak,
        En mijnen troost, de schoonheid van u wangen
        Houdt mijn hert gevangen.
        Dat daarom met groot ghehaeck
        te allen tijd blijft naar u, blijft naar u verlangen.
      
      
        Het is mij een groot jolijt
        Nacht ende dag u in den zin te houwen,
        Altijd te beschouwen.
        Wanneer zal ik heel verblijd
        Daar boven eeuwig u, eeuwig u eens trouwen?
      
      
        Daar u schoonheydts klaar gezicht
        Uit het zalig hert doet allen droefheid vluchten,
        Vult dat met ghenuchten,
        Komt doch, komt gheluckich licht,
        Mijn hert dat baren zult, baren zult die vruchten.
      
      
        Als gij doen verschijnen mij
        Het aanschijn zult, dat eeuwig zal vermakken,
        Allen vreugd doen smakken,
        Maken mij van zuchten vrij,
        Naar God die te allen tijd, te allen tijd blijf hakken.
      
      
        Ah wanneer zal dit eens zijn?
        Wanneer zult gij, o afgrond aller goeden,
        In mijn hert eens vloeden?
        Die u derven moet in pijn,
        Wanner zal u geniet, u geniet mij voeden?
      
    
  