
    
      
        TE Oorschot is geteld,
        Te Oorschot is geboren
        Een uyt-ge-le-se Beeld,
        Een Heilig uitverkoren:
        Odulphus is zijn naam,
        Of Oolof, zo men zeid;
        Wiens lof, wiens eer, wiens faam
        Blijft inder eeuwigheid.
      
      
        Als Hij was jong en teer
        En had noch weinig jaren,
        Zo was Hij yv'rich zeer
        In deughden te vergaren:
        Hij zich aan God verbond,
        Hij schickten zich zo wel,
        Dat Hij ontging de sond'
        Als enen Samuel.
      
      
        Hij heeft zo gaan geleerd,
        Dat Hij elk een verheughden;
        Zijn deughden zo vermeert,
        Dat Hij zijn God verneughden:
        Hij heeft van joncx gedacht
        Te dienen zijnen God,
        Hij na-kwam dag en nacht
        Het Heyl'ge Gods gebod.
      
      
        Hij heeft Ã  Dien gezeid
        Aan all' des werelds weelden;
        Want des werelds ijdelheid
        Ten hoogsten Hem verveelden:
        Tot Priesterlijcke staat
        Odulphus zich begeeft;
        De wereld Hij verlaat,
        Hij als een Engel leeft.
      
      
        Hij heeft in het Priesters-ambt
        Met lering, en gebeden,
        Voor Godes Volk gekampt,
        En Priesterlijk gestreden.
        Hij is geweest Pastoor,
        Daar Hij is voortgebrocht;
        Hij stond Gods wetten voor,
        Hij heeft veel goeds gevrocht.
      
      
        Maar na een weinig tijd,
        Is Hij van daar vertroecken,
        Hij ging met grote vlijdt
        Een ander plaats bezoeken;
        Hij kwam in het Heilig Sticht,
        het Welk van Sint Williboord
        Is Heilig opgericht,
        Door Godes krachtig woord.
      
      
        Daar ging den Confessor,
        In de Oude-Munsters Tempel
        Van dag tot dag te koor,
        En gaf een goed exempel.
        Den Bisschop was verheugt
        In deze vromen Held,
        Die door zijn grote deugd,
        Wierdt over-al gemeld.
      
      
        Gants rein was Hij van le'en,
        En nauw, of scharp in het vasten,
        Zeer yv'rich in gebe'en,
        En mild, en heus in het gasten:
        Gods Armen Hij bedocht
        Met kleed'ren, geld, en spijs;
        Hij toonden dat Hij zocht
        Het Hemels Paradijs.
      
      
        Maar aangezien we'erom
        De hardt-genackte Friesen,
        Het ware Christendom
        We'er kwamen te verliezen;
        Zo heeft, voor het Friesche Volk,
        (Door Godes stuyr en schik)
        Ontboden Godes Tolk,
        Den Bisschop Frederick.
      
      
        Als Oolof dezen brief
        Van Fred'rick had ontvangen,
        Zo trok Hij, op het belief
        Van Hem, met groot verlangen:
        Hij kwam Hem vlijtig bij,
        Hij wierdt van Hem gekust,
        Zij zochten te allen tij
        Der zielen waren rust.
      
      
        De Friesen wieren vroed,
        Door dezen trouwen Vader,
        Het allerhoogste Goed,
        Haar God, en haar weldader.
        Van Hem zijn zij geleerd,
        En vroomich onderricht,
        Zij zijn tot God gekeerd,
        Door dezen trouwen knecht.
      
      
        Het scheen dat aan zijn kroon
        Noch deze parel reste,
        Die van zijn grote loon,
        Noch varre was de beste.
        Na dat dit heyl'ge Vat,
        Des vruchten had gedaan,
        Zo is Hij na de Stad
        Van Utrecht, we'er gegaan.
      
      
        Hij heeft daar wederom
        Geleefd gelijk te voren;
        Hij was de fraeyste Blom
        Van Godes uitverkoren.
        Waarom in des Hemels hof
        God Hem geroepen heeft;
        Waar dat Hij God zingt lof,
        Bij wien Hij eeuwig leeft.
      
      
        Odulphe, waarde man,
        Die zit in Gods warande,
        Hoort aan ons diep gestan,
        Op deze Ballincx-Landen,
        Gewaerdicht door gebe'en,
        Te staan ons altijd bij,
        Maakt dat wij van het geween
        Der helle, rakken vrij.
      
      
        Odulphe! slaat van hoog
        Op die op U betrouwen,
        U liefelijcke oog,
        Maakt dat die zijn behouwen.
        Bidt voor die van der Gou,
        Bij wien Gij eertijds had
        Een geestelijk gebouw,
        Recht buiten hare Stad.
      
    
  