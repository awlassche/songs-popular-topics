
    
      
        Zo veel hoofden, zo veel zinnen,
        Is, dat elk hier steeds ontmoet.
        het Geen wel deze zal beminnen,
        Stoot een ander met den voet.
        Neen en ja, en voor en tegen,
        Hebben elk, die voor hen pleit.
        Die wil droogte, deze regen:
        Die wil spoeden, deze beid.
      
      
        Die wil zoet, en deze bitter:
        Die wil Oost, en deze West:
        Die is prijzer, deze vitter.
        Ieder meent, zijn zin is best.
        O! wie bragt doch al die koppen
        Te zamen onder een kapproen?
        Om die kloven toe te stoppen,
        Is al vrij wat werk van doen.
      
      
        Koos hier d'eene met den and'ren
        Enen zelven weg ter loop:
        O! zij liepen wis malkand'ren,
        Met verdringen, over hoop:
        Maar nu zij zich dus verspreiden,
        Laten zij een open baan
        Voor hen, die zich van hen scheiden,
        En een ander pad inslaan.
      
      
        Viel de zinlykheid der vryers
        Tezamen op een Lief alleen:
        Weinig wierden dan bedyers.
        O! hoe menig blaauwe scheen
        Most dan wand'len over straaten:
        En wat rees 'er minnenijd
        Bij haar, die zich dus verlaten
        Zagen in den groenen tijd?
      
      
        Maar nu door verschilligheden
        Elk zijn zin verkrijgen kan,
        Is een ieder wel te vreden.
        Alles raakt nu aan den man.
        Is dat waare vriendschaps teken,
        Dat men een en het zelve wil?
        het Zal wel vriendschaps band verbreken.
        Zulk een eenheid baard geschil.
      
      
        het Is dan goed, dat dus verschillen
        Hoofd en zin, bij klein en groot.
        Die hun hoofd dan volgen willen;
        het Zij zo; als men het niet en stoot.
        'k Wil de smaaken niet betwisten,
        Ieder agt zijn Liefje schoon.
        'k Zou mijn tijd vergeefs verkwisten.
        het Beste hoofd verdiend de kroon.
      
    
  