
    
      
        Waar vlucht gij Liefde henen?
        Waar strekt de loop dus heen?
        Wat proefdy nu u benen
        En wack're vlugge le'en?
        Of u schichten moordadigh,
        En genadig?
      
      
        Treet vrij zo gij wilt treden,
        En gaat vrij-moedig voor,
        Ik schrije in u schreden,
        En stappe in u spoor,
        Al soud' ik tot de Polen,
        Met u dolen.
      
      
        Ik volge zonder vrezen
        V wreed, en zoet gezicht,
        Dat zal mijn Noord-Ster wezen
        En het licht dat mij verlicht,
        Mijn bolwerk hoog verheven,
        Ia mijn leven.
      
      
        het Zij gij het windig Oosten
        Of het luwe Westen kiest,
        'k Salt mij geduldig troosten
        Hoe seer't in het Noorden vriest,
        Als onze twee Lichamen
        Blijven tezamen.
      
      
        De vlam-vierige linie
        Of des middags heten brand,
        Noch het Zuien, noch Oostinie
        Dat warme Zonne-land,
        En zal mij niet af schrikken
        Maar verkwikken.
      
      
        Als ik maar mag aanschouwen
        Dat blinckend Starrelijn,
        Dat licht van alle vrouwen,
        Wiens klaarheid schoon van schijn
        Ik nimmer kan genaken
        Noch aanraken.
      
      
        Ach! klaarheid hel, en heilig
        Die zacht is, en zo zoet
        Mijn waarde vrijheid veilig,
        Dus rooft uit mijn gemoed:
        Ach! geeft mijn weer mijn krachten,
        En gedachten.
      
      
        Want dit lief-ogen, wijzen
        Dit locke-broodt, dit aas
        Kan mij niet langer spijzen
        Iet beters wens ik, laas!
        Hoe wel het mij in droefheden
        Stelt te vreden.
      
      
        Mijn hartje woeldt in lusjes,
        En snackt vast in zijn grond
        Na die soet-sape Kusjes
        Van u beminde mond,
        Daar ik wens aan te kleven
        Al mijn leven.
      
      
        Om zo mijn lust te blussen
        Aan u, o mijn Vriendin!
        Met een gesuyckert kussen.
        Maar wondert u mijn Min?
        Ik zoek naar het geen de Goden
        Zelfs na vloden.
      
      
        Komt gij mij niet bespoelen
        Met uwen adems vocht,
        Noch dezen brand verkoelen;
        Voorzeker, Lief, ik mocht
        Wel op de aarde zakken,
        En verzwakken.
      
      
        Ik ben, laas! die haert-stede:
        Gij het vier dat mijn verteerd:
        Ach! gij kund uit mijn smede
        Het geen dat gij begeert.
        Helaas! ik zal ontmensen
        Wildy het wensen,
      
      
        En in een beest verkeren,
        Of heel te niete gaan,
        Gevoel, en spraak ontberen,
        En zonder reden staan;
        Is het dat gij weer mijn klachten
        Wilt verachten.
      
      
        Ach! hebt dan mede-lyen
        Heilige vriendschap zoet,
        Met mijn begeerlijk vrijen,
        Met mijn verliefd gemoed,
        Wild mijn ziel met den uwen
        tezamen huwen.
      
    
  