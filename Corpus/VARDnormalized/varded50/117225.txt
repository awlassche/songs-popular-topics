
    
      
        CEladon waar wilt gij heen,
        Met uw schaepjens in den morgen?
        Laat Filander met uw tre’en,
        Want syn hert dat is vol zorgen,
        Vol van Liefden is syn hert en zin:
        Neygd uw hertje toch eens tot syn Min;
        Alderzoetste Herderin.
      
      
        Weg Filander laat mij gaan,
        ‘k Wil de Vleierij niet horen,
        Uwe Min staat mijn niet aan
        Uwe moeite is verloren
        Want uw hertje en uw valse zin,
        Is verbonden door u trouw en min
        Celinde Herderin.
      
      
        Dat getuygde Zon en Maan,
        Sterren, Hemel, Zee en de aarde,
        Dat Celind’ nooit Min ontfaen,
        Heeft van mij; Maar gij O Waarde!
        Zijt allenig mijnen Engel zoet,
        Die mijn hert van liefde branden doet,
        Ach ik val voor u te voet.
      
      
        O gij valse Herder staak!
        Al die Minne Kozeryen
        Ik en vinde geen vermaak,
        In uwe snoode Vleyeryen:
        Want uw Eden zijn maar enkel Wind,
        Daar zij menig Ieugdig Herders Kind,
        Menigmaal mee weer verblind.
      
      
        Zal dan nooit mijn trouw gemoed,
        Zijn beloond met weder Minne,
        Zal ik nooit mijn Engel zoet,
        Door mijn smekingen Verwinne?
        Tot verlichting van mijn droev’ge pijn,
        Goden wilt mij toch genadig zijn,
        Eer ik in mijn Min verdwijn.
      
      
        Ei Filiander zijt te vre’en,
        Staak vrij all’ uw droev’ge klagte,
        Ik ben verwonne door u re’en
        Ik zal uwe pijn versagte
        Om dat ik u nu bevind getrouw,
        Zal ik wezen u egte Vrouw
        Laat tog varen al u rouw.
      
      
        Daar vlied mijne ramp weer heen,
        Als een golf voor sterke winden,
        Door mijn klagen en gebeen,
        Heb gij mij verhoord beminden:
        Daar des mijn Trouw en gij zijt mijn Bruid,
        Laat ons vreugde maken tot besluit,
        Want mijn Vrijen dat is uit.
      
      
        Vlecht nu krans van Lauwerier,
        Herders ende Herderinnen,
        Neemt met vreugde uw pleyzier,
        Speld het zoete spel der Minnen,
        Plukt nu Maegdepalm en Kruid:
        Kroond den Bruidegom en Bruid,
        Speld op Bas, Fiool en Fluit.
      
    
  