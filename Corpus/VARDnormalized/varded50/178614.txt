
    
      
        O Heer, waarom staat gij van verre, en ziet
        Ons lijden aan, in des benauden tijd?
        Waarom verbergtge uwe ogen voor het verdriet
        Dat ons zoo drukt ? De goddelooze strijdt
        In hoogmoed, en toont dag en nacht zijn vlijt
        Om brandende den vromen te vervolgen:
        Laat hunne raad en aanslag zijn verzwolgen.
      
      
        Want hij, die steeds in goddeloosheit leeft,
        Roemt gans verwaand dat hij den wens bekoomt
        Van zijne ziel: gelijk hij zegen geeft
        Aan gierigaarts; ja lastert onbeschroomd
        Den Here; niets dat zijnen trots betoomt.
        Hij steekt zijn neuze op zonder t'onderzoeken,
        En loochent God in het hart met lastervloeken.
      
      
        Zijn wegen maken te allen tijden smart:
        Uw oordeel is een hoogte van hem af:
        het Schijnt dat hij u in het Goddlyk aanschijn sart;
        Hij blaast op zijn partijen, fier en straf,
        En zegt in het hart, (beschroomd voor dood noch graf,)
        Dat zijnen staat nooit wanklen zal, maar blijven
        Eeuw in eeuw uit in zegening beklijven.
      
      
        Zijn mond is vol van vloeken en bedrog,
        Krakkeel en list zit onder zijne tong,
        Het onrecht zwelgt hij in gelijk zijn spog,
        Hij zet zich in de hoeven op ene sprong,
        En gluurt, zoo eens zijn snoode raad doordrong,
        Alleen om stout d'onschuldigen te doden:
        Hij sluit zijn oog voor d'armen in hun noden.
      
      
        Zijn laagen leit hij in het verborgen aan,
        Op het vroom geslacht, gelijk een leeuw, verwoed,
        Loert in zijn hol en poogt zich te verza√¢n
        Met zijnen roof: hij rooft des armen goed,
        Als hij hem in zijn net trekt, heet op bloed.
        Hij duikt om laag, en houd zich dicht gesloten,
        Tot d'arme hoop valt in zijn sterke poten.
      
      
        Hij zeit in het hart: God heeft dit altemaal
        Vergeten, en verbergt zijn aangezicht;
        In eeuwigheit ziet hij het niet, is zijn taal;
        Nooit brengt hij onzen raadslag in het licht.
        Sta op, o Heer, God die de wereld richt,
        Hef uwe hand om hoge en wil gedenken
        D'elendigen, dien haat en boosheit krenken.
      
      
        Hoe ! waarom braakt de boze lastring uit
        Op God ? en zegt, in zijn verwaten hart:
        Gij zult ons kwaad nooit zoeken: wie dan stuit
        Ons in ons doen? daar hij uw hoogheit tart.
        Gij ziet het; want ge aanschouwt de moeite en smart;
        Opdat men het in uw hand zou overgeven:
        Den armen en den wezen schut gij het leven.
      
      
        Verbreek den arm des bozen en zijn kracht,
        Zoek zijn misdrijf, en straf het, tot gij het niet
        Meer vinden kont; opdat men niet veracht'
        Uw Majesteit. Gods hoge rijksgebiedt
        Duurt eeuwig; daar de vrome heene vlied.
        De Heidens zijn vergaan uit zijnen lande,
        Hoe trots van moed, vol vreze, smaad en schande.
      
      
        O Heer, gij hebt de zucht en wens gehoord
        Van allen tot zagtmoedigheit gezind:
        Gij zult hun hart versterken door uw woord,
        Als zich uw ore opmerkend voor hun vindt;
        Den wezen en verdrukten, dien gij mint,
        Doet gij hier recht: opdat een mens van d'aarde
        Niet voortvaare in het geweld, dat niemand spaarde.
      
    
  