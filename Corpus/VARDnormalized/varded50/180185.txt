
    
      
        EEn ander heff' de muren
        Van Babel hoog in top,
        Die de ewen niet verduren;
        Of zing', hoe Theben op
        Amfions zang en snaren
        Zijn vesten zag gebont;
        Of tone u in zijn blaren
        Oud Rome wijs en stout.
      
      
        Het lust myn' zang te rijzen
        Met hoger zwier en toon;
        Bethanie te prijzen:
        De herberg van Gods zoon;
        Het vlek, voor Jesus vrinden
        Geheiligd door gebeen;
        het Vermaak der kruisgezinden,
        Toen God in het vlees verscheen.
      
      
        Hier toefde hij, beluster
        Op Marthaas heus onthaal.
        Hier spyst zijn woord haar zuster.
        Hier stort in Simons zaal
        Maria nardusgeuren
        Uit hare albaste kruik.
        Laat Judas dit betreuren:
        Hij kent geen geltgebruik.
      
      
        Bethanie, verheven
        Door het grootste wonderwerk,
        Zag Lazarus herleven,
        Gods stem in het graf zo sterk.
        Waar keerde een lijk gereder,
        Dat noch op het sterfbedt lag,
        Of op de dootbaar, weder
        In des levens blyden dag?
      
      
        Sarepte en Zunem weten
        Van zulke wondren niet
        Der heiligste Profeten.
        Geen Joppe of Troas ziet
        De kracht zo heerlijk blijken
        Van Gods Aposteldom.
        Zelf Naïn moet hier wijken,
        Ja zelf Kapernaum.
      
      
        Bethanie geleidde
        Dien Vrêvorst naar zijn stad,
        Daar het volk zijn kleders spreidde,
        Elks hand een palmtak vat,
        Elk juicht, als op zijn kroning:
        Veel heils, o Davids zoon!
        Gezegend zij de koning;
        Verhoogd zijn vredetroon.
      
      
        Bethanie voor het lijden
        Onthaalt hem reis op reis.
        Hij klimt van hier, na strijden,
        In zijn triomfpaleis.
        Hier vint hij aangenamer,
        Dan in Jerusalem,
        Een stille bedekamer,
        Of preekstoel voor zijn stem.
      
      
        O vlek, o gront, voorhenen
        Betreên van Christus voet;
        Van Paulaas, van Helenen
        Bezocht, bezien, begroet;
        Vereerd met kerkgebouwen,
        Nu minst Gods eer gewydt!
        Wie wenste u niet te aanschouwen,
        Als in des Verlossers tydt?
      
      
        Dien gulden tydt, dien zegen
        Misgunde u schier mijn ziel,
        Zo ons niet allerwegen
        Zulk heil te beurte viel.
        O Heiland, zie van boven
        Ons ziel, als in een huis
        Van ramp, hier laag verschoven:
        En sterk haar onder het kruis.
      
      
        Verschyn met haar bevredigt,
        Als aan den Oliberg.
        Z' is dood, of zwaar beledigt,
        Melatsch, of ruim zo erg.
        Laat Lazarus niet steken
        In boosheits stinkend graf.
        Heel Simons erfgebreken,
        En wis zijn zielsmet af.
      
      
        Wis van ons oog veel tranen,
        Als van Mariaas oog.
        Help Marthaas met vermanen
        Aan het beste deel omhoog.
        Kom gunstig ons vergasten,
        Voor ewig wellekoom:
        En spijs ons (ook in het vasten)
        Met vrucht van des levens boom.
      
      
        Neem gunstig ons gebeden
        Voor nardus: ons geloof
        En liefde zalve uw leden.
        Gun, op geen klagten doof,
        Omlaag ons, als uw vrinden,
        Uw vrêstadt boven het zwerk
        Te zien, terwylwe vinden
        Bethanie in uw kerk.
      
    
  