
    
      
        Ag ik, onteerde Maagd, ik mag wel klagen
        Dat mij mijn eer, mijn alderbeste pand,
        Hier in het bloeien van mijn Jonge dagen
        Zo is ontrooft, o gruwelijke schand!
      
      
        De troudste Minnaar van al de minnaren
        Die mijn, helaas, zo droevig heeft misleid,
        Die is nu na Oost-Indien toe gaan varen,
        Dat van mijn nu zo dikwils word beschreid.
      
      
        O droeve wereld vol van ongenugten,
        Wat zit ik in een desolaten staat,
        Dat mijn zoo menigmaal te laat doet sugten!
        Spiegelt u Dogters dog aan deze daat.
      
      
        Hij nam mijn dikwils in zijn lieve armen
        En bragt mijn menigmaal yn mondtje bij,
        Maar nu zit ik, og laacy en og armen,
        Allenig met mijn Schaapje in de lij.
      
      
        Hij zwoer bij Hemel, Sterre, Maan en Winden
        Dat hij mijn nimmermeer verlaten zou.
        Nu is hij weg, de Heer zal hem wel vinden,
        En ik ben nu een Vrijster, Maagd nog Vrouw.
      
      
        Zo dra hij het maagde-roosje had genoten
        Zo ging hij weg en hij liet mijn alleen
        En heeft mijn aanstonds met de voet gestoten.
        En nu zit ik in droefheid en geween.
      
      
        Wreede Minnaar, hoe zal uw hert nog knagen
        Dat gij mijn deze tormenten aan doed!
        Hoe zult gij het u in het laatste nog beklagen
        Dat gij verlaat uw eigen vlees en bloed!
      
      
        Daarom, wilt op geen Jongmans reden bouwen:
        Zij zijn veranderlijk gelijk de wind.
        Wilt haar in het meest of minsten niet betrouwen,
        Zo zit gij niet en zugt, als ik met het Kind.
      
      
        Gij Jonge Dogters die dit komt te horen,
        Spiegelt u aan mijn zwaare droeve val,
        Want ziet, het kan u ook komen te voren.
        Daarom zo wagt u, zoete Meisjes al.
      
    
  