
    
      
        Och Mensen wilt u bekeren;
        Rijk, arm, wie dat gij zijt,
        En denck op den dag des Heren
        Die in droefheid zal verkeren,
        Och bekeert u het is meer dan tijd.
      
      
        Wat zullen wij spreken of dincken,
        Als elk zal loon na zijn werk ontfaen,
        En ons de Here zal krincken,
        In den afgrond zal laten verzinken,
        Als wij voor Godes oordeel staan.
      
      
        Hoe Rijk, hoe arm, hoe Edel van machten,
        Gods oordeel mogen wij niet ontgaan,
        Alle kwade werken en boze gedachten,
        Die wij bij dagen en bij nachten,
        het Zal der al geschreven staan,
      
      
        Hoe mogen wij hier vrolijk wezen,
        Daar zal wenen zijn en getier,
        Och! hoe zal de ziele staan beven,
        Wanneer zij haar oordeel geven,
        Gaat gij vermaledijde in het eeuwige vier.
      
      
        Zon en Maan niet zal meer schijnen,
        Haar licht zal wezen als rode Bloed,
        Dat volk zal van vrees en pijnen,
        Haar zelven gaan verteren en verdwijnen,
        De Wereld zal vlammen vyerige gloed.
      
      
        De Zee zal haar Baren op geven,
        Boven alle gebergten groot,
        Dat Aardrijk zal scheuren en beven,
        Als de Bazuine zal werden geslegen,
        Staat op gij Doden klein en groot.
      
      
        Hertogen, graven, Abt en Prelaten,
        Zij moeten al voor Gods Oordeel staan,
        Haar Ketenen, Ringen, en gulden Ducaten,
        Och het en zal de Ziele niet baten,
        Heeft dat Lichaam geen deugd gedaan.
      
      
        Daar naar zal hem vertonen,
        God den Heer met groter macht,
        Dan zullen de Zondaars hen willen verschonen
        Maar God zal elk rechtvaardig lonen,
        Niemand en zal daar werden veracht.
      
      
        God zal daar zelven scheiden,
        Den goeden met den kwaden vroed,
        Daar na al zonder verbeiden,
        Zal Christus den goeden geleiden,
        In zijn Eeuwige Rijke zoet.
      
      
        Dan zal God laten horen,
        De Rechtvaerdige zullen dan werden verheugt,
        Komt mijne gebenedijde uitverkoren,
        Mijn Rijke geve ik u te voren,
        En bezittet mijn eeuwige vreugd.
      
      
        Gaat gij vermaledyde gezellen,
        Zal den bozen horen met groot getier,
        Daar u den vijand zal kwellen,
        Met Padden, Slangen al in der Hellen,
        Ten eeuwige dagen in het Helsche vier.
      
      
        Dat Woord zal der vele besuyren,
        Als Christus ons doet vermaan:
        Bekeert u als een Kindeken puyre,
        Ende wordt een nieuwe Creatuyre
        Zo zult gij in het eeuwige Leven gaan.
      
      
        Ach wilt u lampen ontzinken,
        Dat hij de dwazen niet en slaght,
        Want God die zal ons krincken,
        Als wij daar alderminst op dincken,
        Hierom mijn Broeders hier op acht.
      
      
        Oorlof gij Christenen verkoren,
        Staat voor u misdadige herten snood,
        En denkt dat gij met zondige oren,
        Altijd de Bazuinen moet horen,
        Staat op gij Doden klein en groot.
      
    
  