
    
      
        ALs ik met droefheid was beladen
        Ik riep tot God, en uit genaden
        Heeft hij geneyget zijne oren
        Om mijn gebeden te verhoren.
        Van onbeschaemde laster-monden,
        En valse lippen ongebonden
        Die booslijk schenden mijne eer
        Wilt mijne ziel doch redden, Heer.
      
      
        Wat kan de valse tong' uitrichten
        Met haar vergiftig leugen-dichten?
        Wat baten de geveinsde streken
        En al het lelijk leugen-spreken?
        'tZijn scherpe pijlen, die een sterke
        En cloecken schutter stelt te werke.
        Zij geven een zo heten gloed
        Als brandenden jenever doet.
      
      
        O wee mij! dat ik dus moet zwerven
        In Mesech, en Gods wooning' derven!
        Dat ik in Kedars tenten blijven
        Moet, daar ze niet dan boosheid drijven!
        Mijn ziele wordt het al-te-bange
        Dat ik verkeren moet zo lange
        Met die den vrede dragen haat
        Als of ze waar het meeste kwaad.
      
    
  