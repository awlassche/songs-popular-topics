
    
      
        O God, verlos mij uit de handen
        Mijns vijands, en zijn scherpe tanden,
        En stel mij in een hoog vertrek;
        Opdat uw hand mij voor hen dekk'
        Die tegen mij zijn opgeresen.
        Redt mij van die uwe naam niet vrezen,
        Van mannen, die in het boos gemoet
        Steeds onrecht werken, heet op bloed.
      
      
        Want zie, zij leggen looze laagen
        Voor mijne ziel, om haar te plaagen.
        De sterken rotten tegen mij,
        O Heer, te zamen, schoon ik vrij
        Van overtreding ben. zij lopen
        En maaken zich gereed met hopen:
        Schoon zonder mijne misdaad: waak
        Voor mij, en zie waar ik geraak.
      
      
        Ja gij, o Heer der heireschaaren,
        God Israëls, wil mij bewaaren.
        Ontwaak, en brek het boos geweld
        Der heidnen, tegen mij te veld.
        Bezoek hen, zijt ze niet genadig
        Deze onrechtwerkers, zoo baldadig.
        Zij keren tegen d'avondstondt
        Weer tehuis, en tieren als een hond.
      
      
        Zij gaan rondom de stad en gieten
        Veel leugens, die als stromen vlieten,
        Uit hunnen mond: hun lippen zijn
        Als zwaarden, schoon juweel in schyn:
        Want wie toch hoort het ? is hun spreken;
        Maar gij, o Here, zult het wreken,
        En lachen met al het heidens rot,
        Dat gij in uwe wraak bespot.
      
      
        Ik zal op uwen bijstand wachten,
        Ten trots van zijne sterkte en magten;
        Want God is mij een hoog vertrek,
        Om mij te hoeden voor gebrek.
        De God van mijn weldadigheden
        Zal mij ontmoeten, naar zijn reden:
        God zal mij ook met lust doen zien
        Wat mijn verspieder zal geschiên.
      
      
        Heer, dood ze niet, opdat men wete
        Uw sterkte, en het volk het niet vergeete;
        Maar laat ze zwerven door uw magt
        Rondom, en vel hen neer met kracht;
        Heer, onze schild, om al hun smaalen,
        Met mond en lippen, te betaalen:
        Men vangze in hunnen hogen moed;
        Om hunnen vloek en leugenvloedt.
      
      
        Komze in uw grimmigheit verteren,
        Verteerze, om hun geweld te keren,
        Totdat ze ganschlyk niet meer zijn,
        Zodat uw gunst hen nooit beschyn'.
        Doch laat hen echter hierdoor weten
        Dat God is heerser, hoog gezeten
        In Jakob, ja tot des werelds endt,
        Daar hij als rechter is bekent.
      
      
        Laat hen dan des avonds wederkeren,
        En hun getier op niew vermeêren,
        Gelijk een hond, die bast en raast,
        En alles door gehuil verbaast.
        Dat zij dan door de straaten lopen,
        En rondom zweven, om te stropen,
        Ja zwerven om hun spijze en brood,
        En schreeuwen in den hongersnood;
      
      
        Opdat ze hongerig vernachten.
        Maar ik zal op uw goedheit wachten,
        En zingen uwe sterkte, o Heer,
        Des morgens, en uw goedheits eer:
        Ik zal uw liefde vrolijk roemen,
        En u altoos mijn Heiland noemen,
        Mijn hoog vertrek, mijn hulpe en wacht,
        Die mij beschut voor des vijands magt.
      
      
        Gij zijt mijn toevlucht in mijn noden,
        Tot wien ik altoos kom gevloden.
        Van u, mijn sterkte, zal ik schel
        Nu zingen onder het snaarenspel.
        'k Zal, God ter ere, psalmen zingen,
        Die door de lucht en wolken dringen:
        Want God is mij een hoog vertrek,
        De God mijns heils, een vast verdek.
      
    
  