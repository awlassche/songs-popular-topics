
    
      
        LOf zij de Heer: hij moete zijn geprezen,
        Hij, die mij heeft ten oorlog onderwezen,
        Hij, die mij heeft geoefend in het gevecht
        En tot den strijd volkomen afgerecht.
        Ik was en ben een zijner gunstgenoten,
        Hij is mijn schild en hoedt mij voor de schoten,
        Hij is mijn burg waar op ik mij bevry,
        Hij maakt dat mij mijn volk gehoorzaam zij.
      
      
        Wat is de mens, waar toe is hij geresen
        Dat gij, o Heer, wilt zijns gedachtig wezen?
        Wat is de mens, het sterfelijk geslacht,
        Dat gij hem zelfs uw liefde waardig acht?
        Hij is gelijk een bel vol ijdelheden:
        Zijn dagen zijn een gisteren, een heden,
        Een schaduw, die het Zonne-schijnsel maakt,
        Maar sterft zo ras hij achter wolken raakt.
      
      
        Ontsluyt de lucht, doet uwe heemlen open,
        Daal neer en kom het vast geberght ontslopen,
        Dat rook en vlam uit haren afgrond ga;
        Het blixem-vyer, de felle donder sla
        Mijn vijanden, die hijgen na mijn leven:
        Wilt haar den schrik met uwe pijlen geven;
        Reik mij uw hand, dat ik het gevaar ontkoom
        In het vreemde land uit ellends holle stroom:
      
      
        Bij vreemde, die zich wennen tot bedriegen,
        Haar hand tot roof en haren mond tot liegen:
        Zo wil ik gaan en zingen u ten dank
        Een nieuw gezang op mijner snaren klank.
        U, Heer, ten dank, die koningen beveylight,
        Die Davids hoofd ter krone hebt geheiligd,
        Het hoofd dijns knechts, dat gij voor het moordisch zwaard
        Des bozen mans zorgvuldig hebt bewaard.
      
      
        Verlost mij uit der vreemde volckren handen
        Ons niet gelijk in Gods-dienst, noch in landen,
        Wier tonge niet als leugen-tael en spreekt,
        Wier rechterhand vol snoode valscheyd steekt.
        Zo moeten dan ons jonge zonen groeien
        Als bomen doen, die na de lucht toe spoeyen:
        Ons Dochters zijn als uytgehouwe steen
        Die het gebouw verrijckt met cierlijckheen.
      
      
        Het koorn-gewas, den oegst van onzen lande
        Vull schuyr en barg met vruchten allerhande:
        Het vee vermeer: het schaep, de geit, de koe
        Tot duizenden, ja tot tien duizend toe:
        Den os kom aan met wagens zwaar geladen:
        Geen vijand kom ons heimelijk verraden
        Noch vall in het land met moord en schendery:
        Dat geen gekerm op onze straten zij.
      
      
        Gelukkig volk, ver buiten traan of treuren,
        Dat zo veel goeds van boven mag gebeuren,
        Dat al haar doen op Gods genade bouwt!
        Wel dien, die hem voor zijnen Here houdt.
        Wat ramp, wat bui, wat stormen en wat stromen
        Hem op het lijf van hier of ginder komen,
        Hij heeft geen nood die hem op God vertrout.
        Wel dien, die hem voor zijnen Here houdt.
      
    
  