
    
      
        IN het stilste van de nagt, dat al de sterren het sagen
        Zwoerd gij voort aangesigt der silverblanke Maan,
        Ondankbre Roosemond; dat nimmer zoudt vertragen
        De loop van uwe min maar steeds al hoger gaan,
      
      
        Gij hingt mij aan den hals met minnelijk verlangen,
        Gij drukte selv' mijn hand op uw verliefde borst
        Gij bleeft gelijk de klim om mijne leden hangen,
        En 'k leste in uw arm mijn kuysse minnedorst
      
      
        Gij woud (spraakt gij) mijn min met weder min betalen
        g'Had alles over voor zo wellekomen gast,
        Gelijk de mosseltjes aan krabhooft, en om palen,
        Zo kleefde toen mijn mond op uwe lipjes vast.
      
      
        Zo lang de wolf het vee zal leggen list, en lagen,
        En men het ruyssen hoor der golven aan de strand,
        Zo lang de Zon in het Oost zal klimmen op zijn wagen
        Zwoerd gij dat duren soud' uw suyv're minnebrand.
      
      
        De zwaluw mogt veel eer haar wederkomst niet weten.
        En het nat van Rijn, of Maas na haren oorspronk gaan,
        Als gij O Roosemond ooit mijner zoudt vergeten,
        Nu durft gij evenwel dit in de wind heen slaan
      
      
        Maar denkt zo edel bloed ook leeft in mijne a'ren
        Dat nog uw minlijk oog, nog uw boetvaardigheid
        Het onweer van mijn spijt zal kunnen doen bedaren,
        Is eenmaal tegens uw het vonnis daar toe leit
      
      
        Gij die mij nu versmaat zult dan nog eens betreuren
        Verlies van sulken min, als mijn misbruykt geduld
        Zal weigeren het geen uw voormaals mogt gebeuren,
        Zoo dra de Kerfstok van mijn lijden zij vervult.
      
    
  