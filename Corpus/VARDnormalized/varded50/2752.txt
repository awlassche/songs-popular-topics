
    
      
        Nooit zo groten wonder daad,
        Op aarden is vernomen,
        Als dat naar lang besloten raad,
        het Beloofde Vrouwen zaad,
        Daar all' ons hoop op staat,
        Is in het vlees gekomen.
      
      
        de Heyl'ge Geest heeft met zijn macht
        De maagd van God verkoren,
        Van Davids Koninklijk geslacht,
        Omschaduwt onverwacht,
        Door zijn God'lijcke kracht
        Is Jesus ons geboren.
      
      
        Dit Wonderwerk verstaan wij niet,
        het Gaat ons begrijp te boven,
        Wat in die schaduw' is geschiet,
        Geen Mensen oog doorsiet,
        Te meerder moet ons Lied
        het Werk zijn Meester loven.
      
      
        De Jonckvrouw' was Maagd onbevlekt
        Maagd bleef zij, en wierdt Moeder,
        Zij heeft nooit voet bij Man gestrekt,
        God heeft in haar verwekt,
        Hem die ons zonden dekt,
        Ons Heiland en behoeder.
      
      
        Maria ging van Nazareth,
        Met moeyt' en groot bezwaren,
        Naar Bethlehem door des Keizers wet,
        Doen was verlopen net
        Haar tijd van God gezet,
        Zij kwam in nood van baren.
      
      
        In een Stal heeft zij gebaard,
        Bij het Vee is zij ontbonden,
        s' Heeft haar zwak Lichaam niet gespaard,
        Naar Moederlijcken aard,
        Haar jongen Soon bewaard,
        het Best dat zij mocht gewonden.
      
      
        In een Kribb' niet wel gespreyt,
        Most zij hem nederleggen,
        Hij tot wien het Vee om voeren schreyt,
        Die alle Beesten weidt,
        Wierdt voor het Vee geleid,
        O wonder vreemd om zeggen.
      
      
        Well'kom arm zachtmoedig Held,
        Weest well'kom hier te Lande,
        Gij hebt ons zwaar rantsoen geteld,
        Geen Goud of Zilver geld,
        Maar hebt voor ons gesteld
        Uw dierbaar Bloed te pande.
      
    
  