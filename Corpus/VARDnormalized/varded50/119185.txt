
    
      
        HOe het kruis mij drukt, hoe ang de banden klemmen;
        Ik weet dat die gelooft niet haasten zal.
        het Hangt al aan Gods bestieren en bestemmen:
        Niets komt of gaat door noodlot of geval.
        Mijn tijden zijn, o Heer! in uwe handen:
        Dat troost mijn ziel.
        Zo haast als het U geviel,
        En best, en tijdig is,
        Dan komt mijn heil gewis.
      
      
        Was in mijn eigen hand het bestel der tijden
        Ik schudde het kruis straks van mijn schouders af;
        Ik hielp mij veel te haastig uit mijn lijden,
        En eer Gods roÃª beoogde vruchten gaf:
        Of stond dit aan der bozen welgevallen,
        Zij lieten mij
        Licht uit de pers nooit vrij.
        Hoe goed is het dan dat God
        Aan het roer zit van mijn lot!
      
      
        Uw Schepter heerscht met onbepaald gebieden
        In het Schepsel-al, en uwe is dag en nacht.
        Wat U behaagt moet op uw wenk geschieden.
        Zo eischt, zo doet uw Hoogheid, Wil en Macht.
        'k Erken het, en wil mij op uw Troon niet dringen;
        Maar buig mij, Heer!
        Voor uwe voeten neer.
        het Is heilig, wijs en goed,
        Al wat Gij wilt en doet.
      
      
        'k En wil u dan noch wijz' noch tijd beperken.
        het Zal best zijn zo Gij het meest verheerlijkt zijt.
        Dan staat Gij op, als het tijd is om te werken:
        En alles maakt Gij schoon op zijnen tijd.
        'k Wil dan mijn ziel in lijdzaamheid bezitten,
        Tot Gij eens wend
        Mijn rampen en elend:
        het Geen nooit gefeilt en heeft
        Wie het al U overgeeft.
      
      
        'k Wil daarom, Heer! mij na uw schikking voegen:
        'k Wagt op uw heil, 'k vertrouw en zwijge stil.
        Wat U gevalt moet mij ook vergenoegen:
        'k En wederstreev' uw hand, uw mond, noch wil.
        Doch mits Gij in benauwtheid wilt gezocht zijn,
        Zo druipt ook nu
        Mijn treurig oog tot U:
        Ik kleev' U aan; tot Gij
        Mij eens maakt vrij en blij.
      
      
        Wilt onderwijl mijn ziel zo onderschraagen,
        Dat ik doch nooit bezwijk' noch morr' door ramp;
        Maar zo het kruis mijn Heiland na mag draagen,
        Dat ik, als Hij, ten eind volstandig kamp',
        Dan zal ik het kruis ook in een kroon verwiss'len.
        'k Zie haast gedaan
        De lijd-tijd en het getraan:
        Die licht' en korte druk
        Werkt eeuwig mijn geluk.
      
    
  