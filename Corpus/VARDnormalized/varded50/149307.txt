
    
      
        WAt is de mens een ding
        Vol van verandering!
        Hoe onvast zijne stappen!
        ’tIs een gemene plaegh,
        Raakt iemand in het laegh,
        Elk een wil op hem trappen.
        Hoe vruchtbaar is den druk
        Wanneer ’tverradigh luk
        Den mens begint t’ontsacken!
        Dwaas, die hier trouheyt droomt.
        Daar ’tquaet eens henen stroomt,
        Wil ieder kwaad toe-smacken.
      
      
        Hoe klaar is dit in mij!
        Wat naakt mij al partij
        In mijns gelucks ver-verren!
        Hoe wast, o! Heer, ’tgetal
        Dat, in mijn ongeval,
        Mijn ziele komt benerren!
        Wat is er al bij een,
        Hoe sterk zijns’ op de been
        Die, gierig om te deren,
        In mijne hooghst’ ellendt
        En alle welvaerts endt
        Godtlooss’lijck t’samen-sweeren!
      
      
        Ellendt krijgt ellendt bij.
        Tot ramp komt spotternij,
        En’t algemeyne vonnis:
        Dat God den genen haat
        Dien, door’t uitwendig kwaad,
        Aen’t dalen zijne Zon is.
        Alzulks is nu mijn deel.
        uit is het, (zo spreken veel
        Tot schending minder hopen)
        uit is het met hem. de Heer
        En is zijn God niet meer.
        Hoe kan hij ’tquaedt ontlopen?
      
      
        Hoe lustig is het en zoet,
        Als het wel-bewust gemoed
        Kan boven ’tSienlijck stralen;
        En door gemenen waan
        Zich niet en laat verra’en
        Om met de Wer’lt te dwalen!
        Elk zeg dan wat hij wil:
        Ik ondertussen, stil,
        Heb dij ten troost in lijden:
        Gij zijt mijn Beukelaar,
        Affschutter van gevaar,
        En voorgang in het strijden.
      
      
        Wat hindert smaad en spot,
        Wanneer de mense God
        Mag hebben tot zijn eerder?
        Van u, Heer, vloeyt mij lof;
        Door u bereid zich stof,
        Geduriglijk tot meerder.
        Al leg ik nu ter ne’er;
        Al schijnt nu mijne eer
        In donkerheid vertreden:
        Gij heft mij ’thooft we’er op,
        En voert mijn naam ten top
        Der hooghster heerlijckheden.
      
      
        Hoe over-troost’lijck is het
        Als mensen hulpe mist,
        Bij zulk een met gebeden
        Te mogen kloppen a’n
        Die horen wil en kan
        Op alle tijd en steden!
        Dus vind ik God. mijn stem,
        Met klacht bevracht, zocht hem:
        Hij, van zijn uitverkoren
        Verheven Godlijck Oord,
        Heeft mijn gebedt gehoord
        Met vrundelijcke oren.
      
      
        Die kracht en trouw bevind
        In hem dien hij bemint,
        Zal daar een moed op krijgen.
        Van beydts doet God mij blijk.
        Dies ik vrijmoedelijk
        Ter leger-plaets zal stijgen;
        En geven mij ter rust,
        En slapen met een lust,
        En wederom ontwaken,
        Ontleegt van allen dut,
        (Nu mij mijn God zo stut)
        Dat mij iet kwaads zal naken.
      
      
        Als ’thert, met troost bestraelt,
        De troost-re’en dieper haalt
        En nader gaat beschouwen,
        Te meerder wordt het vast
        En des te hoger wast
        Het mannelijk vertrouwen.
        Al drongen op mij in,
        Met een verbolgen zin,
        Veel duizend ys’re koppen;
        Al waar ik rond benert:
        Noch sou’, noch sou’ mijn hert
        Van vreze niet eens kloppen.
      
      
        Op, op, ter hulpe, Heer.
        Doet bijstand, als wel eer,
        Doe gij all’ mijn vijanden
        Den kop te morssel smeet,
        En, krachtig, brys’len deed
        Der Goddeloosen tanden.
        hetzij wien het kwalijk gaat,
        hetzij wieder wankel staat,
        hetzij wieder is verlegen:
        V volk heeft overvloed
        Van heil en goeden spoed.
        O! wenschelijcken zegen!
      
    
  