
    
      
        Gelijk een dorren boom ontrent de groene linden,
        Staat met een kale stam in enig lustig wout,
        Zoo laat ik mij (och arm!) hier bij de Jonkheit vinden,
        En wensche nevens haar om wel te zijn getrout.
      
      
        Ik zie dat ieder een met pijlen is doorschoten,
        En is of in het oog of in het oor geraakt.
        Maar dat mijn herte quelt is elders uit gesproten,
        het En is geen schone maagd die mij nu gaande maakt
      
      
        'k En heb nu geen vermaak in vloeken, spelen, mallen,
        En ik en weet niet wat, in jonge lieden lust,
        Daar is een gulde schigt mij in de tas gevallen,
        Dat is een heten dorst, en dient te zijn geblust.
      
      
        Prijst vrij het goud geel hair, o domme jonge lieden
        Prijst vrij een geestig oog, een onbevlekte jeugd,
        Ik prijs het ed'le goud dat Prinsen kan gebieden,
        Ik prijs een volle beurs, dat is mijn hoogste vreugd.
      
      
        Ik sta het u bekent, mijn lief is zonder tanden,
        En noch is het dat mijn oog aan haar zijn vreugde ziet,
        Want zij heeft louter geld, en vette korenlanden,
        Al rimpelt haar het vel, haar beurs en rimpelt niet.
      
      
        Het geld is wonder kruit, het kan ook grote vlekken
        Verschonen door de kracht van zijn vermaarden glans,
        Het kan een kale plek, en gryze koppen dekken,
        En het is in mijn gezicht gelijk een roze-krans.
      
      
        Maar ben ik niet een dwaas, dat ik ga rijkdom wensen,
        Ik, ik een dorren romp , een gans bouvallig man,
        Het is voor mij nu tyt te scheiden uit de mensen
        Wat hoef ik meerder lands als mij bedekken kan.
      
      
        O Reden geeft behulp, en wilt den geldzucht tomen,
        Want die en dient voor al in dit geraamte niet:
        Bevryt mijn grillig brein van deze wijze dromen,
        En maakt dat mijn gemoet zijn malle kuuren zit
      
      
        Wat wil ik magtig goed of geld te zamen hopen?
        Ik zie de bleeke dood, ik zie den langen nagt:
        het Is dwaasheid voor een mens om teer geld uit te lopen
        Wanneer hij zijne reis ten einde ziet gebragt.
      
    
  