
    
      
        ONs is een klaar Licht op-geresen,
        Voor die daar wezen in duisterheid;
        D'welc is Christus hoge geprezen
        Alzo wij lezen // met goed bescheid
        Die tot een Koning was bereid,
        Geboren te Bethlehem zeer fijn;
        Doen de dry Wijzen kwamen // ende vernamen
        Waar dat dit Kind geboren sou zijn.
      
      
        Wij hebben zijn Sterre gezien in het Oosten,
        Tot haren vertrooste reisden zij naar
        Jerusalem, met goeden propooste,
        Vragen of Hij geboren waar,
        Zijn Sterre die is verschenen haar
        Tot dat zij boven het huis kwam
        Daar hij was inne // gingen zij binnen,
        En vonden het Kind met Mariam.
      
      
        Doen hebben zij al voor zijn ogen,
        Haar knieÃ«n gebogen // met groot ootmoed;
        Hebben haar schatten uitgetogen,
        Geofferd goud, wierook, en mirre zoet,
        Tot een bewijs (al met'er spoed)
        Van zijne grote Majesteit,
        Dat hij waarachtig // was Almachtig,
        Een Koning inder eeuwigheid.
      
      
        Oorlof hier mede, al in het gemene,
        Bevel ik u reene // dit Kindeken bloot,
        Dat Herodes dachte al door de kleene,
        Met zijne listen te brengen ter dood;
        Maar God den Vader hielp het uit den noot,
        Die wil u, en ons al bij-staan;
        Wilt hem aenbeden // met neerstigheden,
        Als de dry Wijzen hebben gedaan.
      
    
  