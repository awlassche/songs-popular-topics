
    
      
        Geef, o mijn God! dat hert en mond ontspringen,
        Om van die Eer, en Majesteit te zingen,
        Waar mede, Gij, o VADER, hebt gekroond,
        Uwe een-gebooren, en geliefden ZONE!
        Doe Gij Hem gaaft die heerlijkheid en krone,
        Waar mee' syn ziele-arbeid wiert beloont!
      
      
        Ai mocht ook mij ene koole vuurs genaaken,
        Die mijne lippen hier toe rein mocht' maaken,
        Gelijk het eertijds Jesa√Øas vond,
        Toen hij de glans van JESUS stond het aanschouwen,
        En door een hand gesterkt wiert in het vertrouwen,
        Dat GOD het was, die zelf hem henen zond.
      
      
        IMMANUEL is in den troon, in het midden!
        Daar is het, dat HEM all de Englen Gods aanbidden!
        Daar is het, dat het gezaligd hemel-choor,
        Steeds van HEM spreekt, als het LAM, dat is geslagtet,
        En zijne Liefde met gejuich betragtet!
        Hier gaat geduurig de een den and'ren voor.
      
      
        Wat mensch' bevatt ook regt met syn' gedagten,
        In welk ene Glorie, dat HIJ is te wagten,
        Wanneer HIJ van den Hemel komen zal,
        Om sig als OVERWINNAAR te vertonen,
        En zijnen dienaars groot'lyks te belonen?
        Die DAG zal komen met Basuyns-geschal.
      
      
        Dan zal HIJ ook verschijnen op de wolken,
        Dan zal HIJ voor sig dagen alle volken!
        Syn magtig woord zal de Aard' doen opengaan.
        De Zee, en de afgrond voor DIE stemme beven!
        Zo de een, als de ander, hunne doden geven,
        Die voor syn richterstoel dan zullen staan!
      
    
  