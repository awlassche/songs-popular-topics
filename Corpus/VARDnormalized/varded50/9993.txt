
    
      
        HOe lieflijk rijst de Gulde Zon
        In het Morgen-root:
        Och dat ik mijn Liefje hier wensen kon,
        Die met lusten, mijn kusten, en rusten
        Mocht in zijn schoot:
      
      
        Maar laas mijn Lief'tis al te veer,
        Te veer van mijn;
        Kan het wezen Lief komt haastig weer:
        Want mijn Zinnen, beginnen door het Minnen
        Ontstelt te zijn.
      
      
        Ontsteld, en tot der Dood bedroeft
        Valt mijn zo zuur,
        Dat gij in het komen zo lang vertoeft:
        Mijn gedachten vol klachten
        Verwachten uur op uur.
      
      
        Den Droom ontstelt mijn droef gemoed,
        Ach Roodermont!
        Mijn docht ik zag u in de Vloed
        Van de Winden beminde verslinden,
        En gaan te grond.
      
      
        Noch docht mij dat u Lichaam kwam
        Mismaakt aan Strand,
        Daar ik ze in mijn Armen nam,
        En met enen: u Benen, met wenen
        Begroef in het Sant.
      
      
        Ontwaakt ginck ik aan Zee, en zag,
        Als ik bevond,
        Dat niemand daar verdronken lag,
        Steld ik heden, mijn Leden, te vreden,
        Zo ik best kond.
      
      
        Maar nooit en zal de schrik vergaan,
        Voor dat ik weer
        Mijn Lief zal voor mijn Ogen zien staan:
        En zijn Kaken, met smake, zal raken:
        Maar laas wanneer?
      
    
  