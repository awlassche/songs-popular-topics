
    
      
        WEl op mijn ziel! verlaat het gewemel,
        Verlaat het woelen van der aard;
        Zend al uw zinnen naa den Hemel,
        Al uw gedachten Heemel-waart.
      
      
        Uw ziel is niet uit de aard genomen,
        Hoe welze nu op aarde leefd;
        Zij is van boven afgekomen
        En daar-om we'er naa boven sweefd.
      
      
        Het vuur, als het is ne'er gedwongen,
        Van zelven wel naa boven sterkt;
        Al is uw ziel in het lijf gedrongen,
        Zij echter we'er naa het hoge trekt.
      
      
        Naa boven daar de zaal'ge zielen
        (Wiens lichaam nu het graf verdoofd)
        Bij zoo veel honderd duizend krielen,
        Met gulden kronen op haar hoofd.
      
      
        Dit is de Stad, daar al de straaten
        Met peerlen kostlijk zijn beleid,
        Al meer is daar, als het hert kan vaaten,
        Veel meerder dan de tonge zeid.
      
      
        Die trotzaard, die de scepter swierde,
        Dien Babel gants ten dienst stond,
        Die op-geblaazen het al regierde,
        Hem dus te spreken onder-wond,
      
      
        Kan iemand beter huis beschouwen,
        Dan dat mijn arm nu heeft bereid,
        Dat ik mijn hebbe laaten bouwen,
        Ter eren van mijn Majestait!
      
      
        Maar dat ik dit van U ging zeggen
        O! over-aards Ierusalem!
        Wiens fondamenten vaster legen:
        Gewis het had veel beter klem
      
      
        Gij zijt het Bethel Godes woning,
        Gij zijt des opper-voogds paleis,
        Uw schoonste staat lijd geen verschoning,
        Daar het beste is daar stud den eis.
      
      
        Men hoefd in u geen Maan of Zonne,
        Veel minder hoefd men haats en licht:
        Uw Lam licht, als het is onbegonnen,
        Zoo ook geduurig nimmer zwicht.
      
      
        Uw onder-vloer met al zijn sterren
        Schijnt hoger als het hoogste ding,
        Zijn hoogte doet het gezicht verwerren
        Hoe hoog is dan de zoldering.
      
      
        Daar zit Gods hoog verheven Zone
        Met onuitspreekelijke praal,
        Bij Vaader op een Heemel-throone,
        In zoo vercierde Goden-zaal.
      
      
        Daar ziet men schone glanzen schijnen,
        Als dienaars in het opper-hof,
        En honderd duizend Cherubijnen
        Daar zwieren tot haar Scheppers lof.
      
      
        Daar is het, daar mijn ziel wil wezcen,
        Daar haakt, daar hijgtze zoo naa toe,
        Om U te zien, mijn God geprezen,
        Van wien te zien zij noit werd moe.
      
      
        Gelijk een hert, vermoeid door het jaagen,
        Zeer hyget naa een versze sloot,
        Zoo wens ik naa die zoete daagen,
        Om daar te wezen naa de dood.
      
      
        Die daagen, dat ik mag aanschouwen
        Het helder licht van uw aanschijn,
        Daar al-tijd vreugd is geen benouwen,
        En al-tijd blijdschap nimmer pijn.
      
      
        Kom haastig, Heer! wild niet vertraagen,
        Ei! haast U toch en kom met spoed,
        Breng haastig toch die zoete daagen,
        Zoo haast mijn ziel naa het zoetste zoet.
      
    
  