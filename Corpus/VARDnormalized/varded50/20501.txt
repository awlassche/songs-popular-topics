
    
      
        WEl op, wel op, o Christen Held,
        Vrome Ridder, trekt te veld,
        Om te strijden, In dees' tijden,
        Tegen u Vijanden loos,
        Als Wereld, Duivel, het Vlees zeer boos.
      
      
        All' deze zijn met groot geweld
        Stadig tegen u gesteld
        Om te scheiden // U te leiden
        Met list van des Levens-baen,
        Om kwade wegen in te gaan.
      
      
        De Wereld met haar schonen schijn
        Dekt zeer listig haar fenijn,
        Haar gebreken // Kwade streken,
        Zij bekwame Deuchden noemt,
        En zo het slimste kwaad verbloemt.
      
      
        Edele Ridder, neemt wel acht;
        Zij is wreed', ook als zij lacht.
        Schijn-deuchts reden // Kan zij smeden;
        Ja met schijn van heiligheid
        Zij u van Deuchdens Weg af-leidt.
      
      
        Moedige Held, zijt op u hoedt.
        Zelfs u vlees en jeugdig bloed,
        Is genegen // Ruyme wegen
        Van de Wereld in te gaan,
        En soud' u ook zeer graag verra'en.
      
      
        Gij hebt ook mede tot Partij
        Valse Leer of ketterij,
        Die als Spinnen // Fenijn winnen,
        Zuigen het valselijk uit Gods Woord,
        En brengen zo haar dwaling voort.
      
      
        Den Satan loos u Erf-vijand
        Biedt haar al te saem' den hand,
        Zoekt de zinnen // In te winnen:
        Stadig om den Ridder gaat
        Als een zeer wreede Leeuwe kwaad.
      
      
        HIer tegen moet gij, Christen Held,
        Lustig strijden met geweld,
        U op-maken // Bidden, waken,
        Op dat Godes sterke hand
        U in den nood doe onderstand.
      
      
        Doet aan de Wapenrusting Gods,
        Tegen u Vijanden trots,
        het Hoofd wilt bieden // Zonder vlieden,
        Staat vast in dees' bozen tijd.
        Verricht u sak met groter vlijdt.
      
      
        Stelt u met Wijsheid in slach-oordt
        Met het Zweerd van Godes Woord,
        Al u leden // Wilt bekleden,
        Dekt u Hoofd met goed beleid,
        Set op den Helm der Zaligheid.
      
      
        Omgort u met de Waarheid stout,
        Op het Schild des Geloofs vertrout,
        des Vijands schichten, Moeten zwichten,
        Op dees' Schild wel toe-gerust
        Werden zij geheel uitgeblust.
      
      
        Geschoeyt vast aan de Voeten meed'
        Met den Euangelijs Vreed',
        Gaat in vreden // Veerdig treden,
        Als een Held ten strijdt bereid,
        Diens Borst bedekt Rechtvaardigheid.
      
      
        Strijdbare Held, betrouwt alleen
        Vast op Christum den Hoeksteen,
        Die in lijden // U helpt strijden:
        Vreest niet u Vijands geweld,
        Want door zijn kracht behoudt gij het veld.
      
      
        Als gij u strijdt hebt uit-gestaan,
        Zo zult gij de Kroon ontfaen,
        Door u daden // Uit ghenaden,
        Ende leven eeuwiglijk
        Hier na in Godes Hemelrijk.
      
      
        Helpt ons hier toe, o Here goed,
        Geeft ons den wil, kracht en moed
        Om te strijden // En te lijden,
        U te volgen onderdaan,
        Zo als gij ons zijt voor-gegaan.
      
    
  