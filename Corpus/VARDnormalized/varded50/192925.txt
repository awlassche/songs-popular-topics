
    
      
        WEl vrienden hoort eens aan,
        En blijft een weinig staan,
        Wat ik u ga verhalen,
        Uit Straatsburg die schone stad
        Gelegen in de Franse paalen
        Vrankrijk geen schoonder had.
      
      
        Gij zult wel weten dat,
        Prins Karel Oorlog had,
        Om over den Rhijn te raken
        Dan Fransen Generaal,
        Meenden hem zo moe te maken,
        Dat hij niet over kwam
      
      
        Des snagts hoort mijn bediet:
        Is de overtogt geschiet,
        En dat op drie vier plaatsen,
        In den Elsas dat schone land
        Kwamen zij aldaar met haasten,
        Met het zwaard in de hand.
      
      
        En versloegen het leger daar,
        Van de Keizer en Vrankrijk klaar,
        Dat haar wou tegen houwen,
        Sloegen het heel op de vlugt,
        Jaagden deze Franse bouwen,
        Als het stof zo in de lugt.
      
      
        Daar op Retereerden zij,
        En rogten in de lij,
        Wierden daar zo verslagen,
        De Boeren met haar vee,
        Die ontvlugten ook des lagen,
        En riepen al og wee.
      
      
        Den Fransman hoort ook aan,
        En dorst niet blijven staan,
        Lopen was het beste wapen,
        Riepen Boertjes met u vee,
        Wilt niet langer hier staan gapen,
        Maar gaat dog dadelijk mee.
      
      
        Daar op was het vlugten hier,
        Elk met een groot getier,
        Nam mee wat hij kost dragen,
        Het vlugt al wat het kan,
        Den Boer met paard en wagen,
        Ook te Straatsburg in kwam.
      
      
        Karel met zijn leger daar,
        Ontzag daar geen gevaar,
        Met zijn dappere panduuren,
        Neemt het Land geheel zo in
        Verderft over al ten vuuren
        Dat was na Hoesaren zin.
      
      
        Zij zijn gevlugt al agter uit,
        Lieten kogels ende kruid
        In de hand van de Kroaten,
        De een Stad voor de ander naar
        Hebben zij daar gaan verlaten
        Vlugten malkander naar.
      
      
        Nu zijn zij gekomen daar
        Bij Straatsburg voorwaar,
        Wilden daar voor gaan vegten,
        Maar Prins Karel heel niet lui,
        Wilden zijn standaar opregten,
        Maar zij liepen al den brui.
      
      
        Zoo dat elk Burger ziet,
        In het Straatsburgs gebied,
        Roept aan Lou's O Koning,
        Maakt dog vree met Oostenrijk,
        Want ze nemen onze woning
        Met ons vee en geld gelijk.
      
      
        Het Brood, Boter en and're spijs
        Is zeer duur voor deze reis,
        Huizen sijnder niet te huuren,
        Zo dat elk hier denken kan,
        Wat dat den Boer hier moet bezuren,
        Zo de Vrouwen als de man.
      
      
        Oorlof Hollanders altemaal
        Die hier sijt in groot getal,
        Eert onze Heren Staten,
        Dat zij den Oorlog fel,
        Weren hier van onze straten,
        En d'vree beminnen wel.
      
      
        En looft dog boven al,
        Onze God met groot geschal,
        Voor zijn goeddadigheden,
        Die ons de lieve vrede gunt,
        Ja gund ons vreden hier beneden
        En hier namaals zaligheid.
      
    
  