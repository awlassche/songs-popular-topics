
    
      
        Nu t'manen-schijnsel zich gaat ronden,
        En met heur kromme hoornen naakt
        Vast enen halven cirkel maakt,
        Werd den Hebree van druk ontbonden,
        En van het tyrannich jok ontlast:
        Ziet hoe elk juyght met blijden gheeste,
        Ziet hoe zij nu hun Paesschen-feeste
        Met vrolijkheid bereiden vast,
        Hun jaer'ghe Lammerkens zij slachten
        Met dat de schaduw zich wtstrect
        En s'Hemels oog syn licht vertrekt
        Om schuilen in de water-grachten.
      
      
        Ziet, hoe zij met de rode stralen
        Van t'zuyver Lams verkoren bloed
        De dorpels ende posten vroed
        Van hare poorten vast bemalen:
        O heilig klaar ken-teken! om
        Te vrijden al u eerst geboren
        Voor d'Enghel die in s'Heeren toren
        Gaat maaien met een Zeyssen krom,
        Al d'eerstelinghen vanden Nyle,
        Al d'eerste die wt s'moeders schoot
        Beschouden Phoebi stralen root,
        Door-schicht hij met een Hemel-pijle.
      
      
        D'Israëliten rusten twijlen
        Hun toe na s'Heeren wil en eis,
        Om hun te geven op de reis
        Van zoo veel stadiën en mijlen:
        De Lammerkens die nu gedood
        Zijn, zij gaan voor den vuyre speten,
        Daar na met bitter sauze op-eten,
        Met zurig ongeheveld brood,
        Omgort gheschoeyt, den staf in handen,
        Een ieder vlijtig t'Lamken eet
        Al staande, als wandel-gasten reet,
        Om scheiden van de Nylsche stranden.
      
      
        Schoon morghen-root begint te blozen,
        Zij met verlangen roepen tzaem,
        Komt werpt u stralen aangenaam
        Eens in ons blijschap over Gosen,
        Blau Hemels Licht doorschijnt de Locht,
        Beschaemt den zilver-schijn der Manen,
        En distilleert de peerel tranen
        Die van ons wangen rollen vocht,
        Niet meer van droefheid als voorhenen,
        Maar al van blijschap en van vreugd,
        Om dat den Hebree met gheneucht
        Syn zoete vrijheid is verschenen.
      
      
        O zoete vrijheid! wat een kroning
        Dankt u den genen die verrukt
        Nu zoo vele eeuwen heeft gedrukt
        T'slaefsch jok van een tyrannich Koning:
        Oft schoon t'wildt vogelken met lust
        In het korfken tiereliert en fluytert,
        En in de traly twil het tjuytert
        Verdiend tghekochte zaad gerust,
        T'zou liever in de tacxkens schieten,
        En klieven met syn vlercxkens locht
        Den blauwen Hemel, zoo het mocht
        Slechts mager zijnen kost genieten.
      
      
        Waarom versteect zich in de stoppels
        Der bossen t'hoorn-ghetacte Hert,
        De ranke Hind waarom zoo hart
        En snel vlucht zij voor s'Iaghers koppels?
        Waaromme vlied het schuw Konijn
        En d'achter-lamme bloode Hasen,
        Die als een schaduw wechgheblasen
        Zoo flocx in hun zant-holen zijn?
        D'azure Vissen waarom duiken
        Zij voor tdoorluchtich net zoo ras
        In het diepste van het water-glas
        In het diepste van Thetidis kruiken?
      
      
        Ach! om hun vrijheid, die zoo naakte
        Een ieder van naturen wis
        Syn voorhoofd ingheschreven is,
        Van dat hij eerst in het licht gheraecte.
        O drymael edel vrijheyts kroon!
        Die Izak d'hooft-slapen omvlechtet,
        Waarom den lieven Hemel vechtet,
        Die met syn vleugelen ten toon
        Beschaduwt d'Isralijtsche benden,
        En helpt hun wt t'Egyptisch zand,
        In het rijke Palestijnen land,
        Wt al hun droefheid en ellenden.
      
      
        Twil Iacob dus van vreugden reyet
        Den heldren witten dag aenbreect,
        De gulden Zonne thooft opsteect,
        Die over Nylus golven spreyet
        Het stralich licht van syn flambeel,
        Die haast ontdekt hoe des Comedi
        Rijst wt de bloedighe Tragaedi
        Van Deltas schreyende Toneel,
        Daar d'outst-gheboren voor hun magen
        Opt bedde liggen kout en stijf,
        En laten tgraf hun dode lijf,
        Dies Isr'el werd vant jok ontslagen.
      
    
  