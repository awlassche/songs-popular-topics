
    
      
        T'Was s'maen-dachs eens ontrent den blijden middernacht,
        Als t'hert' des salighe met een verlicht ghedacht'
        Inwendig hoorde spreken: ontmoet den Bruidegom,
        In liefde wordt ontsteken, komt heet hem willecom.
      
      
        Tot des' in-sprake zoet, tot dezen minne-klop,
        Vloogh met een wakkerheid straks die bly' ziele op,
        En met ghemoet genegen tot die haar innig riep,
        Den Alderliefsten tegen vol viericheden liep.
      
      
        In den ghewenschsten weg, daar hem den Liefsten hiel,
        Van pur Vereeninghe die Vyt-vercoren viel:
        Hoe zij hem daar ontmoete, hoe hij haar daar ontfinck,
        Hoe elk een de ander groete, boven verstande ghinck.
      
      
        Haren ontbloten geest met een versmilten zoet
        Vol minne-lampkens pur viel in dat eeuwig goed:
        Heel kwam zij een te wezen in den weg, daar zij stond
        Met haren Vytghelesen, die haar hert' hadd' doorwondt.
      
      
        O weg der salicheydt! hoe wierdt zonder belet
        In haren Bruidegom die Bruid overgezet?
        In haren Vytvercoren, die zij in haar aensach,
        Die Liefste als verloren heel een geworden lach.
      
      
        Die minnevoncken klaar, dat vrolijk minne-vier,
        Dat in haar beyd' ontspronck vol alderley pleysier,
        Scheen ene Zee der weelden vol allen troost, en vreugd,
        Die t'wee gheminde stelden in een gheniet' verheugt.
      
      
        Al t'ghene dat zij wist', was hem te schouwen aan;
        Daar zij gedurig in haar sach versmolten staan:
        Haar herte, haar verlangen, en wenste anders niet,
        Dan stadig te ontvangen, dat hij haar smaken liet.
      
      
        In dat zalig geluk van die vereeningh' pur
        Scheen haren mens geheel verandert van natur:
        Vernieuwt was haren gheeste in het Goddelijk vermaak,
        Die hemelrijcksche feeste verblijde haren smaak.
      
      
        T'was troost al dat er was, t'was vreugd en soeticheydt,
        Daar in den Bruidegom de Liefste was geleid:
        Zij hadd' haar gans vergeten, zij was geheel uit haar,
        In weelden ongemeten stond hare rust' voorwaar.
      
      
        Ghelucksalighen weg! die die bly' ziele ghonck
        In dien middernacht, als zij d'inspraeck' ont-fonk:
        O salighe welluste die haren geest verkreeg
        In Goddelijke ruste! daar alle schepsel zweeg.
      
    
  