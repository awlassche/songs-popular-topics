
    
      
        EI ziet hoe Phillis, met Amarillis,
        Nu in de meye, langst de groene heye
        Langst de groene paan,
        Ei ziet doch, ziet doch, hoe zij samen gaan.
      
      
        Ziet Phillis kussen, zijn liefde blusten,
        Veel minne strelen, gaat hij haar daar delen
        Doch in eerbaarheid,
        Ei ziet doch, ziet doch, hoe dat Phillis vleydt.
      
      
        Amaril teere, die weigert seere,
        Doch ziet van binnen, gaat zij hem beminnen,
        Zo de daad getuigt,
        Ei ziet doch, ziet doch, hoe hem Phillis buigt.
      
      
        Zijn zoete woorden, zijn minnen koorden,
        Die zonder gekken, zeer geweldig trekken,
        Amarillis aard,
        Ei ziet doch, ziet doch, wat de Minne baard.
      
      
        Maar zij bereiden, haar om te scheiden,
        Als den valjanden, neemt hij hare handen,
        Recht haar op zeer koen,
        Ei ziet doch, ziet doch, wat kan Liefd' al doen.
      
      
        Nu gaan de knapen, drijven haar schapen,
        Binnen haar palen, want de zon gaat dalen,
        En de stal is veer,
        Ei ziet doch, ziet doch, Phillis groetse zeer.
      
      
        Adieu mijn krone, adieu mijn schone,
        Adieu mijn leven, wilt hem niet begeven
        Die u zoekt op eer,
        Ei Amarillis, kom doch morgen weer.
      
    
  