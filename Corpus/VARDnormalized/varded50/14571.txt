
    
      
        Een enig een heb ik verkoren,
        Daarom wil ik hem zoeken gaan:
        Op dat mij niemand mag bekoren
        Als Jesus die mij kan versta'en.
        Want hij zeer zoet // met diep' ootmoed,
        Voor mij geleden heeft zo grote pijn:
        Daarom zo hoop ik hem getrouw te zijn.
      
      
        Met hem alleen zal ik verwinnen
        Al die mij komen strijden aan:
        Hij en verlaat nooit, die hem minnen.
        Daarom zo wil ik tot hem gaan:
        Want hij zeid fijn // komt al tot mijn,
        Ik zal uwe lasten een ontlader zijn,
        En voor uwe zielen ene Medecijn.
      
      
        Och mogt ik mij toch eens ontbinden
        Van daar ik aan gebonden sta!
        En mijn vijanden eens verslinden,
        Die mij bestrijden voor en na!
        Zij tonen haar // als schapen klaar,
        Maar het zijn al wolleven, als ik het verzin.
        Adieu, o wereld, ik nu God beminn'.
      
      
        Adieu, o wereld, met uwe treken.
        Adieu, hadd' ik u nooit gekend!
        O Venus-dieren, wilt toch breken
        Uwe lust, daar gij toe zijt gewend:
        En neemt u keer // tot God den Heer,
        En wordt eens moede van u boosheid groot:
        Dat gij blij leven moogt noch naar uwe dood.
      
      
        Hier boven bij de Eng'len schone,
        Al in dat Hemels Paradijs,
        Daar God den mens eeuwig zal lonen,
        Die hier gestreden heeft om prijs,
        Daar moogt gij blij // van droefheid vrij,
        Van Jesus eeuwelijk verheven zijn,
        Wilt gij hier wezen zijn Discipel fijn.
      
      
        O Heer, tot u neem ik mijn gangen:
        O heer gij zijt mijn zaligheid.
        'k Geev' u mijn hert, wilt het ontvangen
        In weerdige meduldigheyt.
        O Heer, gij zijt // Die mij verblijd:
        Geeft mij, dat ik in waer' ootmoedigheid,
        Tot uwen dienste mag hier zijn bereid.
      
    
  