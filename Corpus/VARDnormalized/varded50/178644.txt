
    
      
        IK heb den Heer ene langen tyt verwacht;
        Ny heeft hij zich tot mij gewend,
        En mij gehoord in mijne elendt;
        Hij heeft mij uit den modderkuil gebragt:
        Een put vol ruischend water,
        Vol slijk en luid geschater;
        Mijn voeten heeft hij vast
        Op ene rots gesteld,
        Mijn gangen voor geweld
        Bevrydt, en overlast.
      
      
        In mijnen mond heeft hij een niew gezang
        Gegeven, God ter ere een lied.
        Veel zullen het zien wanneer het geschied,
        En vrezen met ontzag hun leven lang
        Den Here, en hem verwachten.
        Welzalig moetmen achten
        Hem, die op God betrouwt;
        Die naar het trots geslacht
        Niet omziet, maar veracht
        Hem die op leugens bouwt.
      
      
        Gij hebt uw wonderen, o God, mijn Heer,
        En uw gedachten veel gemaakt
        Aan ons, totdatze zijn geraakt
        Ontelbaar veel, zoodatmen ze niet meer
        In orde kan verhaalen,
        Noch melden zonder faalen;
        Zal ik haar groot getal
        Vertellen, het is te veel;
        'k Bezwijk met tonge en keel
        Als ikze ontvouwen zal.
      
      
        Slagtoffer, noch spijsoffer lustte u niet,
        Maar gij hebt mij het oor doorboort;
        Brandoffer is nooit door uw woord
        Geëist, alsdaar verzoening door geschied.
        Toen zeide ik: ik zal komen,
        het Wordt middagklaar vernomen
        Dat in de rol van het boek
        Van mij geschreven staat,
        Naar des Heren hogen raad,
        Bekent bij het onderzoek.
      
      
        Ik hebbe lust om uwen wil te doen,
        Uw wet is in mijn ingewand,
        O God, en in mijn hart geplant
        'k Bootschappe uw kerk dat ik haar schuld verzoen.
        Hen die gij hebt verkoren,
        Doe ik met blijdschap horen
        Uw heilsgerechtigheit:
        'k Bedwing mijn lippen niet,
        Gij weet het, Heer, en ziet
        Wat in mijn boezem leit.
      
      
        'k Verheele uw trouwe en goedheit niet in het hart
        Voor uw gemeinte, groot van tal;
        'k Weet datge, o Heer, in dit geval,
        Mij uw genâ, tot ligting van mijn smart,
        En gunst niet zult onthouwen,
        Als zij, die op u bouwen,
        Bevinden. laat uw trou,
        En uw weldadigheit
        Mij altoos zijn bereidt,
        Of ik versmelte in rou.
      
      
        Want quaaden, niet te tellen, hebben mij
        Omgeven; d'ongerechtigheit
        Heeftme aangetast, dat ik het bescheit
        Niet konde zien. mijn hoofthaair haalt niet bij
        het Getal, niet op te maaken.
        Het leed komt mij genaaken,
        Zodat mij het hart verlaat.
        het Behaage u mij dan, Heer,
        Die in den druk verteer,
        Te redden uit dit kwaad.
      
      
        Dat zij beschaamt en schaamrood worden, al
        Die op het vernielen van mijn ziel,
        (Wanneer ik in hun handen viel)
        Steeds doelen; laat ze komen tot den val.
        Dryfze achterwaarts met schanden,
        Wier harten men ziet branden
        Naar mijnen ondergang:
        Verwoesting zij de loon
        Van hunnen schimp en hoon
        Op mij, hun leven lang.
      
      
        Maar laat in u zijn vrolijk en verblydt
        Al die u zoeken tot behoed;
        Der minners van uw heil en goed,
        Zij steeds dit woord: Verhoogd zij te allen tyt
        De Heer. 'k ben wel elendig,
        Nootdruftig, maar inwendig
        Vertroost mij God ook weer,
        Omdat hij aan mij denkt,
        En mij zijn hulpe schenkt:
        Vertoef dan niet, o Heer.
      
    
  