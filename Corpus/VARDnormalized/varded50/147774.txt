
    
      
        WIe aards gewoel en handel regt bevroed,
        Bemerkt dat als een nest vol kleine mieren,
        Die, onvermoeit, met ijver, drift en spoed,
        Dan op dan neer steeds, door malkander zwieren.
        Elk torst, en wroet, en slooft met al zijn kragten,
        Als of zij een hoogwigtig werk volbragten.
      
      
        Wat word door al dit zwoegen uitgeregt?
        Wat brokjens, door een wijds en zijds vergaren,
        Tot voorraad voor den winter opgelegd,
        Die zij, tot schand des luiaards, oversparen.
        Al was aan iets ook nog zo veel gelegen,
        Geen meerder vlijt en zou men konnen.
      
      
        Men woelt, krioelt, en wriemelt onder een:
        De een herwaarts, en die derwaarts, door malkander
        Wat heeft men het druk? Men hout zig noit te vreÃªn,
        Maar valt gestaag van het een weer op het ander.
        En zo men het eens na waarheid gaat bevatten,
        het Is mieren-werk, en hoger niet te schatten.
      
      
        Dog hier in moet dat onvernuftig dier
        het Verstandige beschamen, dat zijn zorgen
        Zijn voor het gemeen, ter nooddruft; mits het hier
        Maar leeft, en dus moet zorgen voor den morgen:
        Terwijl de mens zoekt, tegens pligt en reden,
        Maar zelf-belang, met overtolligheden.
      
      
        Verbeeld u een gelt-gragen Gierigaard:
        Hoe slaaft, hoe wormt hij dag en nagten?
        Met wat een zorg doorkruist hij zee en aard,
        Met spilling van zijn ziels en lighaams kragten,
        Om wat gewin, hoe onregt? Arme mieren!
        Die onvernoegd na veel hong'rig gieren.
      
      
        Daar heeft'er een de Staat-zugt in het oog.
        Wat overleg? wat list? wat ondermijnen?
        Wat gruw'len zelf, bedrijft hij om zig hoog
        En kruilen, ter bevoord'ring van de zijnen?
        En als hij nu zijn doelwit heeft verkregen,
        Hij is een mier, op hoger kluit gestegen.
      
      
        Een ander weer tragt na Geleerdheits lof,
        En waakt, en braakt, om letter schat te hopen
        Hoe hoog hij vliegt, nog klieft zijn brein aan het stof:
        Hoe diep hij het al heeft, als een mier, doorkropen.
        Een ander zal een ander oogmerk kiezen:
        Dog dus maar tijd en arbeid dwaas verliezen.
      
      
        o Ijdelheid, o kwelling van de geest!
        Een Hemeling doorziet die laag beneden.
        Al wie eens op Gods Nebo is geweest,
        En star-oogt op de schat van het hemels Eden,
        Die heeft geleerd al het werelds te veragten,
        En maar na het geen bestendig is te tragten.
      
      
        Wroet, Wereldling! met ingespannen kragt,
        Na het ondermaans, begeerlijk in uw ogen:
        Wanneer gij waant, nu is uw wens volbragt,
        Dan vind gij u rampzaliglyk bedrogen.
        Dat al zal u, of gij zult dat, verlaten,
        En in de dood zal niets u konnen baten.
      
      
        Bezie mij eens dien Koning, die zijn magt
        Gevestigd had op zo veel bloed en tranen,
        Na zo veel moeit', in zulk een praal en pragt,
        En zig een pad wou na de sterren banen:
        Daar komt de dood, en maakt dien trotsen Ceder
        Tot stof en stank. Daar ploft die grootheit neder.
      
      
        Een rijke dwaas, wiens opgestapelt graan
        Te weinig had aan Jozeps Koren schuren,
        Verblijd zig in die voorraad o Wat waan!
        Hij meent zijn schat zal euwig met hem duren.
        Nog in die nagt komt hem de dood weg stormen,
        En maakt hem zelf een spijze van de wormen.
      
      
        Zeg, is er in de dood wel onderscheid
        Van rik of arm? van laag of hoog verheven?
        Van wijs of dwaas? Al des werelds heerlijkheid
        Verdwynd in het graf, en eindigt met dit leven.
        o Korte duur, onwaardig zo veel pogen!
        Gelukkig die een beter goed beogen.
      
      
        Ag had de mens hier van een regt gezigt!
        Hij zou zijn doen met schaamt' en rouw bewenen.
        o Zalig wien Gods Geest het oog verligt!
        Die ziet door het mom-vernis en nevels henen.
        Laat d'aard ling, met de mier, hier onder marren:
        Die Arend vliegt om hoog, voorbij de Starren.
      
    
  