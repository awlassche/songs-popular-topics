
    
      
        Mijn ziel, vol lovens stof,
        Vergroot des Heren Lof.
        Mijn geest, door vreugd bewo-gen
        Tot God, die mij bereid
        Mijn heil en Zaligheid,
        Gevoeld zich opgetogen.
      
      
        Dewijl het Hem heeft behaagt,
        Mij, zijn geringe Maagd,
        Gunstvaardig aan te schouwen.
        Van nu zal elk op aard,
        Door het geen mij wedervaard,
        Mij zeer gelukkig houwen.
      
      
        Want in mij Godes macht
        Een wonder heeft gewracht:
        Zijn naam zij hoog geprezen.
        Hij slaat genadig acht
        Op allerlei geslacht
        Der gener die Hem vrezen.
      
      
        Zijn arm, in krachten sterk,
        Verricht een heerlik werk,
        Ver boven mensen krachten.
        Maar Hij, veracht, bespot,
        Verstroyt het hoogmoedig rot
        In hare waan gedachten.
      
      
        Die machtig zijn, in hoogt’
        Heeft Hij verne’ert, ontvoogt,
        En van haar Troon gedreven:
        Maar kleine, en arm van goed,
        Doch nedrig van gemoed,
        Daar weder op verheven.
      
      
        Die dorst en honger heeft
        Hij laaft en voedsel geeft,
        Tot volle lusts verzading:
        Maar rijke laat Hij staan,
        En ledig henen gaan
        Van Hem weg, met versmading.
      
      
        Hij heeft zijn lieve knecht
        Israël opgerecht,
        Door aan het Verbond te denken,
        Om Abra’m zijn genaad’,
        En zijn gelovig Zaad
        Een eeuwig erf te schenken.
      
    
  