
    
      
        DE Heer will’ uw gebedt verhoren
        Wanneer gij zijt in nood,
        En stell’ u in een sterken toren
        Voor’t dreigen van de dood;
        Hij dael’ uit zijn verheeve woning
        En will’ het oor niet stoppen
        Voor David, ons gezalfde Koning,
        Op Syons heylge toppen.
      
      
        Hij denck’ aan all’ uwe offeranden
        Die gij ten auter bracht,
        Ook moete’t vier tot asse branden
        De runders, die gij slacht
        Waar heen gij trekken wilt of keren
        En met uw leger rukken
        De Here geef’t na uw begeren
        En doe het wel gelukken.
      
      
        Dan zullen wij met zegevieren
        Ons blijschap maken kond
        En richten vaenen en baenieren
        Dat gij den veldslag wond.
        God is met onzen Heer en Koning,
        Hij zal hem helpen strijden,
        En horen uit zijn hoge woning,
        Zijn hand zal hem bevrijden.
      
      
        Laat andere moedig zijn op zwaarden,
        Op scherpe Lans en speer,
        Op wagenen en snelle paarden,
        Wij sijn’t op God den Heer.
        De Zeegh’ is ons, zij zijn gebleven,
        Heer, wilt ons voorts beschermen,
        Behoed’ ons, en de Koning leve,
        Verhoor ons als wij kermen.
      
    
  