
    
      
        KOmt vrij u verblijden naar het lijden?
        Legt vrees, en droefheid af;
        Den Heer is uit het Graf.
        Weest gemoet, en ziet hem aan,
        Nu ten toon gaaf, en schoon,
        Naar de dood weer opgestaan.
      
      
        Vreest niet meer mijn Vrinden beminden:
        Maar vrede zij u al,
        O vriendelijk getal.
        Ziet uw Meester weer, en Heer,
        Eerst doorwond, nu gezond,
        En hersteld in staat, en eer.
      
      
        Mij is macht en leven gegeven,
        En opperheerschappij
        Op d'Aerd', en Hemel vrij.
        Gaat verkondigt ieder een
        Rust en vrêe, blijdschap mêe,
        En verlossing algemeen.
      
      
        Wie door u van zonden ontbonden
        Hier werden vrij verklaart,
        Zijn vrij van schuld bewaard.
        Ik laat u mijn volle macht,
        Ambt, en Stêe, Sleutels mêe,
        Met den zelven geest, en kracht.
      
      
        O wat dag van jeugd, en van vreugden!
        O dag van ons geluk,
        Die eyndigt allen druk.
        Blijden Passen, die ons geeft,
        Dat den geest op des Feest
        Door nieuw kracht met Jesu leeft.
      
    
  