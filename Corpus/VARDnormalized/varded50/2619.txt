
    
      
        Dit Leven werd van mij een snelle wind geheten,
        Of recht des boosheyts kraam, daar ieder door ontmenscht:
        Waar in de ed'le Mens zo gants hem gaat vergeten,
        Dat hij de dood vervloekt, en het leven hongh'righ wenst.
      
      
        Wat vreest gij voor de dood? o gij verbaesde lieden!
        het Is het eynd van alle ding, en der vermoeyde rust:
        Een onbreeck'lyck gezet, dat ellick moet geschieden,
        Voor hij van het aards toneel raakt in d'eeuwige rust.
      
      
        Een goeden dood die is d'inganck van het goede leven:
        Den dood die is een Boodt, dienstig ter zaligheid.
        Een Schat-heer is de dood, die ellick tol moet geven:
        De dood die is het laetst' als men van het leven scheid.
      
      
        De dood die is een slaap, een Moeder aller dromen,
        De dood die is een dief van alles wat hier leeft,
        Zij is der bozen straf, en het loon ook van de vromen,
        De dood is een ontsich daar elk voor zucht en beeft.
      
      
        De dood een toevlucht is van die bedroefde mensen,
        Haar haven en haar hoop, en haar zeer zoete troost:
        Zij is der rijckaerts schrik, der armen herten wensen.
        De dood ontlast de geen die nodig zijn verpoost.
      
      
        Hij heeft zeer wel geleefd die niet behoeft te wezen
        Zeer verschrikt voor de dood, met een angstig afgrijs:
        Die kwalijk heeft geleefd die ziet men haar zeer vrezen:
        De dood die is gebaard in het lustig Paradijs.
      
      
        Wat maeckstu aerdschen gek? wat boutstu hoge muren?
        Wat vvaenstu dat te zijn voor u een scherm of schild?
        De tijd breekt alle ding, de dood de Creaturen:
        Daeromme leeft (o Mens!) zo als gij sterven vvilt.
      
      
        Hij die dit liet eerst zang, vermaand u en zijn zelven
        Te sterven met berou al d'oude boosheid snood:
        Eermen de dode romp, in de aarde weer gaat delven:
        Want, laas! geen bet'rens tijd en is hier na de dood.
      
      
        O hoge Hemels Prins, vvilt mij, verdoolde, geven
        De kennis uwes vveghs en van u Godlijck vvoordt,
        Voert mij door des mijn dood in het eeuwig blijde leven:
        Geeft mij u geest, o Heer! en wat daar meer toe hoordt.
      
    
  