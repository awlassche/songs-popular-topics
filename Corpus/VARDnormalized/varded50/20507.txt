
    
      
        Mijn bedroefde Ziel, treurt, en bidt nu klachtig,
        Dus ik neder-kniel voor u, God Almachtig:
        Want u strengen hand,    Met gramschap ontsteken,
        Tegen ons gekant    Is om het kwaad te wreken.
        Genaed' roep ik, Heer,    Ach ! slaat niet zo zeer,
        Als wij hebben wel verdiend.
        Och ! u droef onwe'er    Dat smijt veel ter ne'er,
        het Welk gij nu zeer hard' verlient.
        Och ! de sture baren,    Den Zeeman bezwaren
        Die nu angstig tot u schreyt.
        Och ! wiltse bewaren,    En u Roeden sparen,
        Door u grote goedigheid.
      
      
        Och ! de woeste Zee,    Door den wind gedreven,
        Breekt Schepen ontwee,    Brengt mensen om het leven.
        Velen noch in nood,    In dees' bange tijden
        Worst'len met de dood,    Droeve scheep-breuck lijden.
        Met veel bang geween,    Angstig droef gesteen,
        Perst haar al dat ongemak.
        Och ! de woeste Zee,    Laat zelfs niet met vre'e
        Die bang leggen op een wrak.
        Stomm'len heen en weder,    Nu hoog en dan neder,
        Ja spoelen daar dikmaal af.
        Och ! men hoort noch breder,    Dat de wind waeyt wreeder.
        Och ! de Zee werd menighs graf.
      
      
        DE verbolgen Zee    Perst met grote hopen,
        Dreyght tot meerder wee,    Dijken t'over-loopen.
        Och ! zo niet, o Heer,    Wilt de Zeen gebieden
        Dat zij dalen ne'er,    En zo van ons vlieden.
        Och ! zulk een ellendt,    Here, van ons wendt:
        Straft ons niet na onzen schuld.
        Och ! wilt hebben acht    Op der Vromen klacht
        Die met tranen zijn vervult,
        En met droef onlusten,    des Daags noch des nachts en rusten,
        Dragen zo haars naasten wee.
        Och ! dat tranen blusten,    het Vier uws gramschaps susten,
        Dan sou stillen haast de Zee.
      
      
        Laat onze Ogen-vloed,    d'Hooge Zee doen ebben,
        En om Christi bloed,    Gunst voor straffe hebben.
        Wij willen ons Heer,    Vlijtelijk begeven
        Om tot uwer eer    Heylighlijck te leven.
        Och ! de snoode sond'    Laas ! onze Ziele wond,
        En u heyl'gen Naam onteert.
        Laat tot gender stond    Uws Genaeds-Verbondt
        Van ons Zondaars zijn geweerd.
        Wilt u Zegen geven,    Dat wij mogen leven
        Als u Kinderen behoort,
        Door u Geest gedreven,    U  we'er ere geven,
        En brengen goe vruchten voort.
      
    
  