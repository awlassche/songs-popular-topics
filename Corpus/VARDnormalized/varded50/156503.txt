
    
      
        GEen kusjens soeter als den dauw,
        Heb ik mijn leven ooit genooten,
        Als 'er zijn gesproten
        Willig van mijn Vrouw
        Marij die alderschoonste Maagd,
        Die ooit natura baerd', of aarde draagt,
        Doen ik mijn neder boog,
        En uit haar lipjes sok.
      
      
        Straks maakten wij daar een verbond,
        Om in ons liefd' getrouw te blijven,
        Kusjens deden het stijven
        Voor haar corale mond;
        Ik gaf de lipjes (nat van douw)
        Veel kusjens, zo veel als ik zelver wouw,
        Ia boven duizend veer,
        Zij gaf ze daet'lijck we'er.
      
      
        'K beken, zij heeft voldaan het getal:
        Maar nimmer zal men konnen vinden,
        Dat van twee beminden,
        Venus het prijzen zal:
        Want min wil nimmer zijn geduld,
        Dat kusjes werden met getal vervult,
        Want het is te vaste wet
        Van Venus ingeset.
      
      
        Zegt, waarom telt gij juist zo nauw
        De kusjes, en telt niet de tranen,
        Die langs het aanzicht banen
        Als de Morgen-dauw?
        En sooje nu de traentjes telt,
        Telt kusjes me'e: maar sooje het anders stelt,
        Meet kusjes met geen maet,
        Van die in het hertje staat.
      
    
  