
    
      
        WAt treurtge, die des Verlossers schreden
        Op het hemelpadt wenst na te treden,
        Wat klaagtge, als gij den weg daar ziet
        Begroeit met doornen, vol verdriet?
      
      
        Uw Heer, met veel verdriet beladen,
        Wees u geen pad, met rozebladen
        Bestrooit, maar een oneffen spoor.
        Hij trad, (schep moed) hij zelf trad voor.
      
      
        Zou hart en moed u daar begeven
        Met geld en goed? Zie Jesus leven:
        Zie zijn geboorte, zie zijn dood,
        Van schat en kleren zelfs ontbloot.
      
      
        Dreigt haat en nydt uw deugd verbolgen?
        Die dorst hem ruim zo fel vervolgen.
        Misdoet u onrecht, vrij van schuld?
        Hij leed veel erger met geduld.
      
      
        Wordt ondeugd u te vals verweten?
        Men heeft hem snoder uitgekreten,
        Als van veel oproer, zuipery,
        Godtslastring, toverkunst niet vrij.
      
      
        Is trou van vrienden u bezweken?
        Hiervan stond Jesus droef versteken,
        Als een scholier hem schelms verraad,
        Een ander lochent, elk verlaat.
      
      
        Of moetge ook schimp en smaat gedogen?
        Gods zone is in het gezigt gespogen.
        Ontbreekt u troosthulp overal?
        Men laaft zyn' dorst met eek en gal.
      
      
        Hoe heet al het leed, dat Gods behagen
        U toeschikt? Jesus kruis te dragen.
        En sterkt hij zelf daar niet genoeg,
        Aan het kruis genageld, dat hij droeg?
      
      
        Wat kruis? daar Jesus triomfeerde;
        Hem het kruisgeschrift, als koning, eerde;
        Zijn kracht den helhond trappen kon,
        Den dood al stervende overwon.
      
      
        Leer, Christen, leer uw lot beseffen.
        Kan het lid zich boven het hoofd verheffen?
        Acht zich scholier en huisknecht meer
        Dan zulk ene meester, dan dien heer?
      
      
        Wat blinde drift hier dwaas veroordeeld,
        Of oordeelt, stap uw Heilants voorbeeld
        Slechts welgemoed en rustig na:
        Zijn noodhulp komt alom te sta.
      
      
        Gods roÃª wil minst uw heil vermindren:
        Zijn Zoon verdiende het voor veel kindren.
        Wie zoekt noch trooststof wydt en zydt,
        Daar het lijden zelf ten troost gedydt?
      
      
        Den veldheer volgen wordt gerekend
        Een krygsmans prijs. Het lijf, getekend
        Met Christus wonden, pronkt heel schoon.
        Zijn kruis belooft de rykste kroon.
      
    
  