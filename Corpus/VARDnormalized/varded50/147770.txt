
    
      
        IK zie door Jezu bloed en baan
        Om tot Gods Vierschaar onbeschroomd te gaan.
        Schoon ik zo schuldig en vloek-waardig zij,
        De Regter niettemin regtveerdigt mij.
      
      
        God zit op zijn genadetroon,
        Gevestigd op den Middelaar, zijn Zoon:
        En zonder kreuk van zijn regtveerdigheid
        Wordt ik daar van mijn misdaan vrygepleit.
      
      
        De zond klaagt mij tot doem wel aan:
        En 'k zie daar wet en Satan nevens staan:
        Ja ik vind mij overtuigd in mijn gewiss',
        Dat hun deschuldiging, laas! waarheid is.
      
      
        'k Verberg mijn schuld niet, maar beken
        Dat ik de doem-vloek overwaardig ben.
        Dog 'k grip mijn Borg terstond gelovig aan,
        En zeg: die heeft het al voor mij voldaan.
      
      
        Die tred als Voorspraak in voor mij,
        En zegt; ik wil dat deez' ontslagen zij:
        Om dat mijn bloed voor hem is uitgestort.
        het Is regt dat hem dat toegerekent word.
      
      
        Daar op wijst dan de Regter het regt,
        En zegt: de zonde word haar eis ontzegt:
        Ik spreek hem in en om zijn Borge vrij,
        En schenk hem het regt ten leven nog daar bij.
      
      
        het Geen dus des Hemels Vierschaar doet
        Getuigt Gods Geest inwendig aan het gemoet.
        Gelukkig wien dit voor Gods Troon geschiet!
        Gelukkig die dit in zijn hert geniet.
      
      
        Ik daag op die verzekering
        Al wat met mij wil treden in het geding:
        Want waar of vals, wat mij beschuldigd, moet
        Verstommen voor het geroep van Jezu bloed.
      
    
  