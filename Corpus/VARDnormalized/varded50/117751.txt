
    
      
        In het Hof van Romens Opperpaap
        Word niet gezocht een wolloos schaap,
        Maar gouden vlies, om dat te scheren.
        Men acht dat anders als een zwijn:
        En armen, wijl zij niet en zijn,
        En mogen daar geen troost begeren.
      
      
        De geest van Simon heerscht nog daar,
        Niet Petrus; maar die tovenaar,
        Die voor den Geest zijn geld kwam bieden:
        Daar de ander goud, noch zilver had,
        Maar maakte lamme leden rad:
        Het geen door geld niet kan geschieden.
      
      
        Geld! geld! is daar de leus, en hoop'.
        En het is 'er al voor geld te koop:
        Ook God, en Christus met zijn wonden.
        Men koopt den Hemel daar om geld.
        het Is alles op zijn prijs gesteld,
        Ook het schrikbedryf van gruwelzonden.
      
      
        Dus heeft die grote Handelstad
        Voor valse waaren des werelds schat.
        Het lood der Pauselyke bullen,
        Verandert hen in louter goud,
        En alles, wat men daar beschouwt,
        het Strekt om den Paus zijn zak te vullen.
      
      
        Zijn makelaaren hebben deel
        Aan geldwinst. O! wat zijn 'er veel,
        Die overal die nering drijven,
        En dragen het teken van het Beest!
        De grootste penning geld daar meest,
        Zo voor de zielen, als de lyven.
      
      
        Men sterft den dood daar niet om niet:
        De Paap deelt van wat overschiet.
        Maar kon m' 'er mee den dood afkopen,
        Geen Paus wierd door zijn pijl geveld:
        Maar nu ontziet die bul noch geld.
        Dies raakt die stoel zo dikwils open.
      
      
        De sleutel van het vagevuur,
        Is geld. Daar blijft de ziel geen uur,
        Na dat de penning heeft geklonken.
        De zieltjes, daar men dien voor gaf,
        Geraken straks ten rooster af,
        Is maar de Mispaap mild beschonken.
      
      
        Maar anders wachtte men gewis
        Voor koper geld, ook kop're Mis.
        Dan moet het zieltje langer braaden:
        Waar om 'er somtijds een verschijnt,
        Dat klaagt, hoe het in de vlammen quynt,
        Tot dat 'er geld komt uit de laaden.
      
      
        Almagtig geld, zo hoog bemint,
        Dat allen wederstand verwint,
        het Word al aan u daar opgedragen.
        In Romen is ook Mammons Rik,
        Daar Paus, en Hij heerscht te gelijk,
        Wien zonder geld niets kan behagen.
      
      
        Doch het geld, hoe zwaar ook van gewigt,
        Is in des Heren schaal te ligt.
        Men koopt daar voor geen Hemelse erve.
        En die zich op zijn geld verliet,
        Hij redde dus zijn ziele niet;
        Maar het geld was met hem ten verderve.
      
    
  