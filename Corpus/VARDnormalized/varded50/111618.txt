
    
      
        TOt wien zal ik mij keren?
        Waar vind ik troost of heul?
        Tot wien zal ik mij keren?
        Wie zal de slagen we...ren?
        De min strekt mij een Beul.
        De min, die mij voor dezen
        Een Bron van zoetigheid
        En wellust plag te wezen,
        Heeft mij helaas ver...leyd.
        Wie zouw ooyt derven denken,
        Dat gij mijn Rosemond
        De trouwheid dus zoud krenken?
        En schenden het verbond,
        Dat gij met E'en beloofde,
        Toen mij opregte Ziel
        Uw valse tong geloofde,
        En schyn voor waarheid hiel.
      
      
        Helaas! hoe bitter woeden
        De Liefde, haat en spijt,
        Helaas! hoe bitter woeden
        Die felle geestelroe...den?
        Ach Hemel! ach, wat lijd
        Mijn ziel al bitt're slagen!
        Wie zal, wie zal mijn hert
        Uit d'Overwinning dragen?
        De Haat? Neen! trots de sme...rt
        En het leed dat ik moet lijden,
        En die mijn ziel zo fel
        Van alle kant bestrijden,
        Ik min haar evenwel
        En zal haar altijd minnen;
        o Min! gij blijft altijd
        De Meester van mijn Sin...nen:
        Mijn hert blijft uw gewijd.
      
      
        Keer Rosemond! keer weder,
        Eer ik door rouw verga;
        Keer Rosemond! keer weder,
        Ik kniel vol eerbied ne...der
        En smeek uw om gena;
        Laat eens de Sonnestralen
        Van uw volmaakt gesigt,
        De Nevelen ophalen;
        Gij zijt mijn levens li...gt.
        Kom wellust van mijn leven!
        Uw Minnaar is gereed
        Om alles te vergeven
        Wat gij hem oit misdeed.
        Wat kan u nog afschrikken?
        Laat uw bekoorlykhe'en,
        Mij als voorheen verkwik...ken;
        Zo eindigt mijn geween.
      
    
  