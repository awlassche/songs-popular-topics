
    
      
        Zijt wellekom, o Magtigh Koning!
        Zijt wellekom, o kleine kind,
        Gij die ons hebt alzo bemind,
        Dat gij verlaat des Hemels woning,
        En komt in dit bedroefde dal
        Daar kruis en ramp uwe deel zijn zal.
      
      
        O grootheit der verborgentheden,
        God is in het vlees geopenbaard!
        Noit kan dit zijn genoeg verklaart
        Door het zwak begrijp van mensen reden,
        Want zulk een grote wonderdaad
        Al onze verstand te boven gaat.
      
      
        O schone boven alle schonen
        Die d'Englen doet haar luister aan
        Gelijk de held're Zon de Maan;
        Hoe komt gij dus veracht u tonen,
        En hebt in deze uwen staat
        Noch heerlickheit noch schoon gelaat!
      
      
        O opganck uit des Hemels Zalen,
        O Zonne der Gerechtigheit,
        Wie zoudt ooit hebben dit geseit,
        Dat gij zo laegh zoudt komen dalen?
        O schijnsel van Gods Heerlickheit,
        Hoe is uw glans zo neergeleit?
      
      
        Hier toe heeft u alleen bewogen
        Uw grote Goedertierentheit;
        Die zag op onze elendigheit,
        En wierd verwekt tot mededogen:
        Want daar was anders genen raad,
        Om ons te stellen weer in staat.
      
      
        Gij wordt hier klein en teer gevonden,
        Op dat gij ons zoudt maken groot;
        Gij komt hier in gebrek en noot,
        Op dat gij ons zoudt te allen stonden
        Rijk maken door uw arremoed,
        En geven steeds in overvloed.
      
      
        Gij komt als vreemd'linck hier beneden,
        Om ons te geven erfelijk
        Tot onze huis het Hemels Koninkrijk.
        Gij werd een Soon des mensen heden,
        Op dat gij weder maken zoudt,
        Dat God ons voor zijn zonen houd.
      
      
        Wat zullen wij u doch vergelden,
        O Machtig God, o Jesu zoet,
        Voor al dat gij aan ons hier doet?
        Uw hogen lof kan niemand melden:
        Maakt gij ons zelve doch bekwaam
        Om recht te loven uwen Naam.
      
      
        O wonder kind, uwe stille zwijgen,
        In dit uw nederig begin,
        Gev' ons de spraak, en woorden in:
        Uw zuchten en med'-lijdig hijgen
        Maeck' onzen flauwen geest verblijd,
        Dat w' in u juichen te aller tijd.
      
    
  