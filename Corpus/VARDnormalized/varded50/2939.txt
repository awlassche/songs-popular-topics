
    
      
        ZAlige ure! vruchtbaar van verblijden,
        Die mij deed horen, Dat de schone tijden
        Zoo zeer gewenschet van zoo menig vrome,
        We'er zullen komen.
      
      
        Dat ons de dagen weder zullen keren
        Datme zal ingaan in het huis des Heren,
        En Salems muren met haar schoon gebouwen
        Vreugdig aanschouwen.
      
      
        En onze voeten op haar e'ele straten,
        Haar hoge poorten vrolijk treden laten.
        Een Stad een Stad is het al van ouds gestichtet,
        En opgerichtet:
      
      
        En opgerichtet voor Israëls Zonen
        Om zich daar binnen tezamen te vertonen;
        Om in Gods Tempel ere te bewijzen
        En God te prijzen:
      
      
        God daar te danken voor zijn goede daden:
        God daar te offr'en, om de ziel te ontladen
        Van alle feilen door het gantse leven
        Bij haar bedreven.
      
      
        Al die in rechten hebben iet te hand'len,
        Moeten na deze grote stad toe wand'len:
        Daar kan Israël steeds in alle zaken
        Aan vonnis raken.
      
      
        Daar staan de tronen om Gods volk te richten
        En alle twisten onder haar te slichten,
        Door Gods besturing David ingegeven
        En zijn na-neven.
      
      
        Edele Salem, schoonste van de steden,
        'k Wens en herwensch u duizend zalicheden:
        En die u minnen, bid ik dat de zegen
        Van God toe-regen.
      
      
        Van herten gunn' ik dat uit uw Palleyzen
        De waarde Vrede nimmer en verreyze,
        Maar in het bevangsel van uw hoge muren
        Eeuwelijk dure.
      
      
        Wat is de reden die mij zoo doet haken
        Na uwen vrede, welstand, en vermaken?
        Die mij doet hopen dat nooit ongelucken
        U zullen drukken?
      
      
        het Is om mijn vrienden die ik heb daar binnen:
        Die ik en die mij wederom beminnen:
        Om menig Broeder, welkes herte het mijne is,
        En het mijne't zijn' is.
      
      
        Wat is de reden, dat ik gantse nachten,
        Gehele dagen, wens in mijn gedachten
        Dat gij nooit zegen noch geluk moet derven,
        Maar eeuwig erven?
      
      
        Om dat de Here, dien wij moeten pogen
        Godsdienstig t'eeren uit al ons vermogen,
        U tot zijn woning (die gij steeds moet wezen)
        Heeft uitgelezen.
      
    
  