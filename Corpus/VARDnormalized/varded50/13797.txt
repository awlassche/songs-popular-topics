
    
      
        GArint en Galathe,
        Multus en Melibe,
        Amintas en Astre
        Hielden de wacht,
        Met haar schaepjens in het beschaduwt wout,
        Daar niemants ogen haar minnelijk pogen,
        Met nijd beschouwt.
      
      
        Garint blies op zijn fluit,
        Dat bloem, en blaen, en kruid,
        Door ‘het aangenaam geluid,
        Vervrolijckt scheen,
        En Galathe verhief haar helle keel,
        De Nachtegaels zongen, de Satiertjes sprongen:
        Op ‘het zoet gekweel.
      
      
        Hylas en Caliree,
        Philander en Daphnee,
        Die quament t’ samen mee
        Bij ‘het zoet gezang,
        Elk hief haar stem, en kwamen singhend’ voort,
        De woelende winden, door ‘het lillen der Linden,
        Spelden akkoord.
      
      
        In ‘het soetste van ‘het geluid,
        Sprongen de Satiers uit,
        En vingen tot haar buit,
        De schoon Astree:
        De Herders vielen op de Rovers aan,
        De andere verschrikten, als d’Herders kickten,
        Kozen ruym-baen.
      
      
        Astrea viel als dood,
        In haar Amintas schoot,
        Haar boezem wiert ontbloot
        Door Melibee,
        Dies zij wel weder tot bedaren kwam,
        Doen elk uit minne, zijn waarde Herderinne,
        In d’ armen nam.
      
    
  