
    
      
        GHenuchte over-groot?
        O leven over klaar? o overblijde dood?
        O gelukzalig sterven?
        Die zulke rust' in God kwam te be-erven:
        S'en hadd' niet leegh versleten haren tijd,
        Die zo hoog wiert van God ghebenedijt.
      
      
        S'en was niet onachtzaam,
        Haar stilte maakte haar den Here aangenaam;
        Zij was vol minne-wercken,
        Soomen dat klaar kan uit haar leven merken;
        Want zij nam in den hemel met geweld,
        Zo gij mij haar voor ogen hebt gesteld.
      
      
        Werk was haar ledigheid,
        Met minnelijcke rust' die in God wiert geleid:
        S'en zijn niet le'igh die minnen,
        Die liefde Gods heeft ook haar werk van binnen:
        Een wonder werk Gods liefde werken moet,
        Dat le'igh te zijn haar koste vlees en bloed.
      
      
        Rust' wiert van haar gezocht,
        Daar zij als zonder werk haar werken om volbrocht':
        O purheyt boven maten
        Die het al zo de', als oft sy't hadd' gelaten:
        Die over al met haren bloten gront
        In alle ding zo ledig alles stond.
      
      
        Zij de' en s'en de' niet,
        Die t'herte nergens om onledig zijn en liet;
        Die krachten haarder zielen
        In alles haar aan dat stil' wezen hielen:
        O zoete rust'? o Goddelijke vre'!
        Wat hemel-rijck op aardrijk brengt gij me'?
      
      
        Hoe wel is zij verlost?
        Hoe wel heeft zij voleind dat zij wel heeft begost!
        Haar blijde oeffeninghen,
        Die zij gerust in God plag te volbringhen,
        Die zijn nu al vol-lont, ende voldaan;
        Zij is met God in Requiem gegaan.
      
      
        Zij weet wat zij bevind,
        Die t'sinnelijck verlies haars zelfs zo heeft bemint;
        Die om die rust' te weten,
        In alle werk haar werk plag te vergeten:
        Nu laat den Heer' haar in dat wezen zijn,
        Daar zij om socht' dat stadelijk verdwijn.
      
      
        Nu rust zij onbelet,
        God heeft haar minnelijk in dat geluk gezet;
        Zij heeft den vont verkregen,
        Daar zij haar om van als plag te verlegen:
        O stille vreugd: o vrolijke wellust'?
        Hoe salighlijck rust die in Gode rust.
      
    
  