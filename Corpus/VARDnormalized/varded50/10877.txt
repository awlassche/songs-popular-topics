
    
      
        Een groet seynd’ ik u met woorden,
        Die ik liever zelver bracht
        Maar den wind uit den Noorden
        Belet mij dat door zijn kracht,
        Hoe weinig jonst der minnen
        Draecht God: want mijn begeert
        Is slechts vreugd te gewinnen
        Met u mijn Liefste geëerd.
      
      
        V troost mij toegheschreven
        Zijn woorden, en zoet verdriet
        Dies schickt o Lief verheven
        Dat ik de daad geniet
        De tijd die u gaat houwen
        Van mij, die doet mij pijn,
        Haast u, denkt dat de Vrouwen
        In het minnen vyerich zijn.
      
      
        Zo haast hem zal betemmen
        De lucht zo Zwart als pek,
        Zal ik mij spoen te zwemmen
        Na u Lief zonder vertrek,
        Want mij waar aenghenamer
        Het schrijven, dan de pen,
        Dus wordt het weer bekwamer
        Terstond ik bij u ben.
      
      
        Gij condt u liefd’ vergeten
        Als gij rijdt en vlieght ter jacht,
        Maar wij niet anders weten
        Dan te spinnen dag en nacht,
        Mistroost denck ik door dezen
        Zo haast het weer wat stilt,
        Hij hadd’ hier mogen wezen
        Maar hij heeft niet gewild.
      
      
        Mijn hert is zeven dagen
        Als de Zee ontstelt geweest
        Ik doe niet dan klagen,
        Altijd dunkt mij in mijn geest,
        V fakkel zie ik lichten,
        Mijn Leydtsterr’ in mijn noot,
        Die in mij staech doet stichten
        Een vier der minnen groot.
      
      
        Met veel droevighe clachten
        Ga ik dikmaal aan strand,
        Dik wacht ik heele nachten
        En steek het licht aan brand,
        Dikwijls in het fantaseren
        Door liefdens groot onrust,
        Worden u zachte cleeren
        (In u plaats) van mij ghekust.
      
      
        Gheen jalousy laat krenken
        V zeer liefdragend’ ghemoet,
        Want als wij overdenken
        Den troost en kuskens zoet,
        Die wij na t’swemmen moedig
        Van u corale mond
        Ontvangen overvloedig,
        Werd’ ik van nieus doorwondt.
      
      
        Mocht ik u weer ontvangen
        Gelijk ik wel eertijds plag,
        Daar na staat mijn verlangen
        Wel menighen nacht en dag,
        V liefde gaat mij dwingen
        Tot u liefd’, dit claech ik nu,
        Mijn praten, kouten, zingen
        Is o Lief altijd van u.
      
      
        Ik zucht om u gestadig
        Want bij u Lief is mijn hert,
        Maar die wind ongenadig
        Altijd meer en meerder werd,
        T’is ons een groot bezwaren
        Dat ons liefde voortaan
        Neptuni lichte baren
        Ten dienst zal moeten staan.
      
      
        Altijd in mijn gedachten
        Dunkt mij schier dat gij al swemt
        Zal slaap mijn druk verzachten
        Den droom mijn hert beclemt
        In u armkens zeer lieflijk
        Werd’ ik (dunkt mij) ghekust,
        En na u zwemmen grieflijck
        Werd uwen brand gheblust.
      
      
        V jonst end’ u schoonheden
        Acht ik alle moeyten waart,
        Die was ik korts geleden
        Na u driemaal op de vaart,
        Maar Boreas ontsinnich
        Mij weer te rugge dreef,
        Hij en waeyd’ niet zo vinnig
        Doen Hellas daar in bleef.
      
      
        Dat door wind en weder
        V derf, en is mij gheen druk,
        Maar ik in liefde teder
        Zorg voor kwaad ongeluk,
        Dats dat gij iemand aardig
        Door u Lief zult aanslaan,
        En mij dan als onwaardig
        Zult vergeten en versmaen.
      
      
        Als Tantalus ongheluckich
        Ik zeer diep in het water zit,
        Nochtans versmoor ik drukkig
        Van dorst door liefde verhit,
        Gij zult mij niet lang derven,
        Troost u, zijt niet verbaasd,
        Ik zal in het water sterven
        Oft bij u wezen haast.
      
      
        Waarom swemt gij zo traechlijck,
        En verhoept na zoeten tijd?
        Ben ik u noch behaechlijck,
        Hier te komen u doch vlijt,
        Zorgt niet voor t’weder keren
        Het waai oft zij dan stil,
        Hier meugt gij na begeren
        Volbrengen uwen wil.
      
      
        Prinses in het hert verkoren,
        Had ik slechts een uur respijt,
        Zij soud’ niet gaan verloren
        Bij mij, dit wel zeker zijt
        Trouw blijf ik, leeft in vrede,
        Voor ontrouw eest niet bang
        Omhelst des in mijn stede
        In u armkens zo lang.
      
      
        Ghetrouheyt wilt betonen,
        Edel Prins, weest niet te stout
        En wilt gij wns niet schonen,
        Zo schoont mijns, t’onweder schout,
        Het zwemmen wilt wat staken,
        Op mijn leven doch let,
        End’ wilt u hert vermaken,
        Door dezen doch altemet.
      
    
  