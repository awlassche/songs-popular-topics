
    
      
        Wat ben ik arme mens,
        Dat gij, Heer Iesu! dus gedenkt aan mij,
        En ik ellendig mensen kind!
        Dat gij mij acht en zo bemindt!
        Dat hij als borg, in mijne plaats.
        Om mijne zonden, zo veel smaeds,
        Vervolging, angst, en smerten lijdt,
        Ia tot der dood gehoorzaam zijt.
      
      
        Ik was uw vijand, een godtloos',
        Een zondaar, van naturen boos;
        Een schaep verloren en verleidt:
        Daar was in mij geen weerdigheidt.
        Maar gij, door liefdens sterk geweld,
        O goedertieren Herder, stelt
        Uw leven voor uw schapen t'saem,
        Gij roept haar alle bij haar naam.
      
      
        Uw Vader gaf mij zelfs aan u:
        Gij hebt mij na zijn wille nu
        Verlost, en eigent mij ten goe,
        Zulks door uw Woord en Geest ook toe.
        Wat maak ik doch zo veel bezwaar
        Om mij te reek'nen met de schaer,
        Die gij verlost hebt met uw bloed,
        Daar gij mij zo veel blijk van doet?
      
      
        Gij hebt mij, als ik dwaeld' en viel,
        O trouwe Herder mijner ziel,
        Tot u bekeert, en opgericht.
        Gij hebt mijn blind verstand verlicht.
        Ik kenn' u, Heer, door u gena,
        Ik hoor uw stem, en volgh u na.
        'k Hebb' na u honger ende dorst
        Ik voel uw liefd' in mijne borst.
      
      
        het Is uw gemeinschap, en de kracht
        Uws doods, daar mijne ziel na tracht,
        Zo dat all' and're dingen mij
        Niet anders zijn als niet daar bij.
        Is mijn gelove zwak en teer,
        Het is nochtans oprecht, o Heer,
        Het zoekt in u, die het zelve werkt,
        Al zijn gerechtigheidt en sterckt'.
      
      
        Dus hebt gij mij dan lief gehad,
        Gereinigd met uw waterbad,
        Mij tot uw Bruidt en eigendom
        Gekocht, o waarde Bruidegom.
        Laat over mij dan ook voortaan
        Uw gunst en groot' ontferming gaan.
        Verlaat het schaep niet, dat gij zocht,
        En zo gants dier u zelve kocht.
      
      
        Bidt zelfs uw Vader steeds voor mij,
        En staat mij door uw Geest vast bij,
        Die in mij werke, die mij drijf,
        Mu troost' en eeuwig bij mij blijf.
        Ei! leidt en weidt, ei! hoedt en voedt,
        Sterkt, ondersteund, en geeft mij moed,
        Ten einde toe, en brengt mij dan,
        Van hier, in het Hemels Canaan.
      
    
  