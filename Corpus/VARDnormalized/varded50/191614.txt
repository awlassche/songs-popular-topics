
    
      
        Wel aan Apollo help me zingen
        Voor mijnen Vriend een vrolijk lied,
        Wijl ieder met verwonderingen
        Hem zes-en-twintig Jaren ziet!
      
      
        Ei zend een vijf zes van de Muizen
        Hier na benen van Helykon,
        (Eer ik het alles mocht vergruizen)
        Met geurtjes uit den Hengsten Bron.
      
      
        Dan trek ik aanstonds aan het rijmen
        Een smak wat wensen op het Papier,
        Al sou ik 'er onder bezwijmen
        Ik doe het nogtans voor playzier.
      
      
        Sta vast ik zal non gaan beginnen
        Mijn allervriendelykste Vriend,
        En met all' mijne zeven zinnen
        Je wensen dat u altoos diend.
      
      
        Voor eerst: ik wensje zo veel dagen
        En Jaren steeds fris en gezond,
        Als gij kund met je schoudren schragen
        Of zo lang alsje het houwen kond.
      
      
        'k Wens datje nimmer raak aan het hoesten,
        het Zij door het zingen of gelach,
        En datje nooit behoeft te proesten,
        Gelijk ik het wel eertijds zag.
      
      
        Ik wens dat God Merkuur u zegend,
        Al meer en meerder dag, aan dag,
        En dat uw winkel als beregent
        Van Koopluy stadig krielen mag.
      
      
        En mocht u al het wensen baten,
        'k Versekerje men zou misschien
        Je regenbakken vol Ducaaten,
        In min als een momentje zien.
      
      
        Je kreeg het allerliefste Wysje
        Ten minsten met een ton of tien,
        Die proper was van hoofd en lyfje
        En mooy als men 'er ooyt kan zien.
      
      
        Wat zouje niet veel vreugde rapen
        Wat hadje dan niet wel een pret,
        Want bij een Venusje te slapen,
        Zeg wie verlangd dan niet na bed?
      
      
        Ik wenschje datje tachtig Jaren
        En zo het zijn kan tienmaal tien!
        In g'luk en voorspoed wel meugd varen
        En dan Kinds, Kinds, Kinderen zien.
      
    
  