
    
      
        DE liefde maakt coragie,
        Door d’eedele ymagie,
        Dus ziet// een lied
        Cupido mij gebiedt
        Te zingen, als een pagie,
        Door Venus vol quellagie,
        Die niet// en vlied,
        Als dangier en verdriet:
        Maar troost te verwerven,
        Door trouwe liefde rein
        En vreugd te be-erven
        Doort uit gelezen grein,
        Die door haar schoonheid metter daad// delicaat
        Helena te boven gaat.
      
      
        Rustig en fraai van leden,
        Coragieus van zeden:
        Eerbaar// voorwaar,
        Vreedzamig vintmen haar,
        En ook: die zijn t’onvreden.
        Paeyt zij met zoete reden,
        En daar// toe klaar
        Volgt haar, meer deughde naar.
        Als in verstand volkomen,
        Als een Sybilla vroed,
        Zo machmense wel noemen.
        Haar twee bruin ooghjes zoet,
        Gelijk de morgen sterre jent// excelent
        Staan in mijn herte gheprent.
      
      
        Tot haar ben ik genegen,
        Als ooit goe minnaers plegen
        Te gaan// zeer zaan
        Des doods perijckels baan.
        Perseus haast versleghen
        Den draak kwaad om bewegen,
        Om t’graen// belaen
        Dat hij al daar sach staan
        Aan een steenrots gebonden,
        Andromeda zeer schoon
        Heeft zeer haast troost gevonden,
        Aan Perseo ydoon.
        Insgelijks zal mijn lief, mijn vrou// vinden trou,
        Zo ik haar vant in benou.
      
      
        Princesse lief verheven,
        Mijn vreugd, mijn troost, mijn leven
        Zijt gij:// want mij
        Gheen vreugd is zonder dij.
        Ik hoop Venus zal geven,
        Cupido daar beneven,
        Dat wij// eens vrij
        Te samen leven blij.
        Qua clappers laat heel varen,
        En nyders kwaad geschal,
        Ik hoop eens God zal paren,
        Die ons verblijden zal,
        Denkt dat t’my kost, mijn vleys en bloed// t’welck mij doet
        De pijn, die ik lijden moet.
      
    
  