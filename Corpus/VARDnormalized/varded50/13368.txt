
    
      
        Luistert toe al te zam,
        Hoe dat wij zijn gevaren,
        Al in des Heren Naam,
        Ik zal het u verklaren,
        Van Amsterdam de Stede,
        Na het Texel zeer saljant:
        Van daar ook in goe Vrede,
        Na Madera bekant.
      
      
        In het Jaar zestien honderd ree,
        En vijf en vijftig mede,
        Doe liepen wij in Zee;
        Al van Koopvaerders Rede,
        Uit Texel zonder schromen,
        Den drie en twintigste Mei,
        Met St. Louwies zeer vrome,
        Die God den Heer gelei.
      
      
        Wij kwamen niet zo ras
        Al op de Kust Brittanjen,
        Of kregen op dat pas,
        Een schoot al na Oranjen;
        Dat wij voort moesten strijcke
        Voor Pleymuyens Kasteel,
        En voor de Republijcke
        Van Engelant zeer veel.
      
      
        Zij riepen over luid,
        En kreeten altezamen,
        Van wen jour Schip? spreekt uit;
        Ons Schipper riep bekwame,
        Van Amsterdam zeer rustig;
        De Steert die riep weerom,
        Wil maak jou Pey zeer lustig,
        Voor Cromwel een goe som.
      
      
        Wij kwamen voort aan land;
        Zij wouden ons op knopen,
        Om dat wij zo saljant,
        Daar kwamen in gelopen;
        Al met de Vlag van boven,
        Van Zijde fijn gebreyt;
        het Welk Cromwel ging verdoven,
        Dat de den Steert zeer leit.
      
      
        Doen wij weer Zeylden hoort,
        Van Pleymuyen met lusten,
        Met noch zes Schepen voort,
        Al langs d'Engelse kusten;
        Wij waren niet gekomen
        Dichte bij Leesaerts hoek,
        Of liepen zonder schromen
        In Vaelmuyen weer kloek.
      
      
        Den derden dag hier aan,
        Het Wintje liep na het Noorden;
        Zijn wij weer t'Zeyl gegaan,
        Al langs de Engelse Boorden:
        Ons Zeyltjes zag men vallen,
        Men riep, haal Schoot en Bras,
        Ons Mars-Zeyls onder allen,
        Na boven rezen ras.
      
      
        Wij Zeylden zeer valjant,
        Tot dat wij zijn gekomen,
        Al op ons hoogte kant:
        Hebben doe waar genomen.
        De Sarters die wij sagen,
        Den achtsten July klaar,
        Maderas zoet gewagen,
        Is lieffelijck, en raar.
      
      
        Het is een treffelijk Land,
        Bewoond van Portegeesen,
        Gij vint daar abondant,
        Veel Vruchten hoog geprezen,
        Als Appelen van Oranje,
        Lamoen, Sitroene schoon,
        Druive, Noten, Karstanje,
        Spaans Spek zeer fraai ten toon.
      
      
        Het Wijntje edel raar,
        Voorwaar ik kan niet rusten,
        Wordt u geschonken klaar,
        Ja glaesjes vol met lusten,
        Een schuttel Moerebeyen,
        Appelen en Peere zoet,
        Gaan zij u daar bereyen,
        Tot een Bancketje goed.
      
      
        Noch vint gij daar zeer schoon,
        Vijgen en Apperekoosen,
        Comcommers fraai ten toon,
        De Krop-sla ziet men blozen,
        De Pruimen staan mee lustig,
        Van tweederhande kleur,
        De Karsen staan mee rustig,
        Treffelijk in haar fleur.
      
      
        Oorlof tot een besluit,
        Ons Schip dat is geladen,
        Met K'naris Wijn en Fruit,
        En Kisjes met Suckaden.
        God hoedt ons zonder schromen,
        Voor klippe, zand en strand,
        Op dat wij mogen komen
        Weer in ons Vaderland.
      
    
  