
    
      
        ONtlast u hert van tranen  Eer gij daar in versmelt,
        En effent ruim de banen, Voor suchtens groot geweld:
        Laat luyd', o tong, vrij horen, V droef en naar geluid,
        V klacht kond gij niet smoren, Zij wil, en moet'er uit.
      
      
        Altijd zo moet ik kampen, Want ik ben nimmer vrij,
        Men hoopt vast ramp op rampen, En stort'se over mij,
        Ik schijn somtijds te vallen  Door groten overlast,
        Zie vaak geen troost met allen, Ben als een onwaard gast.
      
      
        Hoe lang dus bang, o Here ! Zal ik een Strijder zijn ?
        Ik ben als uit de weere, Ja in doods droeven schijn:
        Aenhoort mijn nare klachten: Och ! och ! het is over tijd,
        Wilt gij, mijn God, lang wachten, Ach ! ik verlies den strijdt.
      
      
        Zijn dan mijn droeve zonden  Zo groot, zo zwaar, zo veel ?
        Ben ik te licht bevonden ? Heb ik bij u geen deel ?
        V voortijds gunst'ge oren, Zijn die voor mij nu doof ?
        Laat gij mij nu verloren ? En zijn mijn vijands roof ?
      
      
        Och ! zal ik nu bezwijken  Die eerstmaal plag te staan ?
        Och ! laat u gunst, Heer, blijken  Of ik moet t'ondergaen:
        Ik kan mij niet verweren: Och ! ik ben in den strik.
        Ik val als dood ter neere, En voel den laatsten snik.
      
      
        Maar God die nooit verloren  Zijn dier-gekochte laat,
        Kwam noch mijn stem te horen  En toonde zijn genaed'.
        Ik was als ne'er gezonken  In wanhoops modder-plas,
        Maar God ging we'er ontvonken  het Geloof, dat als dood was.
      
      
        het Geloof begon te werken, De Hoop die kwam daar bij,
        De Liefd' ging des versterken, Mijn droeve Ziel werd blij:
        Ik voelde ander krachten, 'k Werd' moedig als een Held,
        Gods Geest dit in mij wrachte, God lof, ik hield' het veld.
      
      
        Nu wil ik triumpheeren, En zingen blijder sanck:
        God Vader, Heer der Heren ! V zij lof eer en dank.
        Ik ben als we'er verrezen, Uit wanhoops nare graf,
        Mijn wond' is heel genezen, Die mij de zonde gaf.
      
      
        Nu wil ik meer betrouwen, Bezwijken nimmermeer,
        Gods gaven hem niet rouwen, Volvoert die t'sijnder eer.
        Tot spijt van mijn vijanden  Als Zonde, Dood, en Hel,
        Ben ik vrij: zij in schanden, Al door Emmanuel.
      
    
  