
    
      
        HOe vrolijk, en vol leven,
        Door het al bezielend goed,
        Is elk nu in zijn aard!
        Wat heeft God al gegeven,
        Uit mildheids over-vloed,
        Hoe wijs, hoe wel-gepaard!
        Hij heeft geopenbaard
        Zijn God'lijk groot vermogen,
        Zoo wijt en onbepaald,
        Den sterffelijken ogen,
        Waar op zijn aanschijn straald.
      
      
        De bloemen en de bomen,
        De kruiden en de bla'en,
        De klaver in de way;
        Den snellen loop der stromen,
        Die nimmer stil mag staan;
        De schepz'len veelder-ley;
        het Is alles door de May
        Vervroolijkt en verrezen:
        De sneu is uit 'et veld,
        En all' het aanminnig wezen
        Is vriendelijk hersteld.
      
      
        De zon, die door haar straalen,
        De neev'len doet vergaan,
        En aan groeid in haar kracht,
        Komt met Gods werken praalen;
        Die niemand zou verstaan,
        Waar het eeuwig middernacht.
        Nu wekt zij ons gedacht',
        Door het zien der heerlijkheeden,
        Ten Hemel, en verbind
        Ons geerne aan de zeeden,
        Die God zoo zeer bemind.
      
      
        Aan-zie zoo menig wonder,
        En hef u uit het stof,
        O Mens! en klim al voort;
        Elk schepsel in het bij zonder
        Roept uit des Heren lof,
        En galmd een spraak'loos woord,
        Vol roem, het welk ieder hoord.
        Let scherp op zijn geboden,
        Zijn roem is noch al meer;
        Want naamaals uit den doden
        Verschijnt zijn meeste eer.
      
      
        Wanneer de dood verslonden,
        En het Hemels Paradijs,
        De stad van blinkend goud
        (Voor des Werelds stank en zonden)
        Als de op-gehangen prijs
        U werden zal vertroud.
        O sterflijk Mens! aanschoud
        Ieruzalem hier boven,
        De plaats, die God bewaard,
        Voor die zijn naam geloven,
        En volgen zijnen aard.
      
    
  