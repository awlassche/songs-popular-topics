
    
      
        EErt MARIA te gaar,
        En wilt haar tezamen groeten,
        Zij zal uwe smert hier naar,
        Met het hemel-rijck verzoeten.
      
      
        Doet als den Engel ded'/
        Wilt haren lof verkonden,
        Gij zult met haar in vred',
        Leven ten allen stonden.
      
      
        Het woord is geworden vlees,
        Uit een maget geboren,
        Dat is den rechten hees,
        Om niet te gaan verloren.
      
      
        Den groten prins gaat voort,
        Omringt met gulde stralen,
        Die uit des hemels poort,
        Tot op der aard kwam dalen.
      
      
        Verblijd u Adams-zaedt,
        God komt uwe schuld verzoenen,
        Zijn Engel komt ter baat,
        Om des boodschap te doene.
      
      
        Avernus uwe macht,
        Die zal God wel beletten,
        Het hels serpents grote kracht,
        Zal daar door g'heel verpletten.
      
      
        Hij treedt tot in de deur',
        Laat gij hem voorder komen,
        MARIA maget peur,
        Zal het hels serpent doen schromen.
      
      
        Den Engel die komt uit,
        En valt haar voor de voeten,
        En heeft Gods weirde bruid
        Met groot oodtmoedt gaan groeten.
      
      
        Vol van gratie zijt g' uit Jes,
        Dien groten stam geresen,
        Goedt-aerdige prinses,
        Gij zult haast moeder wezen.
      
      
        Van uwen Heer naar hees,
        Het eeuwig woord des Vaders,
        In u zal worden vlees,
        Door uwe milde aders.
      
      
        Des maagd wiert zeegbaar rood
        Als zij den Engel hoorde,
        Haar hert' van vreugd ontsloot,
        Verbaasd in deze woorden.
      
      
        Zij rekend' bij haar loon,
        En gaat op alles letten,
        De komst van haren soon,
        En zij bestemd veel wetten.
      
      
        Hoe zal dit konnen zijn?
        Mits alle mijne jaren,
        Zijn met beloft' van mijn
        Teer maagdom te bewaren.
      
      
        Ten hemel geeft mij rust,
        Geen man mij ooit te naken,
        Geen menselijke lust,
        Mij ooit zal an-genaken.
      
      
        Hoe zal dit konnen zijn?
        Hoe zal dit konnen wezen?
        Dat ik zal moeder zijn?
        En maagd blijven geprezen.
      
      
        Wat peyst gij wijze maagd?
        Wat vreze doet u beven?
        Waarom is het dat gij klaeght?
        Wat doet uwe herte sneven.
      
      
        Die gij ontvangen zult,
        En baren zonder pijne,
        Gij zult wezen vervult
        Met des hemels medecijne.
      
      
        JESUS werd zijnen Naam,
        Die gij aan hem zult geven,
        Voor de zondaars bekwaam
        Om zonden te vergeven.
      
      
        Den allerhoogsten Soon,
        Bezit het rijk zijns Vader,
        Op een verheven troon,
        Hij bidt voor ons te gader.
      
      
        MARIA hier op let,
        Sprak zonder af te weiren,
        Gods wil is mij een wet,
        Zijn wet is mijn begeiren.
      
      
        Zijn dienst-maeght zeer bekwaam,
        Die wil ik altijd wezen,
        Dat God uit mijn lichaam
        Zal komen voort-geresen.
      
      
        Des is nu God en mens
        In een persoon te gader,
        Is van een maagd naar wens,
        Als God is uit den Vader.
      
      
        Zo dat-men zeggen moet,
        Geleerd door zijn geboden,
        God is een mense zoet,
        Den mens waarachtig Gode.
      
      
        Het eeuwig woord is vlees,
        Het vlees is God gebleven,
        God naar de dood verrees,
        Alzo men vindt beschreven.
      
      
        O wondere geboort'!
        O goddelijke krachten!
        Die voort komt uit het woord,
        Baard voor elk veel gedachten.
      
      
        Dit wonder hemels werk,
        Gaat al het verstand te boven,
        Het verwint het verstand zeer sterk,
        Dat leert ons het gelove.
      
      
        Die dit lied zingt en doet,
        Wilt zeer aandachtig wezen,
        MARIA weest gegroet,
        Met God den Heer geprezen.
      
    
  