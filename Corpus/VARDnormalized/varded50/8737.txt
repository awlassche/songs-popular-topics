
    
      
        LEst was ik met mijn Rosemondt
        Getreden in een Zoen-verbond,
        Van duysendt Kusjes, min noch meer,
        Te geven en te krijgen weer.
      
      
        het Is waar mijn Lief gij hebt voldaan,
        het Getal heb ik van u ontfaen:
        Maar waar is ergens een getal
        Daar Liefd' zich mee vernoegen zal?
      
      
        Waar saghmen ooit een Koren-veld
        Daar Aar, en Stoppel was geteld?
        Waar zag men kenlijck tal van Graan
        Zijn leven op den Akker staan?
      
      
        Waar vondtmen ooit zo slechten Zot
        Die immermeer den Wijngaard God,
        Den gever van het Eele Nat,
        Om een getal van Druiven bad?
      
      
        Waar saghmen sulcken plompen Boer,
        Zo groven Kinkel, sulcken Loer,
        Die opt zijn handen hief tot Pan,
        En riep om duysendt Byen an?
      
      
        Wie is er, die de druppels telt
        Wanneer het Regent op het Veld?
        En die het getal van het goedtje kendt
        Dat van den Hagel werd geschend?
      
      
        Het zij of goed, of ongeval,
        De Goden zenden het zonder tal:
        Jupijn die zeid, dat past mij wel,
        Dat ik mijn zelfs gheen maten stel.
      
      
        Gij dan, die ook zijt een Goddin,
        Hoe kan u komen in de zin,
        Dat gij mij maet in het kussen stelt
        Daar gij mijn zuchten niet en telt?
      
      
        De bracke Tranen die ik giet,
        Mijn Rosemondt, die telje niet:
        De Kusjes (tussen ons gesteld)
        Die hebje fijntjes na geteld.
      
      
        Zo gij de Traentjes telt in mij,
        Zo telt ook uwe Kusjes vrij:
        Maar zo gij het eerst wilt overslaan,
        Zo laat ook het ander tellen staan.
      
      
        En geeft mij Kusjes zonder endt,
        En zegt: Ik ben nu omgewend:
        V Tranen waren zonder tal,
        Mijn kussen ook zo wezen zal.
      
    
  