
    
      
        Hoe kunt gij altoos vrezen,
        O Kloris, dat mijn hert
        Niet zal standvastig wezen:
        Pynt u Ziel niet met die smert,
        Mijn liefde zal de rotsen
        Der Alphen, hoog van kruin,
        In het verduren trotsen,
        Vast en duurzaam als Arduin.
      
      
        Zo lang de Zon mijn ogen
        Met hare glans verheugd,
        Zal ik standvastig pogen
        Om u onbesproke deugd,
        Met hert en ziel en zinnen
        Uit een opregt gemoed
        Standvastig te beminnen
        Met een ongeveinsde gloed.
      
      
        Geen schoonheid, goud, nog staten,
        Geen dwang, nog bitse nijd
        Zal mij u doen verlaten
        Die alleen mijn Leidster   zijt,
        Wiens sagt gemoed en deugden,
        Gelijk de dauw het gras,
        Mijn teder hert verheugden,
        En van alle pijn genas.
      
      
        Wel, laat dan uwe zinnen,
        Mijn Kloris, noit voortaan
        Door laffe vrees verwinnen,
        Tragt die steeds te wederstaan.
        Mijn hert zal altoos tonen,
        Trots dwang en nijdig gift,
        Dat niets in mij kan wonen
        Als een ongeveynsde drift.
      
    
  