
    
      
        WAt wondren zienwe van Gods hand,
        In het reizen door het gansche land,
        In gras en kruit, in boom en planten,
        In vrucht of hoop van akkerbou,
        In beemt en vrolijke landou;
        Een oogvermaak aan alle kanten!
      
      
        Zie rondom heen, nooit toeziens moê:
        Het licht der Godtheit straalt u toe
        Op het aardrijk, door de zon gezegend,
        In het groen gekleed, vol kracht en geur,
        Bemaalt met bloemen, schoon van kleur,
        Bedaut van boven, of beregent.
      
      
        het Gevogelt zingt zyn' schepper prijs,
        Aan het kwinkeleren, op zijn wijs.
        Hem loven wilde en tamme dieren:
        Zo leeft de veldmuis en de mol,
        Hoe traag gekropen uit haar hol:
        Dit des werk van byen en van mieren.
      
      
        Verheffenwe ons gezigt aan het zwerk,
        Wat vint men daar een wonderwerk
        Van d'almagt, nergens te bepalen,
        In dat doorluchtig, helder blaaw,
        Doormengt met kleuren, sterk of flaaw;
        Doorweven met vergulde stralen!
      
      
        Hoe heerlijk blinkt het aangezigt
        Der zon met alverquikkend licht
        En glans, waarin elks oog van onder
        Zich blind ziet; glans, die, nooit gedwaald
        Van het spoor, in gene dagreis faalt!
        Wat brein begrypt dat hemels wonder?
      
      
        De grote bouheer van het heelal
        Beraamde een wet, geen los geval,
        Waardoor zijn schepsels trou elkandren
        Ten dienste staan; ja het hoogste het laag,
        Het grootste het minste, al even graag.
        Kon des natuurwet ooit verandren?
      
      
        Zo dient de wereld staag den mens,
        Die kleine wereld, naar zyn' wens.
        Zo werkt in des veranderingen
        De Almagtige onveranderbaar;
        Bezorgt het zonder zorg te gaâr,
        Als voogd en vader aller dingen.
      
      
        De lucht, die ons met lieflijk weer
        Blij toelacht, levert ook dien Heer
        Geweer, om vijanden te plagen:
        Een oorlogstoorts van blixemgloet,
        En wind, die, als een stormram, woed;
        En pijl op pijl van hagelvlagen.
      
      
        O alregeerder, enig Een,
        Gediend van al des wonderheên!
        Wie vat, wie melt uw magt, en miltheit,
        En wysheit, die het alles schikt
        Naar het werk en oogmerk, daarze op mikt,
        Dus nooit beroerd van woeste wiltheit?
      
      
        Wat onvernuft, wat blintheit ziet,
        Ja voelt alom en tast u niet,
        Rondom zich, en beneên, en boven?
        O onuitputbre goetheits bron,
        Alvoedende, aldoorziende zon!
        Geen Englezang kan u volloven.
      
    
  