
    
      
        Gelukkig, wiens gemoed noch goddeloos aen-raden,
        Noch omgang, noch gespot verlokt tot snoode daden:
        Maar die de wetten Gods, op Godes wil gegrond,
        Geschreven in het hert, altijd heeft in den mond.
      
      
        Gelijkerwijs een boom, waar neven komt gevloeyen
        Een frische water-beeck nooit op en houdt van groeien,
        Maar, altijd blader-rijck, op zijn bekwame tijd
        Den gragen akkerman met rijpe vrucht verblijd:
      
      
        Zoo zal de vrome zijn. maar niet de Godt-versmaders,
        Moedtwillighlijck verblindt, haars eigen ziels verraders;
        Maar moeten zijn als het stof, dat, met een snelle vlucht,
        Een draai-wind, heen en we'er, verspreid door d'yd'le lucht.
      
      
        En als men voor de bank van recht gericht zal komen,
        Hoe angstig moet dan staan de schare der onvromen!
        Want God bemint de Deuchdt, en al wie Deuchde heeft,
        Gelijk hij zonde haat, en al wie zondig leeft.
      
    
  