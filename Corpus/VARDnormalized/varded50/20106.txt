
    
      
        ACh! ach! Clarinde, wat mag d’ oorzaak zijn
        Dat gij dus zonder reden vlied van mijn?
        En uwe vriendschap aan een ander draagd?
        Heeft dit u vriend
        En lief aan u verdiend?
        O lichtverleyde Maaghd’!
      
      
        Ik had mijn hoop en troost op u gebond,
        Helaas! wie had gedacht, dat gij mij zoud
        Zoo licht begeven, daar ik in u hart
        Scheen vast ghekluyst
        Door trouwe min: en juist
        Brouwd gij mij al de smart,
      
      
        Die ooyt een Minnaar lijdt, of heeft geleên;
        Waar door mijn ziel en lichaam scheid van een,
        D’ ontrouheydt die gij Chelimor betoond,
        (Die gij zoo snoo
        Veracht) gedenkt, zal zoo
        Niet blijven ongeloond.
      
      
        Had ik doch mijn gezicht verloren, ach!
        Eer ik zoo keurig op u schoonheid zach!
        Dan had ik nooit gesmaakt deez’ zwaar elend,
        En bittere pijn,
        Waar door, helaas! dat mijn
        Jonk leven raakt ten end.
      
      
        Dies zoudt ik u noch graag eens voor mijn dood
        Wel willen spreken, maar ik voel de noot
        En kwelling, die zich in mijn borst besluit;
        Zal haast, o ramp!
        De flickerende lamp
        Mijns levens doven uit.
      
      
        Maar of het gebeurde dat gij u begaf
        Eens bij gevalle aan mij treurig graf;
        ‘k Zal daar op uit doen houwen dit gedicht,
        (Opdat gij meugt
        Gedenken het ongeneught,
        Dat gij mij heden sticht).
      
      
        Hier leidt de trouwe Minnaar Chelimor,
        Die nooit zijn tydt versleet met droef gesnor:
        Maar zo dra hem syn lief Clarind begaf,
        Zond hij syn Ziel
        Na ‘het Stigiams gekriel,
        En ‘het killig rif in het graf.
      
    
  