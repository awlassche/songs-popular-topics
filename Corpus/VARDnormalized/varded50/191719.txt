
    
      
        OP op ten strijd', groot-machtig God der Goden,
        Voor wien als veren voor de winden vloden,
        Verbaasd en krachteloos, en zonder wond gewond
        De swaerste kronen van dit wijd besceptert Rond'.
      
      
        Laat uwen twist mijn Twisters gaan vernielen,
        Laat uwen haat mijne Haters kromme zielen
        Doen zidd'ren in haar borst. Grijp schild en beukelaar,
        En maak eens met u flikk'rend staal mijn bane klaar.
      
      
        Haal voor den dag, voer aan nu spies en speren,
        Om mijnen Vijand op zijn pad te keren,
        Die zijnen stouten moed nu wand voor immer veil,
        En zeg aan mijne ziel, ik ben alleen u heil.
      
      
        Laat haar ter leger schaamt en schande komen,
        Die van het verderf van mijne ziel gaan dromen.
        Drijf hem te ruggewaerts, en stoot hem voor den kop,
        Die slimme lagen tegens mij dorst stellen op.
      
      
        Maak haar als kaf van wervel-wind gedreven,
        Laat uwen Engel haar dien gesel geven.
        Dek haar het slibb'rig pad met enen swerten wolk,
        U Engel doe haar storten in haar eigen dolk.
      
      
        Zij hebben, om mijn ziel ten val te bannen,
        Haar laag gegraven, en haar net gespannen,
        Doch, Here, zonder re'en. Laat zij nu onverwacht
        Zelf warren in haar net, zelf vallen in haar gracht.
      
      
        Zo zal mijn ziele juichen in den Here,
        En in zijn heil mijn Liederen begeren.
        Al mijne beend'ren zullen, uwer gonsten rijk,
        Uyt-roepen zonder tong: Wie is u, Heer, gelijk?
      
      
        Die de rampsalige, die het u op-geven,
        Verwoesting van haar Vijand laat beleven,
        En den Verdrukten en Geplonderden met een
        Laat op den trotsen nek van zijnen Rover tre'en.
      
      
        Een stouten hoop van wrevelige Tuigen,
        Die kwaad uit goed, en goed uit kwaad gaan zuigen,
        Staan tegens mij met onbeschaemden ogen op,
        Om mij 'tgeen ik nooit wist te halen uit den krop.
      
      
        Mijn weldaad, 'tgeen mijn ziel ter dood toe quelden,
        Zie ik hier steeds met kwaad op kwaad vergelden.
        Daar ik in tegendeel, als zij zijn krank geweest,
        Mijn ziel en lichaam hebt geschoend op enen leest,
      
      
        En heb aan ziel en lichaam rou gedragen,
        En beidegaar met vasten willen plagen.
        'kSprak met gedoken hoofd u in mijn beden aan,
        Zo dat zij weder schenen in mijn borst te gaan.
      
      
        'kGong als mij hare krankheid kwam te voren,
        Als of ik Vriend of Broeder had verloren.
        Mijn kleding tuygden ook den rou van mijne ziel,
        Als of ik d'uytvaerd over mijne Moeder hiel.
      
      
        Maar hinkten ik, zo schaterden haar wangen,
        Zo zag men haar na mijnen val verlangen.
        Zij rotten tezamen tegens mij, die het niet en wist,
        En hebben (vuilen hoop!) na mijn verderf gevist.
      
      
        Zij zochten, waar ik immer was aan het treuren,
        Mijn naam, gelijk een Gier zijn roof, te scheuren.
        Zij schoren, tussen drank en spijs, met mij de gek,
        En grinden met 'tgesicht, en grimden met den bek.
      
      
        Ach! Heer, hoe lang zult gij mijn hoon noch lijden?
        Wild doch mijn ziel van haar verderf bevrijden;
        Doe haar in het midden van dit Leeuwen-rot ontzet,
        Dat met haar eensaemheyd steeds zijne tanden wet.
      
      
        In het noest van het volk, in groot' en kleine ringen,
        Zal ik u groten Naam en wond'ren zingen:
        Zo dat daar Stad, en Borg, en Vlek, en Berg, en Dal,
        En Bos, en Beemd nacht ende dag van klinken zal.
      
      
        En laat doch niet haar die mij t'onrecht haten
        Met mijne rampen lopen achter straten,
        En wenken spots gewijs den een den and'ren toe,
        En zeggen, wacht, wij maken hem dit spul haast moe.
      
      
        Want zij doch nimmermeer van vrede spreken,
        Maar zoeken over-al de vree te breken,
        En haten die ze mind, en denken nacht en dag,
        Wat list hem te onder, en haar boven helpen mag.
      
      
        Haar mond, die zij tot lachen op gaan sperren,
        Wil al mijn doen met vuilen spot verwerren.
        Ha! zeggen zij, ziet hoe dien vuilen bras nu stinkt.
        Nu zien wij op wat pad, en met wat voet hij hinkt.
      
      
        Maar gij Heer, die ziet al mijn doen en laten,
        Spreek in mijn saek, en wild mij niet verlaten,
        Toon, toon aan veder een, wat dat u hulp vermagh,
        Aan iemand, die geen hulp als van den Hemel zag.
      
      
        Op, op mijn God, en wakkert uwe schreden,
        Om zelfs voor mij in het gericht te treden:
        Bepleyt daar eens mijn Recht, verweerd daar eens mijn saek,
        Ten zij gij wild dat ik ten spot en schande raak.
      
      
        Ah! het is te zwaar voor onbewuste herssen
        Te zien een Fiel met uwen onheil scherssen.
        Stut doch haar trotsen spot, en laat een slimmen Guit
        Niet zeggen, zo is het recht, zie daar, het is met hem uit.
      
      
        Maar laat haar gaan met schrik en schaamt omvangen,
        Die door mijn ramp doen schateren haar wangen,
        Laat zelf het snoodst' gebroed noch tegen haar staan op,
        En brand haar eens een merk van schanden op de kop:
      
      
        Die die haar in mijn tegenspoed behagen,
        En haar vergroten in mijn zware slagen,
        En met mijn rampen spelen als met enen bal,
        En haar versteende borst berotsten met mijn val.
      
      
        Doch die den welstand van mijn saek beheren,
        Mijn onschuld redden, en mijn recht begeren,
        Laat haar met blij gezicht vrij zingen onverveerd,
        Dat gij, o Heer, de vree van uwen Knecht begeerd.
      
      
        Zo zal mijn dankbaar hert mijn mond ontsluiten.
        En ieder een doen in de oren tuiten
        Den lof van uwen Naam, door 'theele Land verbreyd,
        En zingen nacht en dag van u gerechtigheid.
      
    
  