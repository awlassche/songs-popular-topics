
    
      
        Mijn ziel stijg Hemel-waard,
        Verlaat de snoode aard,
        Gaa in den Geest beschouwen
        De glans en heerlijkheid,
        Van God ten toon geleid
        In de Hemelse gebouwen.
      
      
        Bespiegel God uw Heer,
        Van wien gedaald is ne'er
        Al het geen gij hebt ontvangen:
        Wiens Goddelijke kracht
        U in de Wereld bragt;
        Dies blijf aan hem vast hangen
      
      
        Beschouw Gods warde Zoon,
        Verheven op den troon,
        Uw heiland en beminde:
        Buit voor zijn hoogheid ne'er;
        Aan-bid Hem als uw Heer,
        Zoo zult gij vrede vinden.
      
      
        Aan-zie het groot getal
        Der Eng'len, wiens geschal
        Klinkt in des Hemels zaalen.
        Aan-hoor het zoet geluid,
        Hoe zij eeuw in eeuw uit
        Hun Scheppers lof verhaalen.
      
      
        Oog op het schoon sieraad
        Van glory, dat daar staat,
        Dat nimmer kan verdwijnen:
        Maar in der eeuwigheid
        In volle Majestait,
        Gelijk de Zon zal schijnen.
      
      
        Met aandacht eens bevat
        Dien onwaardeerb're schat,
        Die nimmer kan verderven,
        Die noit en word geroofd,
        Wiens luister noit verdoof,
        Die het heilig volk zal erven.
      
      
        Vermaak u in die vreugd,
        Die de Engelen verheugd,
        En die uit God komt stromen,
        Die noit in des Mensen ziel
        Op het aard-rijk neder-viel,
        Bereid voor alle vromen.
      
      
        Schep hier uw laaffenis
        Uit het geen, dat eeuwig is,
        En waarlijk kan verzaaden.
        Laat vaaren de ijdelheid
        Des Werelds, die verleid:
        Zoo krijgt gij winst voor schaade.
      
      
        God zij u hoogste goed:
        Draag Hem steeds in het gemoed,
        Laat Jezus u geleiden:
        Zoo hebt gij waare rust,
        Al het geen uw herte lust.
        Niets zal u van God scheiden.
      
      
        Bemin des Hemels schat;
        Zie dat die die bevat
        Wild naa Gods glory trachten,
        Als zijn de hoogste eer;
        Des Hemels vreugd begeer
        Mijn Geest uit al uw krachten.
      
    
  