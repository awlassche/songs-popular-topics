
    
      
        ALmagtig Heer! gedugte God!
        Die des werelds Ront', en des mensen hert geplant hebt,
        En al uw planten in uw hand hebt,
        En geeft u selv uw kind'ren tot haar lot.
        Tot u, ons Borcht, ons Heil, ons Rots,
        Wij komen als ons Vijand wreed en trots
        Ons toe-snuyft, hoort ons uit uw vaste woning,
        En ziet door wolk,
        En Ramp, O Koning!
        het Lijden van uw volk.
      
      
        Ziet hoemen het kostelijke bloed
        Van het diergekogte volk ter aarden uit giet,
        En hoe uw Bruid haar tranen uyt-schiet,
        Dewijl men het land van lijken stinken doet.
        Ziet of een smert' als deze zij:
        De Iong'ling valt: de maagd vercragt daar bij:
        Het suyg'ling smelt aan des moeders lege teep'len
        Van tanen nat,
        Die haar ontseep'len
        Als zij het kindje vat.
      
      
        De wegen naar het Heiligdom
        Zijn woest; als Woord, en Spijs, en Sugt, en Zingen
        Op-houdt in Syons gaderingen.
        En laas! den bitt'ren Vijand lagt'er om!
        En schimpt (zo smaad'lijck dat ik gruw)
        Waar is uw hulp? waar is uw Koning nu!
        O Zyon? daar uw reuckeloos vertrouwen
        Zo wast op stond?
        laat af te bouwen
        Op zo los een grond!
      
      
        Daar is geen bitter'er verdriet,
        Geen zweerd dat scherper moord, geen wreder pijne,
        Daar Rots, en Sneeuw gemak bij schijnen:
        En hoort gij dat (Rechtveerdig God!) nog niet?
        Wekt op uw magt, komt van om hoog,
        Wendt tot onze Haters een bekerend oog',
        Of stelt ze tot een doel uw schigten.
        Breekt all' haar Raad
        En doet hem swigten
        Die uw Zyon haat.
      
      
        Maakt eens een eynd van Zyons traan:
        Stopt eens den vloed van zo veel bloed-rivieren:
        En breydelt al die Tijger-dieren:
        En laat uw volk weer in hun ruste gaan.
        Om in de schaduw van den rank
        Den Rots (die nu ten schuilplaats dient) uw dank,
        En lof met vreugde weder te doen galmen;
        Als het herders kind
        In Lied en Psalmen
        Zijn geneugte vindt.
      
      
        Geev onderwijl, dat uw Genaad
        Uw dier-vercrege lang-bewaarde Waarheid
        Door zo veel damps in suyv're klaarheid,
        Door zo veel storms onwankelbaar, bestaat.
        Uw Zyon reinigt van haar schuld
        In Jezus bloed, en wapent met geduld,
        Dat zij sig onder uw Wil willig neigen;
        En, voor die Boos
        Haar slaan, en dreigen,
        Smeken wrake-loos.
      
      
        Dat zal uw lof, Lof-weerdig God!
        In zulk een werk, en in uw kind'ren blinken,
        Ia Hemel-waarts uw trouwe klinken
        Ten spot van die met ons vertrouwen spot.
        Dan zal uw werk, uw Lust, uw Beeld,
        (Dat in uw Lieve Syons wezen spelt)
        Sig opdoen meer vol Heerlijkheid, en heilig:
        End uw gerugd
        In Psalmen veilig
        Schett'ren door de Lugt.
      
    
  