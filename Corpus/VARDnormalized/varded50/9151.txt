
    
      
        AH! dat mijn hert (door d'oogen
        Zo ligt in schuld getogen,
        Nu innerlijk bewogen
        Al treurende die ogen
        Weer springen als springen de, en maakten een zee
        Van ziltig tranen-vogt,
        En vulde de logt
        Met een naar wee! wee!
      
      
        Dat stad'ge tranen-vloeden
        Voor spijs en drank mij voeden!
        Dat tranen des daags mijn lust zijn,
        Dat tranen des nagts mijn rust zijn!
        Want ziet! mijn rust en lust-loosheyd is nu mijn lust.
        Swom maar mijn bedd' in traan!
        Want slaaploos gaan
        Dat is al mijn rust.
      
      
        Mijn vrienden die in Psalmen
        Gewoon zijn vreugde-galmen
        Van Davids lof, en smeken
        Met mij in zang te spreken!
        (Des Heren Heerlijkheid altijd den Lofzang past)
        Al waar' het eeuwen lang,)
        Maar Vreugde-gezang
        Is mij nu een last.
      
      
        Mijn vrienden die de reden
        Des Hoogsten kunt besteden
        Om treurige gedagten
        Te troosten en te sagten:
        Ei! dring niet aan om mij met troosten dit verdriet
        Te ontnemen, want mijn hert
        Verlangt nu na smert
        Maar na vreugde niet.
      
      
        Die kunst hebt van het kermen
        Dat stenen sig erbermen,
        En bergen kunt doen schreien,
        En tranen perst uit keyen:
        Komt leert mij schreien, of schreit gij voor mij, en treurt;
        Kunt gij maar maken dat
        Mijn ziel dat ook vat,
        En mijn herte scheurt.
      
      
        Still Luid, still Cyter-snaren
        U met mijn stemm' te paren
        Mijn stemm' is daar te grof toe,
        En ik het vrolijk lof moe:
        Hang daar, hang daar, aan het lof van wilden wilgen-tak,
        Hij roer u die u vindt,
        Uw vreugd is mij wind,
        Of een lastig pak.
      
      
        O Zon gij laat uw stralen
        Te helder op mij dalen/
        Kom wolken dekt zijn aansigt,
        En maakt mij treurig maan-ligt.
        Gij vogeltjes die met u beckjens spelt en queelt,
        Die het herte zo ligt streelt,
        En steelt die tot weld,
        Met uw stemm' verveeld.
      
      
        Gij Schepsels die beneden
        Uw Schepper met gebeden,
        Gij Schepsels die hier boven
        met dank uw Schepper, loven,
        Seraphim, Cherubim, Herstelden Adamling,
        Verhef uw Schepper vrij
        In vreugd-lof, maar lij
        Dat ik niet me' sing.
      
      
        Niet dat het Heerlijk Wezen
        Onwaardig zij geprezen,
        Of, ik die Heiligheden
        Onwaardig agt beleden:
        Spann al wat heilig is uw cragten het samen aan.
        Dat ik des onwaardig ben,
        Ik willig beken
        Want ik heb misdaan!
      
      
        Niet dat ik (min genegen
        In Lof des Heren zegen
        Met sangen te vermelden)
        Onwillig die vertelden;
        Mijn hert springt dikmaals los; maar dat ik des voortaan
        Helaas! onwaardig ben
        Ik willig beken,
        Want ik heb misdaan.
      
      
        Niet meen ik dat de paden
        Van de eewige genaden
        Haar deuren willen sluiten
        En alle goedheid buiten:
        Og! neen, die goedheid zal altijd en eeuwig staan.
        Dog ik het onwaardig ben
        (En het willig beken)
        Want ik heb misdaan.
      
      
        Zoudt die hand Gods lof spelen
        Zoudt die keel Gods lof kwelen?
        Zoudt dat hert sig vermaken!
        Die ziel ten vreugde raken?
        Die al haar cragt ter zonden dienst zo lang deed staan.
        Dies ik onwaardig ben
        (Ik willig beken)
        Want ik heb misdaan.
      
      
        Des Heren gunst mij het leven
        En alles heeft gegeven,
        Zijn Vriend'lijckheyd op aarde
        Zorgvuldig mij bewaarde:
        En ziet! voor al dat Goed, de zonden was den dank,
        Dies ik onwaardig ben
        (Ik willig beken)
        Tot zijn Eren-sanck.
      
      
        Als Satans list geluckt was,
        End ik ter neer gerukt was;
        Gods even-beeld geschonden,
        End ik in doembre zonden
        Niet hoorde dan het hels gekrijs voor mij gereed,
        Gods regter-hand tot straf,
        De Hel tot mijn Graf
        Met een eeuwig leed;
      
      
        Woud Hij sig mijns erbermen
        En vriendelijk beschermen,
        Ia liever uit zijn stralen
        Ten lagen menscheyd dalen,
        Dan ik verging. En ziet daar! Zonde was den dank.
        Dies ik onwaardig ben
        (Ik het willig beken)
        Tot zijn Eeren-sanck.
      
      
        Den Bron van heil en zegen
        Ging sig des Heils ontleegen,
        En om mij weer te zoeken
        Bloed-zweten in mijn vloeken:
        En ziet! der vloeken vloek de zonden was den dank.
        Dies ik onwaardig ben
        (Ik het willig beken)
        Tot zijn Eeren-sanck.
      
      
        De strik zijn armen knelde.
        De schrik zijn Ziele quelde,
        De Regters hem, in vrezen
        Van Gods Gerigt, verwezen;
        Hij staat en trilt voor het regt, en ondank is zijn dank.
        Dies ik onwaardig ben
        (Ik het willig beken)
        Tot zijn eeren-sanck.
      
      
        het Hert in het geroep verhittet,
        Het Haar van bloed geclittet,
        Den rug met roen door-voret,
        Het Hoofd met doorn door-boret,
        Het bevlekt gesigt kreeg niet dan ondank tot zijn dank.
        Dies ik onwaardig ben
        (Ik het willig beken)
        Tot zijn eeren-sanck.
      
      
        Doorboorde voet en handen
        Aan het kruis in vloek en schanden
        Gehecht, bespot, verwaten,
        Van God en mens verlaten,
        Krijgt zonden tot zijn loon, en ondank tot zijn dank.
        Dies ik niet waardig ben
        (Ik het willig beken)
        Tot zijn eeren-sanck.
      
      
        Wat had ik groter denken
        Of God mij kunnen schenken,
        Als uit zijn Hemel-throne
        Zijn eeuwig hemel-zone
        Ten borge te zenden voor mij af-aardig kind?
        En ziet! mijn herte krank
        Te schenken ten dank
        Was ik niet gezind.
      
      
        Door zijns Zoons diere wonden
        Vergeving van mijn zonden,
        En vrijheid van mijn banden,
        En ere voor mijn schanden
        Geeft Hij die het zware pak van mijn bezwaard gemoed
        Op ligt; en laas! mijn hert
        In het kwade verwert
        Dede nog geen Goed,
      
      
        Nooit hadden zijn bevelen
        Den Geest mij kunnen delen;
        Kom, zeid Hij, ik zal spade
        U trekken met genade:
        Maar las! mijn vuyle ziel heeft die Genaden-leer
        Ter zonden peul gemaakt,
        En te slapen geraakt
        Deed' het kwaad te meer.
      
      
        Een Coninck met Domeyne'
        Was voor mijn staat te kleine;
        'K most van God zelf bemint zijn,
        En door zijn Soon zijn kind zijn;
        Een Lieveling, een Gunst genoot van aller Heer
        Heeft des werelds draf, helaas!
        Der wellusten aas
        Nu gecosen weer.
      
      
        Mijn ziel van ouds geschonden
        Wt suyvre liefd' verbonden
        Aan s' Hemels dierbaar Here,
        En zo gebragt ter ere,
        Ten top van eer door zo een heerlijk trou-verbond,
        Dronk weer die helsche wijn
        Dat oude fenijn,
        Dat de ziel eens zond.
      
      
        De cragt van des Hemels woorde
        Mijn ziele niet becoorde:
        De banden van Verbonden
        Mijn ziele niet en bonden:
        Een troep van heilig volk ging mij ten Hemel voor,
        Met woord en werk; dog ziet
        Ik volgdese niet
        Op het Hemels spoor.
      
      
        Den Hemel in medogen
        Den Geest zand van om hogen,
        Den Geest om mij te ligten,
        En tot zijn Huis te stigten:
        Maar laas! ik heb gemaakt (als het ligt wat was geblust)
        Des Hemels woning kuis
        Ter ereloos huis
        Van Een aardse lust.
      
      
        Fij! dat ik Christi lede'
        Ten Duivel-dienst bestede!
        Fij! dat ik heb geschonden
        Gods gunst, en Christi wonden!
        Fij! fij! fij! fij! fij! mijn hert zeg nog eens fij! fij!
        'K verfoey mijn eigen ziel
        Die zo ligt weer viel
        In de slavernij.
      
      
        Stort hoofd en ogen beken
        Om het herde hert te weken,
        Om de aangebacken boosheid
        Den stank van zorgeloosheid
        Te lossen, door een stagen drop van tranen vloed:
        Te ruimen uit het hert
        In willige smert
        Door het Hemels bloed.
      
      
        Het Bloed dat des hemels liefde
        Ons tuygden, en geriefde
        In het hulpeloos gerigte.
        Mijn ziel! hoe dus! het gesigte
        Van dat Heil, van dien Ondank verbaast mij, dat ik
        (Onmagtig nog een woord
        Te zingen zo het hoort)
        Eindig met een snik.
      
    
  