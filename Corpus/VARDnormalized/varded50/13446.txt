
    
      
        Zo hoort en merkt gij Christ'nen al,
        Gods woorden zelf verhalen
        De ware Doop, daarom en zal
        In dezen niemand dwalen;
        God spreekt en wil dat het water zij,
        Dit moet gij recht betrachten,
        Zijn Heilig Woord is ook daar bij
        Met Godes Geest in krachten,
        Wij Hem den Doper achten.
      
      
        Zulks heeft Hij ons bewezen klaar
        Met tekenen en woorden,
        Des Vaders Stem in het openbaar
        Zelf aan de Jordaan men hoorden,
        Hij sprak; Dit is Mijn lieve Soon,
        In Hem is Mijn behagen,
        Die Ik u gonstelik vertoon,
        Dat gij Hem hoort uw dagen,
        En zult Zijn Leer na-jagen.
      
      
        God Vader Zijn beminde Soon
        Eens mensen aard deed halen,
        De Heil'ge Geest uit de hoge troon
        Gelijk een Duif kwam dalen,
        Op dat daar aan wij twyslen niet;
        Als wij den Doop aanvaarden,
        Dat in die drie den Doop geschiet,
        Dat zij zijn groot in waerden,
        En helpen ons op aarden.
      
      
        De Heer Christus spreekt Zijn jong'ren aan
        Gaat alle volken leren,
        En Dooptse; die daar zijn belaên,
        Dat zij tot God zich keren;
        Die g'looft, en die zich dopen laat
        De zaligheid zal erven;
        Hij krijgt een nieuwgeboren staat,
        Waar in hij niet zal sterven,
        Maar Godes Rik verwerven.
      
      
        Wie zorgeloos in dezen is
        En steken blijft in zonden,
        Zijn eind zal zijn verdoemenis,
        Hij sinkt ter hellen gronden;
        Waen-heiligheid hem niet en baat,
        Zijn doen is al verloren,
        In zonden hij te niete gaat
        Waar in hij is geboren,
        Hij moet in het kwaad versmoren.
      
      
        Het oog alleen op het water ziet,
        Dat mensen sprengen, gieten;
        het Geloof de kracht des Geestes weet
        Van Christi bloedig vlieten;
        Zo wie met dit vergoten bloed
        Bestreken werd bevonden,
        Het niet alleen genezen doet
        Geërfde Adams wonden,
        Maar ook bedreven zonden.
      
    
  