
    
      
        IK ontvlugt voor al' myn' dagen,
        Uwe laagen,
        Roozemond;
        Nimmer vond, nimmer vond
        Ik een Jongkvrouw, Van zoo weinig trouw.
      
      
        Al die Krullen, en die Strikken,
        Al die kwikken,
        Zijn om niet;
        Ieder ziet, ieder ziet,
        Dat gij bemint, Daar g' u het lest bij vind.
      
      
        Al die vryheit, mij gegeven,
        Van mijn leven,
        Onbedacht;
        Ik veracht, ik veracht,
        Want, gij elk een, Zulleks gunt gemeen.
      
      
        Hondjes, die met ieder spelen,
        Ieder strelen,
        Zijn niet trouw,
        En een Vrouw, en een Vrouw,
        Die elk opwacht, Is met recht verdacht.
      
    
  