
    
      
        Zonder kruis ofte lijden
        En mag men hier niet zijn:
        Die hem wil na verblijden
        Die moet hier lijden pijn:
        Zo wie zoekt des Hemels glori',
        Versmae' des werelds eer:
        Wie krijgen wil victori'
        Die moet hier strijden zeer.
      
      
        Het Hemelrijk hier boven
        Dat lijdt zeer zwaar geweld:
        Gij moet eerst zijn verschoven,
        Wilt gij daar zijn gesteld.
        Met pijpen en schalmeyen
        Krijgt niemand zulk gewin:
        Maar met zuchten en schreien
        Moogt gij daar komen in.
      
      
        Den weg na het eeuwig leven,
        De poort der zaligheid,
        Men vindt het klaar beschreven,
        Zeer engh' is zij bereid.
        Wilt gij daar in geraken,
        Haast u, zoekt geen verlengh:
        Gaat u natuur verzaken,
        En leeft een leven streng.
      
      
        Rijst uit der zonden slape,
        En wilt niet zijn rebel:
        Eer u de dood betrape,
        Bedenkt u leven wel:
        Verlaat de zachte pluimen,
        Daar gij verkeert in rust:
        Laat het al van u ruimen,
        Gemak, solaas, wellust.
      
      
        Wat wilt gij veel gaan zoeken
        In deze wereld boos?
        Gij zult haar noch vervloeken,
        Als gij haar vindt zo loos:
        Zij heeft een schone zijne,
        Van voren zeer playsant:
        Maar in haar steert fenijne
        Draagt zij zeer abundant.
      
      
        Dus wilt maar door passeren
        Als enen vreemdeling:
        Laat and're triumpheeren,
        het Is maar een ijdel ding.
        Haar feest zal ras verdwijnen,
        Haar vreugd zal haast vergaan.
        Na weelden volgt dan pijne,
        Na lachen volgt getraan.
      
      
        Maar zoekt gij u vermaken?
        Zoekt dat in het ander land,
        In Goddelijke zaken,
        In glori' zonder schand'.
        Geen ding kan doch verzaden
        Uwe ziel, dan God alleen.
        Dus wilt het al versmaden,
        Wat u van hem doet tre'en.
      
      
        Wilt ook abandoneeren
        Den Prins des werelds kwaad:
        Zo mag u niemand deren,
        Op God u maar verlaat:
        Die u dan zal geleiden
        In zijn schoon Hemels hof:
        Daar gij nooit uit zult scheiden,
        Maar hem stae'gh zingen lof.
      
    
  