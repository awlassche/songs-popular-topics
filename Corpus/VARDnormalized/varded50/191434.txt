
    
      
        GOd voert staf en kroon,
        Dat voor zijnen Troon
        Heel het aardrijk trill’
        En voeg na zijn wil;
        Tussen Cherubijns,
        Tussen Seraphijns
        Zit hij hoog verheven,
        het Moet al voor hem beven.
      
      
        Syon doet hem eer
        Als den grootsten Heer,
        Daar hij aanzien heeft
        Boven al wat leeft.
        Looft hem al te zam,
        Groot is zijnen naam
        En van elk te vrezen,
        Heilig is zijn wezen.
      
      
        Hij is sterk van kracht;
        Wie de deugd betracht,
        Wie het recht bemint
        Heeft hij wel gezind;
        Hij heeft het gericht
        En de wet gesticht,
        En geboon gegeven
        Om daar na te leven.
      
      
        Ieder love God,
        Ieder buygh zich tot
        Zijnen voetbank neer,
        Heilig is de Heer;
        Moyses, Aron mee,
        Offerden hem vee
        En zijn met gebeden
        Voor’t autaer getreden.
      
      
        Zo heeft Samuel
        Ook om Israel
        Zich voor God verneert
        En zijn hulp begeert:
        Hij gaf haar gehoor
        En een gunstig oor
        En liet door haar smeken
        Zijne gramschap breken.
      
      
        Van den Hemel neer
        Kwam hij af wel eer
        En hij sprak tot haar
        Uit een wolk-pilaar.
        Zijn bevel en wet
        Van hem ingeset
        Haddens’ onderhouwen
        Met een groot vertrouwen.
      
      
        Gij, o God en Heer,
        Hoorde haar begeer,
        En op haar gebedt
        Heeft uw oor gelet;
        Gij hebt u ontfermt
        En des volks erbermt,
        het Heeft ook straf geleden
        Om moedwilligheden.
      
      
        Maakt dan groot den Heer,
        Ieder buygh zich neer,
        Ieder kome tot
        Syon, berg van God,
        Die hij heeft bereid
        Tot zijn heiligheid;
        Geeft hem lof en ere,
        Heilig is de Here.
      
    
  