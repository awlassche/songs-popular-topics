
    
      
        O Zaligh’ Hope tot Gods Zaal,
        Om daar te rakken alzo binnen:
        Dat wij dan zien des Hemels straal,
        Om dat God is in onze zinnen.
      
      
        Dat wij be-yv’ren Godes wet,
        Tot Hope van het eeuwig leven:
        Zo is ons trachten wel gezet,
        Als wij daar stadighlijck in leven.
      
      
        En dat onze gedachten zijn
        Om onzen God wel te behagen,
        En dat ons leven is zo fijn,
        Dat wij onze zonden beklagen.
      
      
        Van ons lopen de woeste baan,
        Van onze veel benauwde zonden:
        Laat ons die nu te recht af gaan,
        Dat wij dan zijn zo los gebonden.
      
      
        Dat ons Hope tot God dan staat,
        Om bij hem in den Troon te wezen,
        En dat alzo het vierde zaad
        Mag in ons zijn van God geprezen.
      
      
        Nu wel aan vrienden al te zam,
        Laat ons op hope tot God bouwen,
        Tot uytbreydingh van Godes Naam,
        Dat wij op hem alzo betrouwen.
      
      
        Dat hij ons geven zal zijn Rijk
        Versierd dan boven alle Hoven:
        Daar is dan nergens zijns gelijk.
        Laat ons God met de Fama loven.
      
    
  