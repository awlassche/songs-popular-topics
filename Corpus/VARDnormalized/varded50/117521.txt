
    
      
        ONeindig God! tot uitspraak van uw Naam
        Is Donder-Zoon nog Eng'len-tong bekwaam.
        Wat is uw Naam doorlugtig, groot en heerlijk!
        Wat is uw Naam bet vreeslijk en begeerlijk!
        Uw Naam is zelf uw Wezen, voorgesteld
        In Woord en Werk, dat uwe deugden meld.
        Dus wilt Gij ons tot uwe kennis leiden,
        En luister-rijk van het schepsel onderscheiden.
      
      
        Wat blinkt uw Naam doorlugtig alszins uit!
        Het Hemel-welf roept die met schel-geluid,
        En Aard en Zee, met wat z' in zig bevatten:
        Dog het Heilig Boek leert die geheimnis-schatten
        Volmaakter, als uw Zoon die openbaart,
        Die ons uw Naam en glori heeft verklaart.
        O geev dat ik uw Naam regt ken en roeme,
        Die na uw Naam, uit uw Verbond, mij noeme.
      
      
        Laat, Heer! uw Naam, in alles wat gebeurt
        Tot uwen lof en dank zo zijn gespeurt,
        Dat ik uw prijs; nooit laster nog veragte:
        Maar dat ik daar uw deugden in betragte.
        het Zij altoos wel, het zij dat het u behaagt.
        Dat uwe Kerk hier kruis of kronen draagt,
        En ik met haar: ja laat ik mij verblijden,
        Wanneer ik om uw Naam mag smaadheid lijden.
      
      
        O druk uw Naam zo innig in mijn Hert,
        Dat nimmer die daar uit gewist en werd.
        Geev dat ik steeds in uwen Naam zo wandel,
        Dat uwe Naam zij het doelwit van mijn handel,
        Die 'k lievend vreez', eer, dien, en zo vertrouw,
        Dat ik daar al mijn heil en hoop op bouw.
        Zo zal uw Naam mijn roem en toevlugt wezen,
        En in uw Naam zal 'k kwaad nog vijand vrezen.
      
      
        Maak, heil'ge God, ons heilig en bekwaam,
        Tot heil'gen van uw glori-rijken Naam,
        Wien het Eng'len-Choor, en Rei der Hemelingen
        Hallelu-jah, en driemaal heilig zingen:
        Want die uw Naam regt kent, bemint en eert,
        Vind in uw Naam al wat zijn ziel begeert.
        het Is alles van, en door, en om uw Name.
        Ons hert, en hand, en tong zegt daar op Amen!
      
    
  