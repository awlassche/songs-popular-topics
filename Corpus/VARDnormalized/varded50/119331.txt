
    
      
        ZO rollen d'eeuwen met ontstuitb're loop na het ende;
        T'wijl des werelds tuimel-wiel vaak het onderst boven keert,
        Na des Hemels Al-bestier. Gelukkig is die leert
        Zijn hert van het tijdlijk na dat eeuwig is te wenden.
      
      
        Wat brengt de Tijd in lief en leed verwisselingen?
        Wat was al het geen niet is? het Geen nu is voor een tijd,
        Verouderd, het gaat voorbij, gelijk een kleed verslijt.
        En dus krijgt alles met de tijd veranderingen.
      
      
        God woont in d'eeuwigheid, wiens jaaren nooit verouden:
        Daar onze dagen, als een schaduw, ras vergaan.
        Elk heeft aan eigen kwaad genoeg. het Dient haast gedaan,
        Terwijl het noch tijd is, het geen ons eeuwig moet behouden.
      
      
        O zalig die hun tijd aan d'eeuwigheid toewijden,
        En werken eer de dag ten avond is gedaald!
        Ei koop den tijd uit, die zo kort is en bepaalt!
        Of nu, of nooit: het is dwaas, laat ymand die ontglijden.
      
      
        Helaas! wat dagen-tal is vruchteloos vervlogen,
        Met snelle vlerken? En die tijd keert nimmer weer.
        O gadeloos verlies! Daar volgt hier na geen meer.
        Ach wierd dit recht, terwijl het noch tijd is, overwogen!
      
      
        Wat zoekt gij tijdverdrijf, Tijd-quisters? Stervelingen?
        Z'ontvlied u maar te ras na het onverwrikbaar perk.
        Wee! slaat gij nu geen hand met vlijt aan het grote werk.
        Te laat beklaagt gij het eens met eeuwig handenwringen.
      
      
        Wat boze droeve tijd, in het droessem van de dagen,
        Beleeft men nu? De Kerk en het gantse Schepsel zucht,
        En rekhalst na het eind'. Noch erger word geducht:
        Wijl het steeds opsteig'rend kwaad God tergt tot zwaarder plagen.
      
      
        Gelukkig is hij die de wisselvalligheden
        Van het ondermaans gewoel verruilt heeft met het genot
        Van het Opperst eeuwig Goed, in het bijzijn van zijn God,
        Die welbesteede tijd bekroont in het hemels Eden.
      
      
        Uw Knechten, Heer! die nu de bange dag-hitt' dragen,
        Die hijgen, afgeslooft, na het koel der avondschaÃªuw.
        O waar' hun taak volwrogt! Hun matte ziel is flaauw.
        Verkort de tijd, en laat uw hand hen onderschragen.
      
      
        Geef dat mijn tijd-talent noch and're mag gewinnen
        Voor u mijn Meester, die eens van mij rekenschap
        Zult voord'ren, op dat ik ook in uw vreugde stapp',
        En het zalig eeuwig met mijn tijd-eind mag beginnen.
      
    
  