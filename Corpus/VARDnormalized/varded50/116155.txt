
    
      
        Hoe klaar steld onzen Heer voor ogen,
        En dikmaal, van wat groot vermogen
        Bij God het aanhoudend smeken is,
        Verzeld met Ootmoed, en Ver-trouwen;
        Waar van wij het voorbeeld hier aanschouwen;
        Daar het beide klaar gebleken is.
      
      
        Een vrouw van Kana bad, en kermde,
        Dat Jezus zich haars kinds ontfermde,
        Zwaar van den bozen geest bekoord.
        Doch Hij (schoon vol van mededogen)
        Geliet zich tot haar niet bewogen,
        En gaf haar niet een enig woord.
      
      
        Gij zoekt, o Heer, wel na het verloren,
        Wilt echter, badze, mij verhoren.
        Maar Hij gaf haar dit hard bescheid:
        het Betaamt niet, dat ik het brood der kind’ren
        Den hondjes geven zou, en mind’ren
        Israëls deel, hem toegeleid.
      
      
        Zij dus tot tweemaal afgeslaagen,
        Hield moed, en woud noch niet versagen;
        Maar kleefd’ Hem dus ootmoedig aan:
        Ia, Heer, de hondekens genieten
        De brokjes, die ‘er overschieten;
        Laat mij daar van slechts een ontfa’en.
      
      
        Door kracht van dit zoo groot vertrouwen,
        Kon d’Heer niet meer zich binnen houwen:
        Haar worstelen Hem overwon.
        Uw sterk geloof, dus lang verschoven,
        O Vrouw komt al het belet te boven.
        Waar op Hij voort haar be’e vergon.
      
      
        Laat des Heidin tot voorbeeld strekken,
        Om u, o Christen, op te wekken:
        Maar zoo gij slechts u Christen noemt;
        Haar ijver u, zoo laauw in het smeken;
        Haar aandrang u, zoo haast bezweken;
        Haar groot uw klein geloof verdoemt.
      
      
        Volg gij, mijn ziel, dit goede baken;
        Zoek Jezus door het Gebed te naken:
        En volg, als zij Hem achter na.
        Houd aan, vertrouwt, doch zoo ootmoedig,
        Als zij, ook Hij zal (is het niet spoedig)
        Gewis u helpen, vroeg of spa.
      
      
        Hij schijnt te met zijn hulp t’ontrekken;
        Doch om te sterker op te wekken,
        Om in het Gebed te houden aan:
        Op dat wij des te hoger wegen
        Zijn gunst, door moeyt’ en pijn verkregen;
        Dan daar geen werk om is gedaan.
      
      
        Ach! Heer, wel eer hier aangebeden,
        Maar nu ten Hemel ingetreden,
        Verhoor den bidder, die U vreest.
        O! trek mijn hart zoo sterk na boven,
        Dat ik vol aandacht en gelove,
        U bidd’ in waarheid, en in geest.
      
      
        Op dat staag in mijn ziel ontbrande
        Een vuur van heilig’ offerande;
        Welk (als wel eer het offervuur)
        Van boven door uw geest ontsteken,
        Op vlamm’ door bidden en door smeken,
        Vol lof en dank, die eeuwig duur’.
      
    
  