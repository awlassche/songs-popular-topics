
    
      
        Mijn Heiland, maak mij regt aan U verknogt,
        Gij hebt door bloed mij tot uw loon gekogt,
        Ten trouwen dienst bij uwe Riks gezinden,
        O! zaalig zijn, die uwe diensten vinden!
      
      
        Het Zondaarschap sluit niet van dienen uit,
        De Heiland krijgt geen Heiligen ten buit,
        Neen, arme Liên, die Hij nog, eer zij dienen,
        Van schuld en straf moet lossen en verzoenen.
      
      
        Dies komt het eerst niet op het werken aan,
        Op willen, lopen, het geen men ook niet kan,
        Neen, bloot alleen op Gods barmhartigheden,
        Dat Hij ons tot zijn Volk aanneemt en Leden.
      
      
        Alsdan, wen ons de Schuld geschonken is,
        En wij dus zijn verlost door Jesus Christ,
        En men genaad' en krachten kan bemerken,
        Dan gaat het voort tot dienen en tot werken.
      
      
        O Jesus! maak mij aldus regt geschikt,
        (Heeft m' uw Genaè een weinig aangeblikt)
        Dat ik op aard naar uwen Raad mag dienen,
        Verwaardig' mij ten dienst der Seraphinen.
      
    
  