
    
      
        DAal, hemels Vuur en zaal'ge Pinxter-wind,
        Zo op ons neer, dat elk u ondervind:
        Maak ziel en lijf uw Tempels: stort uw giften
        Met volle stroom: werk heil'ge zin en driften:
        Verlicht, verwarm, vertroost, geleid uw Kerk,
        En druk op haar het onschendbaar zegel-merk.
      
      
        Doorzuiver het geen noch ongelouterd is:
        Vergeest'lijk het vlees na uw gelijkenis:
        Vernieuw Gods Beeld: verzel uw woord krachtdaadig
        Tot rijke vrucht: blyv bij uw volk gestadig;
        Op dat het leev' en wand'le door de Geest:
        Wijl uw gen√¢ al het ziel-gebrek geneest.
      
      
        Getuig, o Geest! ons kindschap; zijt een pand
        Van het Hemel-erv', in het zalig Vaderland:
        Weest ons een blijk dat wij in Jesus blijven,
        En Hij in ons: bestier al ons bedrijven:
        Bewerk ons zo dat niets U wederstaat,
        Bedroeft, of blust, of aandoet smert of smaad.
      
      
        Dan is het weer al tot uwen roem gericht:
        Dan is het weer al genegen tot zijn plicht:
        Dan is het weer al bekwaam tot uw gebieden:
        Dan zal het weer al gelijk Gij wilt geschieden.
        Daal, hemels vuur en zaal'ge Pinxter-wind,
        Dan op ons neer, dat elk u ondervind.
      
    
  