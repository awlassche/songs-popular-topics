
    
      
        Wat baat mij den drank daar ellick vreugd uit suygd?
        En dit lief gezelschap dat nu dus zingt en juyghd,
        Met blij en zoet gelach?
        Als't oog hier niet // de liefste ziet,
        Die ik zo garen sach.
      
      
        Spelt gij, en danst vrij de lieve lange nacht,
        Laat mij mijn zelven vermaken met mijn klacht,
        Die het hart uit droefheid dicht:
        Ik zal in mijn // smart vrolijk syn
        Of ten minsten wat verlicht.
      
      
        Ach! daar een ander gheluckich hem bevind,
        Nevens de gene die hij van herte mint,
        Daar zit ik hier alleen:
        Diens groot geluk // vermeert mijn druk
        Met droeve treuriche'en.
      
      
        Niet dat ik iemand syn voorspoed hier beny,
        Maar ik beklag het wreed geval, dat mij
        Dus dompelt in het verdriet:
        Hierom ben ik // niet in mijn schik,
        Zo gij hier merck'lijck ziet,
      
      
        Gaat hene Speelnoot, verheugt de jonge lien,
        Ik zal mijn zelven van binnen wat bezien,
        En dromen van mijn Vrouw,
        Al is het bedrog // het zal mij noch
        Verkwikken in mijn rouw.
      
      
        Gaat hene, gaat hene, wat hebdy noch al praets,
        Misschien zal u een ander afwinnen nu de plaats,
        En't Meysjen ook daar bij:
        Ik dank u zeer // van al de Eer,
        Die gij bewijst aan mij.
      
      
        Helaas Princesje! helaas waar sydy nu?
        Helaas mijn leven! wat ben ik zonder u?
        Een schaduw' en een schijn,
        En geen ding min // als die ik bin,
        Als ik bij u mag zijn.
      
    
  