
    
      
        O Dianier, die 'smorgers voor den dag,
        Aan de Amstelstroom uw grage schaapjens drijft,
        Doen ik u laast aan d'Y gods boorden zag,
        Daar Gratiaan uw Minnery beschrijft;
        Sloeg 'twater door uw gloeiend oog aan brand,
        En't gras verdorde en wiert als droog op het land.
      
      
        De goude Zon die, al wat leeft, verkwikt,
        Bezweem voor uw klaar dubbel zonnenrat,
        En Ericyn, die Goden heeft verstrikt,
        Bekeek haar schoonte in een klaar waterbat,
        Maar doen zij zag dat gij veel schoonder waart,
        Vloog zij, gestoord, ten hemel van der aard.
      
      
        Zij riep haar zoon Cupid, die zelden mart,
        En wenkten hem op Pindus top om hoog;
        Die naakten dwerg, die grote helden tart,
        Gewapent, met zijn koker, pijl en boog,
        En sprak mijn Zoon, gaat ziet een schicht met smart,
        In schone Dianiers kristalle hart.
      
      
        Flux heeft de Min zijn pijlen rat gewet,
        Doen hij de scharpste op zijn gespannen boog,
        Die hij met kracht stijf uittrok, had gezet,
        Sloeg hij op u zijn diep doorstralent oog,
        Om u heel wis te treffen in uw hart,
        Maar door uw oog hij zelf geschoten werd.
      
      
        Hij viel ter neer , in het vallen stak de schicht,
        Zoo diep in het hart van Venus blinde Zoon;
        Hij zuchte ach, ach, ik viel haar veel te licht,
        En sloot zijn oog, de Moeder uit haar troon,
        Dit zuchten hoorde, en daalde met'er vaart,
        Ten hemel af en vont hem bleek ter aard.
      
      
        Zij goot een sap ten diepe wonden in,
        En drukten hem aan haare roozemont;
        Ach Moeder, riep hij flaautjes, kon de min,
        Een wonden die hem met haar' ogen wond?
        Doen sweem hij weer, en Venus met een zucht,
        Brocht hem van d'aart ten hemel door de lucht.
      
    
  