
    
      
        GEen groter vreugd op Aard,
        (Wat dat men ook mag razen)
        Als Wijn, uit schone glazen,
        Gedronken bij den haard,
        Geen groter vreugd op Aard:
        Wie zou zich niet verheugen,
        Als hij met Frisse teugen,
        Dat heerlijk Druivensop,
        Mag zuigen? Tap eens op,
        En laat ons nog eens klinken,
        'k Verlang alweer na drinken,
        Ik wagt het van uw hand,
        Mijn keel schreeuwd Moord en Brand.
      
      
        Geef vrij een Vollen bak,
        Wat doeje? Drinkje Rooye?
        Dan zal ik met u pooye,
        'k Houw van geen Berserac
        het Zoet, maakt de Maag te zwak:
        Zij smeerend met Syroopen;
        Men ziet het wel aan het lopen,
        De Wijn die schynd puur Taai:
        Maar Frisse Rooyen Baai!
        Is krachtig, en smaakt geurig,
        En maakt de zinnen Fleurig,
        Hoe Heerlijk kleurtse in het Glas!
        Ei Hospes, schenkt eens ras.
      
      
        Nu halte, voor een poos,
        Ik wou nu wel eens Roken,
        Kom, elk een pijp ontstoken,
        'k Heb hier iets in mijn Doos,
        Dat Ruikt gelijk een Roos.
        Tabak uit lange pijpen,
        Dat kan de zinnen Slijpen,
        Mij dunkt men Discoureerdt,
        Wel tienmael zoo geleerd,
        Wanneer der onder het Roken,
        Van zaken word gesproken:
        De Reuk zelfs van dat kruid,
        Die lokt de Geesten uit.
      
      
        Maar eerst nog eens in het rond,
        Een voldertje geschonken,
        En Rustig uit gedronken:
        Want, met een droge mond,
        Is het Roken niet gezond.
        Zie zoo dat geeft genoegen:
        Men kan niet altijd ploegen;
        Maar als men het wachten kan,
        Zoo moet men nu en dan,
        Zig eensjes Diverteren:
        (Dat is noodwendig Heren,)
        Want alles wat me hier heeft,
        Is dat men Vrolijk leeft.
      
    
  