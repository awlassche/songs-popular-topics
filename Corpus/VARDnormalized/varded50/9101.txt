
    
      
        Zie daar! zie daar! daar gaat den Hemel op!
        Daar krijgen al de schaduwen de schop!
        Ziet daar de Waarheid! daar het gerig oog
        Der Vaderen van eeuw tot eeuw na vloog.
      
      
        Immanu-el, die al van Eeuwicheyd
        (Eer de aarden-grond in wat'ren was geleid,
        Den Hemel blonk) zijn lust had in het steil
        Van het Eeuwig, Eeuwig, Eeuwig Godlijck Heil,
      
      
        Ligt daar in lompen armlijck opgerolt,
        Werd als een hulploos mensenkind gesolt.
        Wilt gij, O mens, het geheim verstaan! 'k beding
        Sluit de ogen toe, en ziet dan wat ik sing.
      
      
        Daar is niet sigtbaars, daar het geloov verschijnt,
        Voor zo een straal het arm gesigt verdwijnt:
        hier lig de Magt in magt-en hulp-loosheyd,
        Hier ligt in armoe de Algenoegzaamheid,
      
      
        Hier ligt des Hemels Heerlyckheyd veragt
        Den lugtsten dag in aller nagten nagt;
        Wilt gij, O mens, het geheim verstaan! 'k beding
        Sluit de ogen eerst en ziet dan wat ik sing.
      
      
        Wie zat de onreyckbare Hemel met de aard
        Zo konstelijk, zo zalig ooit gepaard!
        Het onbegrepen, eeuwig, Eyndloos Iet
        Verenigd met een gras, een bloem! een Niet!
      
      
        Zeg ik, den Schepper wierd ten Schepsel; of
        Zeg ik, Het schepsel wierd ten Schepper; het stof
        Wierd nu zijn eigen maker; de eigenaar
        En maker wierd zijn maaksel; beide is waar.
      
      
        Set ik den Geest die zonder einden leeft
        Wierd vlees en sterfelijk; zeg ik die beeft
        Voor het minst geruis, en het slegtste doods-gevaar
        Wierd van de dood onraackbaar: beide is waar.
      
      
        Die het alles weet krijgt een bepaald begrip;
        Den mens verstaat het oneindig in een stip:
        Ik zeg, die over al is is nu daar;
        Den Mens is overal: En beide is het waar.
      
      
        Van alle zonden was Hij Hemel-schoon
        Die om de schuld verlaat zijn Hemel-troon;
        Wilt gij, O Mens! het geheim verstaan! 'k beding
        Sluit d'oogen eerst, en ziet dan wat ik sing.
      
      
        Hier is het eynd van alle Sigtbaarheen;
        Hier is het begin van het Christen-ongemeen.
        En zalig hij, die blind is, arm, en doov!
        Hier is het begin van het wonderbaar geloov.
      
      
        Hier is der zielen vreugd in treuricheyd;
        Haar lust in het tomen van begeerlijkheid;
        Haar wil vernoegd in het loochnen van haar wil;
        En zij op het sterckst, als het hert sig neer zet stil.
      
      
        Nu steek ik willig beyd mijn ogen uit
        En zie maar door het geloof: En volg het geluid
        Van het wigt, dat in de cribb mij wijzer wijst
        De deugd in het doen, dan die ze in woorden prijst.
      
      
        O deugd! o Hemel-deugd! Verloochening!
        Wat rees uw glans ter steylste zonderling!
        Als Godes Soon, om Adams doembaar zaat
        Verloochend des Hemels Heerlijkheid en staat.
      
      
        Dat levens voorbeeld zal ons al het schoon,
        Des werelds Rijkdom; Heerlijkheid, en troon;
        Des Vlezes lusten; eigen wille; en all
        Verloochnen doen, dien Leraar ten geval.
      
    
  