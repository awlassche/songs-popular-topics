
    
      
        AEnhoort doch vrienden al te gaar,
        Wat moois, wat nieuws in het Nieuwe Jaar,
        Al van een Vlieger door vier Groten,
        In het vrije Neerlandt opgeschoten.
      
      
        Des Vlieger was van Frans Papier,
        En had een a la Mode zwier,
        Om dat hij over al beplackt was,
        Met gele Lely, of het bekackt was.
      
      
        Op het Neusje boven stond een Zon
        Van Klatergoud, zo trots als het kon,
        Die souw, of het spel was in de vinken,
        Als hels-vuur op een stockje blinken.
      
      
        Maar Ton en Staart was bei gehuurd,
        Van mackers uit een and’re buurt;
        Het drommels Waar snoer ging men halen
        Al heel uit Keulen en Westfalen.
      
      
        De Staart bracht Iems van over Zee
        Dus wiert de Vlieger eynd’lijck ree,
        De Huerelingen onverdroten,
        Die hebben hem doe op-geschoten.
      
      
        Monsjieur die het al beschikken wou,
        Die bayevanger hield het Touw,
        En het spel begon heel wel te tieren,
        Zo dat Monsjeur zijn Ton ging vieren.
      
      
        Het Touw dat had by-na geen bocht,
        Zo vloogh de Vlieger in de Locht,
        Dat hij uit veeler mensen Ogen,
        Tot aan de Zon toe scheen gevlogen.
      
      
        Maar ziet daar kwam een dwerrelwint,
        Uit drie, vier hoeken, dit versint:
        Een harde stokker kwam uit Spanje,
        En d’andre uit Duytslant, en Oranje.
      
      
        Veel Lieden waren zeer begaan,
        Of deze Vlieger lang sou staan,
        Om dat hij al begon te zwayen,
        Te suizebollen en te draaien.
      
      
        Monsieur zag dat het spel niet docht,
        En palmde wat hij palmen mocht,
        Op dat al dit verhoetele leuteren,
        Het heele spel niet sou verpeuteren.
      
      
        Gelijk het op het end ook blijckt,
        Hoe dat Monsjeur nu staat en kijckt,
        Dewijl zijn Vlieger met dit mallen
        De Staart is van zijn gat gevallen.
      
      
        Die nu kan weten waar de val
        Van deze Vlieger wezen zal,
        Die mach’er daed’lijck heen gaan peuren,
        Om mee een stuk daar van te scheuren.
      
      
        Oorlof Monsjeur de Gouwe-Tor,
        Nu is jou moye Vlieger hor;
        Begeerj’er weer een toe te stellen,
        Zo maak de staart van Franse vellen.
      
      
        En ziet hem op daar jij de wind,
        Wat beter voor jou Vlieger vind:
        Hier sou men zonder sermonyen,
        Het Touw dicht aan de hand af-snyen.
      
    
  