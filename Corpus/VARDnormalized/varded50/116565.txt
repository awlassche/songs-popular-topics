
    
      
        Ach! hoe vriend'lyk laat de Here,
        Zijn liefden woord, uit des Vaders hert geboren,
        Het mensch'lyk leven horen;
        Of zij hem schoon, beminnen, noch begeere,
        En haaren rug toe kere:
        Hij laat ze roepen, en volgt haar op de hielen;
        Keerd maar weder, keerd maar weder, keerd maar weder arme zielen.
      
      
        Gaat niet verder, in het dolen,
        Want voor u heen word anders niet gevonden,
        Als het eind van het pad der zonden,
        En achter dat, zo heim'lyk en verholen,
        Leid eeuwig leed verscholen:
        Waarom ellendig, daar heil word aangebooden?
        Keerd maar weder, keerd maar weder, keerd maar weder op het noden.
      
      
        Zoekt gij weelde, en vrede?
        Gij moet het kwaad, der zielen rug toe kere,
        En het aanzicht na den Here:
        Uw levens Weg, recht anders om, betreden,
        Tot zij word afgesneden:
        Dan valt uwe Ziele, haar Vader in zijn armen,
        Van genade, van genade, van genade, en erbarmen.
      
      
        Laat u raaden, o Leven!
        Van d'eeuwigheid verknopt, en vast verbonden;
        En diend niet meer de zonden,
        Maar hem, die u het wezen heeft gegeven,
        En tot zijn kind verheven;
        Want hier bezijden is jammer en ellende,
        Waar wij keren, waar wij keren, waar wij keren, of ons wenden.
      
    
  