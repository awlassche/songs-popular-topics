
    
      
        O Heer! hoe toornig staat u aangezicht!
        U scherpe Roë geeft ons zoo harde slagen.
        Eerst Pest, nu Krijg, o naare droeve dagen!
        Treedt doch niet verder met ons in het Gericht.
      
      
        Koninkrijken Volkren van grote macht,
        Gaan zich ten Oorlog tegen ons bewegen
        Misgunnende dien voorspoed, rust, en zegen.
        Die uwe goedheid ons heeft toe gebracht.
      
      
        Helaas! van Christnen/ die door een geloof,
        En Geest, tot Vreë en Eendracht zijn verbonden.
        Wordt liefde, trouw, door krijgs-geweld geschonden.
        Nu dorstende naar Broedren-bloet, en Roof.
      
      
        Dit doen de zonden van ons Nederland/
        En van het volk die uwen Naam belijden.
        Wie wijkt niet af in deze boze tijden?
        De deugd bezwijkt, de zond neemt overhand.
      
      
        Den voorspoed Rijkdom Vreed, en Overvloed
        Van het aerze goed; en hemelse genaden,
        Vereisen Dank! maar ach! al die weldaden
        Mis-bruiken wij, en doen steeds quaat voor goed.
      
      
        O gruwel-zond! o snoo ondankbaarheid!
        Is dit vergelding? voor zoo groten zegen!
        Die Land, en Kerk, jaa ieder, heeft verkregen?
        Is dit de vrucht voor God? hoe dus verleid!
      
      
        O Heer! voor u bekennen wij de schuld
        Van ons gemaakt, door zoo veel zware zonden,
        Laat noch verzoening voor ons zijn gevonden.
        Verschoont, vergeeft, en hebt met ons geduld.
      
      
        Om Jezus! uwen een-geboren Zoon,
        Die trouwe Borg, die zelfs door zijn voldoening
        Aan het kruis verwierf een eeuwige verzoening.
        Die voor ons bidt voor uw genaden-troon.
      
      
        Laat ons Gebedt u wezen aangenaam!
        Wilt door uw Geest ons herte buigen breken,
        In waare Boet: de ziel in deugd ontsteken,
        Dat wij om u t’ontmoeten zijn bekwaam.
      
      
        Als wij dan komen voor uw Aangezicht,
        Dat onze beed’ u tot genaa bewege.
        Hoort ons, geeft voorspoed, vrede, heil en zegen!
        Schept uit deez’ duisternisse weder licht.
      
      
        Ach! straft ons niet met een vergramt gemoet!
        Maar wil in lied, ons maatiglijk kastijden,
        Tot zielen nut, dat ons uw hand bevrijde
        Van al dit quaat, en doe ons weder goed.
      
      
        Doet wel aan Zyon! uw beminde Bruidt,
        Bewaard uw Kerk, in deze laatste dagen:
        Geeft dat uw Volk veel Hemels-vruchten dragen.
        Deelt door uw geest haar meerder gaven uit.
      
      
        Verschoon in gunst het Verenigd Nederland.
        Neygt krijgs-gezinde herten tot den vrede,
        Zoo niet; helpt ons, als in de tijd voorleden,
        Strijdt voor, en met ons, door uw sterke hand.
      
      
        Maakt gants te niet den trots en hogemoedt
        Der haaters, die nu zoeken ons verderven.
        Laat de antichrist nooit zijnen lust verwerven.
        Stilt vijandschap, verschoont het Christen bloed.
      
      
        Waakt over ‘het Land: geleit onz’ oorlogs macht.
        Door uwen Arm wilt ons verwinning geven.
        Op datw’ in rust en vrede weder leven.
        Met Broeders, van geslachte tot geslacht.
      
      
        Geeft ons ook Heer! hier naa de zaal’ge rust!
        Daar geen beroerd, noch droefheid wordt geleden,
        Alwaar in vreugd en volle heerlijkheden
        Voor u Aanzicht; de ziele haar verlust.
      
    
  