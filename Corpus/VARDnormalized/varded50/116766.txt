
    
      
        O Geurig dampje! dat violen
        En lekk’re rozen tart in geur
        Gij hebt mijn hert en zin gestolen,
        Al zijt gij wonder slegt van kleur.
      
      
        Gij tart de beste Mediçynen,
        Door uwe wonderbaare kragt,
        gij hebt mij, waarvan ik ging kwijnen,
        Door uw parfuim te regt gebragt.
      
      
        Zij leven die u maar gebruiken.
        Een slaapend Krijgsman word gewekt
        Alleen maar door uw geur te ruiken,
        Wijl elk uit u zijn voedsel trekt.
      
      
        g’Ontfonkt mij, door uw offeranden,
        Gestadig tot een frissen moed,
        En doet met u de liefde branden,
        Ontstoken door den minnengloed.
      
      
        Neen, neen, ik hou het met den beker,
        Het vogt is recht mijn element.
        O vogt! gij zijt zo eêl, voorzeker
        Het waardst dat ik mijn maag toezend.
      
      
        En gij ontlast mij van veel zorgen,
        Waardoor mijn hert zich vind bekneld
        Wanneer mijn min, zo teer, verborgen
        Zich met een id’le hoop staag kwelt.
      
      
        Wel aan, ik wil u dan beminnen.
        En prijzen steeds uw keurig nat,
        Schoon ik, bijna beroofd van zinnen,
        Mij in die vlam geschonden had.
      
      
        Ik laat haar dan die, opgetogen,
        De minnestraalen prijs, wel an;
        Het vogt heeft op mij meer vermogen
        Ik hou het met een volle kan.
      
      
        Wie kan uw beider oogwit laaken?
        Den een die prijst zijn zielsvrindin,
        Terwijl zijn zwart besmookte kaaken
        Den brand ontdekken van zijn min.
      
      
        Den aêr tot groter lust gedreven,
        Zo het schijnt, mint staag een volle kan,
        En heeft de min de zak gegeven,
        Wijl hij vlied voor de lugt van An.
      
      
        Maar ik, die vogt nog min kan derven,{drukfout: derver= derven}
        Dewijl hun beider gloed reeds blaakt,
        Daar ik van dorst schier dryg te sterven
        En mijne vlam naar blussing haakt.
      
      
        Ik prijs hun beider alvermogen,
        En volg hun al te strenge wet,
        Terwijl de damp mijn tedere ogen
        Bestraalt, op dit Tabaks banket.
      
    
  