
    
      
        HEer JEZU Leven, Ligt, ja enig Al
        Is dan uw hert voor mij gants toegesloten?
        Mijn Ziel doold om, en doet vast val op val,
        Ik lef als van u aangezigt verstoten:
        Nogtans zijt gij alleen mijn Heil en Vrede,
        o Bron van Troost, en Zee van Zaligheden.
      
      
        Mijn JEZUS kom, Ei kom doorzoekt mijn hert,
        Terwijl 'k alleen hier zit in het groene lommer
        Van het digt geboomt, vrij, eenzaam, niet verwert
        Door eigen zorg, die het herte bezet met kommer
        De zagte koelt' lokt u met het lieflijk suizen,
        De storm van het schepzels drift doet u verhuizen.
      
      
        Ontledig tog, ontledig tog het gemoet
        Van al wat mij belet eens regt te sterven,
        Aan eigen kragt, en wysheit, die mij doet
        Uw zuiver ligt, bestuur, en sterkte derven,
        Op dat ik nu ook niet en kom te krenken
        Mijn zwakke Ziel, door zonder Geest te denken.
      
      
        Gij, die het gekrookte rietje niet verbreekt
        Maar ondersteund, op dat zij niet bezwijken,
        Die het zogend' Lammeken steeds draagt en kweekt
        En van een Wees doet Uw ontferming blijken
        Die het rokend' valswiek nimmer uit zult blussen
        d'Amegtige sterkt gij met liefde kussen.
      
      
        Kom goede Herder, wiens beproefde zorg
        Verdiend dat men zig u geheel vertrouwe,
        Gij zet uwe Woord, uw Eet, uw Hert tot borg
        Neem, neem mij JEZUS, het zal mij nooit betrouwe
        Mijn Zon, mijn Schilt, mijn Koning, kom verpletten
        het Geen over mij uw wil het gebiet beletten.
      
      
        Het rommelen van des Vaders ingewand
        En hield niet op zeg over hem t'erbermen,
        Die tegens al het vermanen aangekant,
        Ontvlugte des Vaders Huis, en liefde ermen:
        Ontleer mijn Ziel tog eens dit droevig dwalen
        Ag! JEZU kom, kom, kom, mij wederhalen.
      
      
        Hebt Gij van Eeuwigheit op mij gezien,
        Op mij gezien met het oog van vrije liefde?
        Belet mij dan steeds van u af te vlien,
        Mijn JEZUS, die de hartste Rotsen kliefde
        Gij die verzagten kunt de stenen herten,
        Die uw gedugte Hoogheit derven terten.
      
      
        Hebt gij nooit Zegel op mijn Hert gedrukt?
        En zijn daar nooit geen lett'ren in geschreven
        Door uwe hand? en het is mij nooit gelukt,
        Aan Uw Verbond mijn woord en hert te geven?
        Al was het als een blinde, die verduisterd,
        Verlangt na het ligt door onmagt als gekluistert.
      
      
        Ziet neder van uw hoog verheven Troon
        o Milde Gever van Uw goede Gaven:
        Mijn kragt verteerd, 'k ben uwen Naam tot hoon,
        Ag! wilt mijn dorre Ziele tog eens laven,
        Verkwikt mijn Geest, en laat mij niet versmagten,
        In het ongeloof, maar op u blijven wagten.
      
      
        Gij zijt enkel goetheit o Grote God!
        Fontein van liefde, afgrond van genade,
        Voor hen die gij het geeft op uw Gebod,
        Zig in uw volheit Heer te komen baden:
        Gij overwint het hertnekkig wederstreven,
        En doet het Hert in vreed' en vryheit leven.
      
      
        Mijn algenoezaam, groot en heilig Heer,
        Almagtig, Heerlijk, Eeuwig, vol van waarheit
        Alwetend', Wijs, Regtveerdig, die Uw Eer
        En Majesteit in onbesmette klaarheit
        Volstandig lieft, uwe Hoogheit komt de Wetten
        Als d'Oppermagt aan uwe schepzels zetten.
      
      
        Hebt Gij behagen om een zondig niet,
        Een Maagd' een Worm uit grond'loos mededogen
        U t'onderwerpen? Hebt gij geen verdriet
        In het Zaligen? En werd gij niet bewogen
        Door iets in het schepsel? Ja die zich ontrekken
        Door ongeloof, uwe grimmigheit verwekken.
      
      
        Wel aan dan Liefde zonder eind' en maat
        Verhef u glory, hebt gij lust tot wond'ren?
        Hier ben ik Heer, volbreng u vrijen Raad,
        Vertoon uw kragt in voor u af te zond'ren,
        Mijn gantse hert, trek, trek mij tog na boven
        Doe mij u kennen, vrezen, lieven, loven.
      
      
        Gelukkig Volk dat zig JEHOVAH kiest
        Tot zijn bezitting, eeuwiglijk verslonden
        In d'Oceaan der Liefde, daar verliest
        Zig ieder het hert dat JEZUS komt door wonden
        Daar leeft de Ziel, gezuiverd, en bevredigt
        Door het bloed des LAMS, en van haar zelfs ontledigt.
      
      
        Ag! Scheitsmuur, droev'ge Schitsmuur die mij scheit
        Van JEZUS af, mijn God, ag! komt tog nader,
        Maakt mij eenvoudig, teer al in het beleit
        Des Herten lust, mijn bestrooide Ziel vergader
        Dat zoo uw Magt en Goetheit eens beklyve
        Op dit gemoet, dat ik steeds bij u blijve.
      
      
        Ag! schepsel, schepsel door een yd'le waan
        Hebt gij mijn Ziel al lang genoeg bedrogen,
        Gij hebt mijn al te schandeiyk verraan:
        Weg satan, weg bedrieger, het is gelogen
        Al wat gij inblaast, ag! wie zal mij zetten
        Op effen baan, en vrijen uit u netten.
      
      
        Ag! eigen ik, ag! eigen zin en lust,
        Ag! eigen wysheit, sterkte, werk en leven
        Ag! eigen eer en agting, snode rust
        In het eigen, ag! wat hebt gij mij gedreven
        In mijn verderf, ik hoop het zal u rouwe
        Door d'overwinning van het zaad der Vrouwe.
      
      
        Mijn gruwelijk, naar, en duister ongeloof
        'k Heb lang genoeg gezeten in uw boejen,
        Ag! waar ik voor uw helze reden doof,
        Hoe zoud mijn zijn door kragt van waarheit groejen
        Hoe zoud ik JEZU dierbaarheit erkennen,
        Hem nemen aan en steeds aan hem gewennen.
      
      
        Ag! JEZU lief, het is bij mij buiten raat,
        Maar gij hebt dierb're balsem in uw wonden
        Doorzoek, en zie het innigst' van mijn kwaad,
        Ag! kom mijn hert en nieren tog doorgronden,
        Verbreek, bouw op, verwond, en heel mij weder
        Gij zijt alleen bekwaam, getrouw, en teder.
      
      
        Almagtig Koning, grijpt mij bij de hand
        En maakt een eind' van al mijn dwaze wandel,
        Door eigen geest, en dempt aan alle kant
        Mijn eigen leven, op dat al mijn handel,
        In waarheit zij, in liefde, in gelove
        Ontfonkt door het hemels vier, verligt van boven.
      
      
        Verneder mij, vernedert mij het gemoet
        En leer mij als een kindje aan u kleven,
        Zagtmoedig, stil, zeer buigzaam, klein en goed
        Dat zig aan uw beleit wil overgeven,
        Dat zig wil dragen naar zijn kleine kragten,
        En d'yd'le eer blijmoedig kan veragten.
      
      
        Op dat ik JEZU hange aan u Borst
        En door uw kragt voorspoedig op mag wassen
        Gij zijt mijn wortel, foei mij dat ik dorst
        U mijn fontein verlaten, doe mij passen
        Op uw geleid', en het wenken van uw ogen,
        Naar uwen raad en wil alleen gebogen.
      
      
        Op dat een ziel die het alles heeft verbeurd
        Zoo trouwloos, dwaas, zoo schuldig en onmagtig,
        Die het lieflijk jok onbondig heeft verscheurd,
        Nog werd' in u, een sterkte groot en kragtig
        Om als een held ja juygent? het pad te lopen,
        Gij geeft haar nieuwe kragt die op u hopen.
      
      
        Ag! Heer de schaamt' bedekt mijn aangezigt
        Ik Monster, ik rampzal'ge, zoud' ik komen
        Tot Gods gemeinschap, onbedagtzaam wigt
        Zoud' u, u, u Gods liefde overstromen:
        En zal ik zien in wien ik heb gesteken,
        En wilt gij Heer door liefd' mijn hert verbreken.
      
      
        Verheven Koning doe zoo het u behaagt:
        Wilt gij een armen worm dan overstelpen
        Met vrije gunst, daar gij niet in hem zaagt
        het Geen u o Heer bewoeg om hem te helpen!
        En hebt gij lust uw schepsel te beschamen,
        o God der liefde! Halelujah! Amen.
      
    
  