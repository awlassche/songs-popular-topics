
    
      
        WAar zijn groter lekkernijen,
        Dan op het zagte Huwlyks-Bed,
        Daar twee Liefjes zig verblyen,
        Buigen haar na Hymens Wet,
        o! Geen zoeter zoet op aard,
        Dan in eer en deugd gepaard.
      
      
        Om de lusjes te verwekken,
        Mond aan mond, en hand aan hand,
        Bij dat zoete trekkebekken,
        Werd zo lang gewatertand,
        Tot door Lieve wel vernoegd,
        Werd heel smakelijk geploegd.
      
      
        Het is al mijn lieve hondje,
        Daar is boter in jou pap,
        Bij jou thee een lekker klontje,
        In het donker zoete klap,
        het Is voor Bruidegom en Bruit,
        Altijd lever, hom, en kuit.
      
      
        Jonge Jeugd wilt dit onthouwen,
        Zoek al mee na dit Banket,
        Dat gij vind zo gij wilt trouwen,
        En u voegen tot die pret,
        Want geen zoeter zoet op aard,
        Dan in eer en deugd gepaard.
      
    
  