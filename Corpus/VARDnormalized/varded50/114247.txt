
    
      
        Mijn ziel, o Maagd, haar port met alle krachten,
        Uit liefd' in God met u te zijn verheugt,
        En daar toe stadig ook in haar gedachten
        Te dragen all' u ongemeten vreugd.
      
      
        Met wat jolijt was u ghemoet bevangen,
        Doen van u uytghehoort was Gods gezant,
        Doen gij den Zone Gods hebt maagd ontvangen,
        In enen alte groten liefdes brand.
      
      
        Wie zal den wellust machtig zijn te zingen,
        Van u ghenoten doen gh' u nicht bezocht?
        En 'tkint van blijschap deed op in haar springen,
        Van blijschap, door u groet die werd ghebrocht.
      
      
        Hoe blij ook maagd gebaard, en zonder smerten,
        En willecom heddy den Heer ghekust,
        Wanneer all' u begeerden zijn des herten,
        In enen overvloed van vreugd, gheblust.
      
      
        Hoe zeer ook in den tempel smolt van vreugden,
        Door Symeon en Anna, u rein hert,
        Die in Messias komst hen zeer verheughden,
        Van hen met blijschap die verkondigt werd.
      
      
        Wat een jolijt in het hert in kwam ghevloten,
        Doen gij vont u verloren liefste kind,
        Naar groten druk hebt het aanschijn weer ghenoten,
        Dat eewich u nu tot wellusten dient.
      
      
        Wat vreugd heeft u doorsteken hert genezen,
        Doen gij hebt wederom gezien den Heer,
        Aan u verschenen van de dood verrezen,
        Met wonder stralen nu verheerlijkt zeer.
      
      
        Maar wat een wonder Zee u van wellusten
        Heeft overstroomt, doen gij trockt uit dit dal,
        Met Ziel en lichaam ghinght daar boven rusten,
        In een te zoet geniet van uwen Al.
      
      
        Waar van wij jonstich God te samen loven,
        Verheugt in u met allen hert en zin,
        Terwijlent dat gij ons staat bij daar boven,
        Waar gij nu eewich heerscht als Koningin.
      
    
  