
    
      
        Hoort gij mensen alle klein en groot
        Ieder moet eens denken op de Dood
        Gij moet eens sterven all’ in ‘het endt,
        Waar gij u keert of henen wendt.
      
      
        Wie dat gij dan zydt hier jonk of oud,
        Wijs, en Edel, machtig, kloek of stout,
        De Dood maakt arm, schoon, ende Rik,
        Met Schepter schup aan een gelijk.
      
      
        Of het is den Paus, of Kardinaal,
        Patriarch, Bisschop, Abt, Generaal,
        Prior, Doctoor, Licenciaet
        Moeten all’ door de dode straat.
      
      
        Pastoor Priester, of Religieus,
        De Dood trekt een ieder bij den neus,
        Proost, of Rector, en Guardiaen
        De Dood die zal u al verslaan.
      
      
        Keizer en Koning, Hertog of Graaf
        Marquis, Baron, Heer, Drossaard of slaaf,
        Hopman, soldaat of groten Hans,
        Het moet al met de Dood ten Dans.
      
      
        Veldheer of Maarschalk, en Gouverneur
        Van sterven en hebt gij genen keur,
        Geschut met trommel, en trompet
        Zullen u fleppen ook in ‘het net,
      
      
        President, Cancelier met den Raad,
        De Dood ook alnaer u leven staat,
        Secretaris en ook Griffier,
        De Dood u leiden zal van hier.
      
      
        Schout, Borgemeesters, Schepens ook all’,
        De Dood ook eens om u komen sall’,
        En maken voor den achterstell,
        V Vonnis zonder meer appell.
      
      
        Die daar veel ontvangt, en renten beurt,
        De Dood ook eens al u brieven scheurt,
        Dus maakt u rekening hier wel;
        Want sterven is geen apen spel.
      
      
        Richter Advocaat, of Medecijn,
        De Dood zal ook eens u vonnis zijn,
        Procureur, Borger of Student,
        Koopman, en Boer de Dood u schent.
      
      
        Poët, en Rhetor of Muzikant,
        De Dood slaat de maet ook met haar hand,
        Druckers hoe gij de letters sedt,
        De Dood die druckt haar oude wet.
      
      
        Schilders, Beelde-snyders van uwe konst,
        De Dood ook aan u al biedt haar jonst
        Want hoe schoon dat gij ‘het snijdt of maakt,
        De Dood eens all’ u konsten staeckt.
      
      
        Apoteker met u drancken hier.
        Gij compt ook eens in de Doods mortier,
        En dan zal pot, en fles met drank,
        Niet helpen voor den doden sanck.
      
      
        Verrevers al maakt gij ‘s lakken schoon,
        De Dood haar ook stelt voor u ten toon
        Al geeft hij ‘het doek hier schoon koleur
        De bleecke dood gaat met u deur;
      
      
        Brouwer Bakker, snijder of Barbier
        Gij staat bij de Dood al op ‘het papier,
        Schoenmaker, Wever, Timmerman,
        De Dood u kisten maken kan.
      
      
        Vleeschouder die het vee hier all slacht
        De Dood ook om u te treffen wacht,
        En dan en helpt u mes noch bijl,
        Als zij u ziet met haren pijl.
      
      
        Drooghscheerders, en al die scheren nat,
        Zult ook worden van de Dood gevat,
        Al is u scheer noch eens zo scherp,
        Gij moet al danssen op Doods Herp.
      
      
        Koperslagers, en al die giet ‘het loot,
        Metsers niemand vrij is van de Dood,
        En Gij all’ die daar veeght de schouw,
        Heeft ook de Dood al bij de mouw.
      
      
        Smidt al is u ijzer noch zo heet,
        Werkt u met den hamer dat gij zweet,
        De Dood zal komen u aan ‘het vel,
        Al sydt gij ook een zwart gesel.
      
      
        Schipper, Iager, Visser, wat ghevanght,
        De Dood ook al aan u hielen hangt,
        En waar den voerman henen wil,
        De Dood is met hem op den dril.
      
      
        Schalidecker al klimt gij zeer hoog,
        De Dood heeft u ook altijd in de oog,
        Al reist gij Boden noch zo wydt,
        De Dood ook altijd met u rydt,
      
      
        Gij die u hoven hier beplant,
        De Dood heeft u ook al byder hand:
        Want als gij meynt te plukken wat,
        Zo wordt gij van de Dood gevat.
      
      
        Gij die daar al maakt hier het gelas,
        Komt ook bij de Dood zeer wel te pas;
        Want zo dit haestelijcken breekt,
        Denkt dat de Dood u ook zo steekt,
      
      
        Mulder die naar wind den meulen drayt
        Weet gij wel de Dood ook draijt en wayt
        Om u te malen ook van een,
        Zo is zij altijd op de been.
      
      
        Dansers, en Speeltie met Veel en Bas
        Gij staat ook in Doods gelase kas,
        Ionghmans en Jonge-dochters all’,
        De Dood ook met u dansen sall’.
      
      
        Toeter die hier bij den nacht zeer blaast
        En met den Horen schromelijk rast,
        Denkt dat ook de Dood zo doet,
        En ons ten oordeel roept met spoed.
      
      
        Dus luistert wel toe man, vrouw, en kind
        En blijft doch niet langer meer verblindt
        Op u leven en tijd zo past,
        Dat u nimmer de Dood verrascht.
      
      
        Koster, Grafmaker, en Cappellaen,
        Lupers zo u dingen is gedaan,
        En zo den Requiem is uit
        Zydt met de Dood all’ overluid.
      
    
  