
    
      
        Vaar wel Elise, welkers ogen
        Wel eer door hare dertelheid
        En zoet gelonk mijn hert ontogen
        En maakte mij mijn vrijheid kwijt.
      
      
        'k Ben moe van langer u te smeken,
        Wiens hert zo ijdel op u schoon,
        In trotse hovaardij ontsteken,
        U min mij agt te groot een loon.
      
      
        Vaarwel, mijn hert zal u verlaten,
        En uwe hoogmoed, zo vol waan,
        Met zo veel smaad en afkeer haten
        Als gij mij hebt wel eer gedaan.
      
      
        Ik meen voortaan mijn vrije zinnen
        Te voeden met een minnegloed
        Als om een voorwerp te beminnen
        Wiens wedermin mijn liefde voed.
      
      
        De min kan mij geen vreugde geven
        Zo lang zij komt van ene kant:
        De liefde die het hert doet leven
        Is wederzijdse minne brand.
      
      
        Ik lag met al de min verdrieten,
        En al haar ramp die zij besluit;
        Mijn min moet wedermin genieten
        Of anderszins schei ik 'er uit.
      
    
  