
    
      
        Schreit Minne-goodjes schreit, verdrinkt u in getraan:
        het Is met de lieve Mus van rozelyn gedaan.
        Die Mus zo vol bevalligheden
        Is het levens-peesjen afgeknot.
        O! Minneduifjes, nat zijn leden.
        O! duifjes, nat zijn overschot.
      
      
        Het was uw ziels vermaak, het was uw grootst plaisier,
        O! Lieve rozelyn, te sollen met die dier:
        Zijn flodderwieken kon u strelen.
        Zijn dartele vrijpostigheid
        Kon uwe Liefde niet vervelen.
        Gij prees zijn minlyk onbescheid.
      
      
        Gelukkig Muschje, dat gewend waart op de borst
        Van mijn Zielsvoogdes te dart'len, en uw dorst
        Al pikkende op de smalle tipjes,
        Gelijk een toegedrukte Roos,
        Te lessen van haar malse lipjes
        Met Hemels Nectar en Ambroos
      
      
        O! Dood, o! Duizendmaal beklagelyke Dood!
        Geeft't Muschjen het leven weer en tref mij met dien schoot.
        O! Muschje vol bevalligheden!
        Ik schrei, maar ik beny uw lot,
        Nu rozelyn haar oogeleeden
        Bevogtigt om uw overschot,
      
    
  