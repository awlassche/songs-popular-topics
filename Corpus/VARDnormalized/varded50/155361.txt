
    
      
        ALs Simsons Vossen, elk zijn steert
        Gheprickeld voeld door brand,
        Liep ieder als een hollend Peerd,
        Al rasende door het Land,
        En waar die Vuur-steert kwam,
        Heeft het in korte stonden
        De hongerige vlam
        In het kostlijck zaad gezonden.
      
      
        De Zonden, die nu gaan in zwang
        Bij velen lief en waart,
        Gaan even Simsons Vossen-gang,
        Bedrieghelijck van aard,
        Maar achter sleept haar steert,
        Die doet Gods toorn ontbranden,
        Dat hij zijn Wraeck-swaert keert,
        Te worghen het heil der Landen.
      
      
        Vanght ons de schalcke Vossen dan,
        Bedreigelijck en erg,
        Daar van de alderminste, kan
        Bederven Gods Wijn-bergh,
        Op dat ze Zion niet
        Door het Hong'righ vuur verwoesten,
        En het knagende verdriet,
        Zijn Schuren vol en Oesten.
      
    
  