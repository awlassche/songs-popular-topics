
    
      
        DE dichtkunst mag vernuftig spelen
        In het zevental, bij haar gewild:
        Den Nylstroom, met zijn zeven kelen;
        Net zeven huiden aan een schild;
        Voor Thebe een heir van zeven helden,
        Dat zeven poorten dreigt met staal.
        Mij lust te peinzen, mij te melden,
        Hoe God aan het kruis sprak zevenmaal.
      
      
        Hij bidt voor vijanden zyn' Vader,
        Belooft den moorder het paradijs,
        Bespreekt zijn moeder (wie was nader?)
        Ene andren zoon, zo trou als wijs;
        Roept, hebtge mij, mijn God, begeven?
        Melt, hoe de dorst hem lastig viel,
        Hoe het al volendt was met zijn leven;
        Beveelt des Vaders hand zijn ziel.
      
      
        Kruiswoorden, die des Verlossers smarte
        Ons toont zo heilrijk, dicht gepropt
        Met wysheit, die Aten noch Sparte
        Nooit wist te melden zo beknopt;
        Gij klinkt alom: gij roert meer volken,
        Dan het Paaschfeest mengde in het kruisgewoel.
        Gij klimt en dringt door zwerk en wolken
        Van het kruis, dien hogen predikstoel.
      
      
        Gij leert, gij troost, gij sticht onendig.
        Hier bout Gods Wysheit zich een huis
        Op zeven pylers, dat bestendig
        Voor stromen zwicht, noch stormgedruis.
        'k Zie hier geen Jericho, getroffen
        Van zeven ramsbazuinen, maar
        De hel van dootschrik nederploffen
        Op dit geluit, heur al te naar.
      
      
        'k Verneem hier het licht van zeven lampen,
        Dat, stralende uit Gods heiligdom,
        Verlicht al des werelds druk en dampen.
        D'Aartspriester zelf, niet stil noch stom,
        Laat met geen schelgeluit zich horen,
        Maar door zijn tong van eew tot eew;
        Gereed te trêen in het koor der koren.
        Hij brult, als Judaas fiere leew.
      
      
        Die leew is het lam met zeven hoornen,
        Dat nooit zijn zeven ogen sluit;
        Het boek ontsluit, dat zijn verkoornen
        Met zeven zeeglen heil beduidt.
        Men schrikk' nu voor geen donderslagen,
        Bazuin, noch fchaal, die des hemels wraak
        Wel zevenwerf met duizend plagen
        Trompet, of uitgiet, het raak', wien het raak'.
      
      
        Men vrees geen stad op zeven bergen,
        Noch zevenhoofdig dier, dat Gods
        Gerecht en almagt stout durft tergen,
        Zijn kruiskerk trappen fier en trots.
        des Verlossers hand draagt zeven starren,
        Van des afgronds putsmook nooit verdooft.
        Durft haat en nydt Gods huis verwarren
        Om het heilverbont, dat vrê belooft?
      
      
        Beroerd de twist om zeven tijden
        Van Gods beleit zijn lieve kerk?
        O zevental, o taal, bij het lijden
        Gehoord, gij schaft ons nutter werk.
        O zevenstar, gij straalt door nevel
        En mist van het kruis al het aardrijk door;
        Gij wijst, wie dwaas hier tegens revel',
        In des werelds zee het rechte spoor.
      
      
        Hoe wijs een Griek sprak in zijn leste,
        Of braaf Romein, het houdt minder duur.
        Hier geeft Gods mond zijn hart ten beste,
        Ons hart ten troost in de uiterste uur.
        Zo lang mijn tydt, op Gods behagen,
        Van week tot week noch rolt en keert,
        Langs ene baan van zeven dagen,
        Wordt hier mijn leerzucht nooit volleerd.
      
    
  