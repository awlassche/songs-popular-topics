
    
      
        STort uit mijn geest, mijn geest die zwanger gaat
        Van Godes lof, ’tgeen gij in het hert vervaet.
        Mijn Heer, mijn God, wiens hooghst’ hoogh-waerdicheden
        Een heyl’gen schrik doen gaan door al de leden:
        Waar vindtmen iets, hoe schoon en wel-gemaakt,
        Dat uwes schoonts uitnemendheid beraect?
        Waar is sieraad, hoe over-uitgenomen,
        Dat bij den glans uws Godlijckheydts kan komen?
      
      
        ’tOn-naeck’lijck licht gebruikt gij tot een kleed;
        Des Hemels Rond, tot een gardijn-tapeet;
        ’tGewulfde vocht, tot enen troon van eren;
        ’tGewolck tot koets; den snellen wind, tot veren;
        Vlam-stalend’ vuyr, tot knechten en trawants;
        Onwe’er en storm, tot boden en gesants.
        Laat al wat kan met zijn cieraden pralen:
        De uwe, o God, verdoovens’ altemalen.
      
      
        De wichtig’ Aard, die los in het Ijdel hangt,
        Of, heeft ze iet dat haren kloot omvangt,
        Met dunne lucht ten lichtsten is om-togen,
        Staat evenwel, door uwe al-wijs vermogen,
        Door konst uws hands in tegenwicht gepast,
        Een vasten stand; en rust op haren last:
        Een vasten stand, daar uit zij nooit mag schrikken,
        En niemandts konst of macht kan doen verwikken.
      
      
        Doe’t grote werk (hoewel al in het gedacht
        Des Konstenaers voorbeeldelijk gewracht)
        Wel eer noch niet ten konst-top was geklommen,
        Lag ’tAerden-rondt in diepte overswommen,
        En teenemael met wateren bedekt:
        Recht als, wanneer de mens een kleed aentreckt,
        Gestalt en verf, die eerst zich naeckt’lijck togen,
        Verschuilen gaan voor d’ommestaende ogen.
      
      
        ’tWas Zee en lucht. men zag noch berg noch dal.
        Maar met uwe stem haar heersende geschal
        uytdond’ren laat: wat ziet, wat sietmen komen?
        Het water, snel, (als met een Godlijck schromen
        Geheel door-treft) moet na zijn aff-grondt vlien.
        Het steil geberght laat straks zijn toppen zien.
        Eer’t oog verroert, leit ieder ding verscheiden:
        ’tGeberght, om hoog; de dalen tussen beiden.
      
      
        En om voortaan de wat’ren (als wel eer)
        Het gants bevang des Aerden-kloots niet meer
        Met haren vloed te laten over-scholpen,
        Heeft uwe hand Natuyr’ hier in geholpen,
        En ’swaters loop gesteld tot perk en maet
        Zijn oever-kant; daer’t tegen golft en slaat
        En veel gewelds met bruisen komt bedrijven,
        Maar, als getemt, moet eeuw’lijck binnen blijven.
      
      
        Gij maakt dat ’tvocht zijn diepe ad’ren ziet
        uit ’thert van d’Aerdt, en door’t geberght af-vliet:
        Dat alle dier (hetzij dat het, tam, gaat weiden
        En onder stuyr des boumans zich laat leiden;
        hetzij dat het swerft, en, van naturen vrij,
        Den toom niet kent van mensen heerschappij)
        Wanneer Natuyr gebrek van vocht doet voelen,
        Elk op zijn pas den drink-lust mag gaan koelen.
      
      
        Daar is het gediert dat onbekommerd leeft
        En de open lucht tot zijn verlust-plaets heeft:
        Daar ziet en hoortmen’t op de tackjens springen
        En zijnen zang onkunstig henen zingen.
        Hiertusschen, Heer, daalt gij met hemels nat,
        En zaeyt het veld, en maakt de bergen zat;
        En doet het zaad, in door-gevochte kluyten,
        Ter milder vrucht zijn teelb’re krachten uiten.
      
      
        Dies geeft het land een rijk en vol gewas:
        De beemden, kruid en vol’t van voeder-gras;
        Den akker, koorn, tot nodig mensen-voedsel;
        Den wijnstok, druif, tot heuglijk hert-verzoetsel;
        de olijfboom, vet, tot schoonheydts overvloed;
        Gods Edel woud, zijn Ceders; die (gevoed
        Door’t milde sap van Libanons waranden)
        Niet zijn geplant van mensen, maar Gods handen.
      
      
        Daar staat den Denn’, op wiens verheven top
        De Reiger woont, en queeckt zijn jongen op.
        Daar staat ’tgeboomt ’twelc, lustig om aanschouwen,
        ’tGevogelt’ nood om nesten op te bouwen.
        Den blooden Das vergunt gij ’tsteyl geberght
        Als tot een schans daar hij zich veilig berght.
        De holle rots (zo kan’t uwe wijsheid stieren)
        Is voor’t Konijn, ’tonweerbaerst’ aller dieren.
      
      
        Gij doet de Maan, nu meer dan min van licht,
        Door haren loop, na uwe belieft’ gericht,
        Het ronde Iaer in effen delen deilen;
        De Zonne ook haar gang doen zonder feilen,
        Zo dat ze niet alom op een tijd licht,
        Maar rijst en daalt. (Dies schuylt zich voor’t gezicht
        ’tGeen eerst zich toond’.) en laat door haar vertrekken
        De duisternis den halven Aard-kloot dekken.
      
      
        Dan komt het wild, dat ’smenschen oge schout,
        Ten holen uit. (de donkerheid maakt stout.)
        En ’tLeeuwen-jong, dat daags in stilt’ verborgen,
        Onmachtig is zijn rooff-aes te verzorgen,
        Laat zijn spelonk, en, graag ten buit bedacht,
        Doolt door het veld op’t voordeel van den nacht,
        En eyscht van u (versader en behoeder
        Van alle ziel) met hees gebrul zijn voeder.
      
      
        Maar met de Zon haar aanschijn we’er vertoond,
        Ruymt elk, en gaat ten kuyle dien’t bewoond.
        Dan voelt de Mens zijn tijd om op te waken
        En, na gewoond, zich aan het werk te maken;
        Tot de avond komt die hem zijn doen belet.
        Dus geeft ghy’t al zijn tijd, zijn beurt, en wet.
        Hoe groot zijn, Heer, uwe werken! hoe bijzonder!
        Hoe wijs-gepast! hoe veel! hoe goed! hoe wonder!
      
      
        En noch en is uwe goedheid niet bepaalt
        In d’Aerdt alleen; maar breidt zich uit, en straelt
        Tot in de Zee, die, diep en wijd, van dieren,
        Zo klein en groot, die haren vocht door-swieren,
        Ten dichsten krielt in tal dat talloos is.
        Daar swemt rontsom de scheep’ uwe Wallevis,
        Vw’ groot geschrei, dat, bij een lustig weder,
        Op’t water spelt, en dobbert op en neder.
      
      
        Al, al wat leeft in water en op land,
        Wacht, op zijn tijd, elk spijze van uwe hand:
        Onsluyt gij die, terstond sal’t al verkwikken;
        Houdt gij ze toe, straks zal nature schrikken.
        Vertoond gij u, zo heeft het ieder goed:
        Verbergt gij u, zo sackt terstond de moed:
        ’tGediert van d’Aerdt; de Aard, van Hemel-bate;
        Den Hemel voelt zich van uwe gunst verlaten.
      
      
        Verneemt gij, God, den in-gegeesten wind:
        Wat is helaas! wat is van ’sMenschen kind?
        Des levens grond is weg. tot niemendallen,
        Tot stof en as moet alles we’er vervallen.
        Her-blaast gij, God, den adem in de le’en:
        Straks koomter kracht in ader en in zeen’;
        Het dood’ herleeft, en doet de eensaem’ Aarde
        Doorveelt van volk een nieuw gestalt’ aanvaarden.
      
      
        Een eeuwig lof behoort den Here toe,
        Den groten God; die, weldoens nimmer moe,
        Zijns hands geschep zo ver zich laat behagen
        Dat hij nooit viert van trouwe zorg te dragen.
        Aanziet hij d’Aerdt: zij davert, als beschroomd.
        Roert hy’t geberght: het roocke-dampt en stoomt.
        De heel Natuur verset zich op zijn wenken,
        Buigt op zijn woord, gehoorzaamt op zijn denken.
      
      
        Hem sing ik lof zo lang ik adem schep,
        De aard betre’e, de sprake-leden rep.
        O! dat mijn zang den Heer’ maar wel geviele,
        Den Heer’, vermaak en vreugd-bron van mijn ziele,
        En alle kwaad op aard eens einde nam,
        En van zijn zaad nooit vrucht te voorschijn kwam.
        Wel aan, mijn ziel, die vol zijt van Gods ere,
        Loof onvermoeid, mijn ziele, loof den Here.
      
    
  