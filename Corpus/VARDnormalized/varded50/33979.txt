
    
      
        HEer Jezus spreekt al zijn Discipels aan,
        Gij zult des naght al vallen in schandale,
        Als het is voorzeid, ik zal den Harder slaan,
        Dus zijn verstroyt de Schapen al te male;
        Maar ik zal u in het Galileesche Rijk
        Voorgaan, wanneer ik weer zal zijn verrezen.
        Maar Petrus zeid, al wierden s' al gelijk
        In u ontsticht, ik nooit ontsticht zal wezen.
      
      
        Ik ben bereid met u, o Heer, te gaan
        In het gevangkenis, ter dood toe. Maar de Here
        Tot Petrus zeid, voorwaar, al eer den Haan
        des Nachts twee maal krayt, zult gij de derde kere
        Mijn lochenen: maar Petrus zeide weer,
        Al most ik wis de dood met u gaan smaken,
        Zo zal ik u verzaken nimmermeer,
        En desgelijks al de ander Jongers spraken.
      
      
        Heer Jezus zeide, als ik u-lie sond' heen
        Ook zonder schoen, en zonder buil, of packe,
        Had g' iet gebrek? En zij antwoorden, neen.
        Maar ik zeg u, neemt met u buil en zake,
        Verkoopt uw rok, en koopt daar voor een zwart;
        'k Vervullen moet het geen daar is geschreven,
        Met de zondaars is hij geaght onwaard,
        Het loopt met mijn na het einde van mijn leven.
      
      
        Zij zeggen, ziet, hier twee rappieren zijn.
        Het is genogh, zeid hij. Maar goede Here,
        Niemand u wel verstaat op dit termijn,
        Een ieder aght zijn zelven even seere.
        O wat een man of Petrus nu wel lijkt!
        Hoe vroom zijn al d'Apostels in haar zinnen;
        Als komt de nood, een ygelijk bezwijkt.
        Heer, zonder u en mag men niet beginnen.
      
    
  