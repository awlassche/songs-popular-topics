
    
      
        ROemwaardige Rozelyn,
        Pronk-Juweel van alle Vrouwe,
        Oorzaak van mijn Minne-pyn,
        Ik kan mij niet meer onthouwen,
        Want door u bekoorlijkheid
        Ben ik mijne Vrijheid quit.
      
      
        Uwe ogen als een git
        Doen de koudste boezem blaken,
        En haar voorhoofd hagel wit,
        Kont mij opgetogen maken,
        Uwe kaakjes Roze rood
        Maaken mij al levend dood.
      
      
        Uw propre vergode mond
        En uw zuiker zoete lipjes,
        Hebben mijn jong hert gewond,
        Ja die lieve Minne-Klipjes,
        Doen door zugten en getraan
        Mij gelijk het Sneeuw vergaan.
      
      
        Uw halsje als een Paarlemoer
        Blank als Lelyen uw handen,
        Tanden als een Paarlen-snoer,
        Ach waar zou ik toch belanden
        Zo 'k zou noemen al uw schoon
        Want gij spand van al de Kroon.
      
      
        In uw wezen ziet men staan
        Alle de bekoorlykheden,
        Venus, Pallas nog Diaan,
        Komen bij uw schone Leden,
        Juno bij uwe luister pronk,
        Paphos bij uw lief gelonk.
      
      
        Wie zou u, o schoon Godin!
        Konnen zien en niet beminnen?
        Niemand is zo koel van Min,
        Die gebruik heeft van zijn zinnen,
        Dat hij zien kan uw Albast,
        En zijn hert niet raakt verrast.
      
      
        Mag ik uw vergoode Leen
        Nad'ren en met eerbied Kussen?
        En met eerb'ere zoetigheen,
        Mijn ontfonkte vonken blussen,
        Want Cupido heeft felle brand,
        Gesticht in mijn Ingewand.
      
      
        En als u dit niet behaagt,
        Dan bid ik toond mededogen,
        Sluit, ei sluit, o zoete Maagd!
        Uw betoverende ogen,
        Want die heldre Blixem-straal
        Kwetst meer dan het vernielend Staal.
      
    
  