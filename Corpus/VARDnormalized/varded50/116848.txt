
    
      
        Den Herfst die geeft ons korte daagen,
        En donker reegenaghtigh weer,
        Veel storm en ook veel orkaans-vlaagen;
        (Van ons dan het mooy weer neemt zijn keer)
        Ook haagel, sneeuw, en swaare dampen;
        Zij ons wel geven swaare rampen.
      
      
        De zon die zal dan niet veel schijnen.
        Het koren is ook in de schuur.
        De vreugde van ons zal verdwijnen,
        Wanneer het donker weer is guur:
        Waar door dat treuren onze zinnen;
        Want wij het zomer-weer beminnen.
      
      
        Zij geeft ons appelen, en peren,
        Ook boonen, erreten, en kool,
        Zij ons veel rund - vee wil vereren.
        het Konijntje loopt dan in zijn hol.
        het Gevogelte zit dan te treuren;
        Want het nat weer kan hun niet opbeuren.
      
      
        De dood zal het vee nog niet verwaghten,
        Al is het bij haar dan slaghtenstijt;
        Zij ons geeft tijd, om hun te slaghten;
        Hun vlees wordt in de kuip geleid:
        Het geeft aan ons veel goede spijzen;
        Zij ook zijn voor die t'zeewaarts reizen.
      
      
        Den Koopman komt veel scha√¢ te lijden,
        Als hij door storm verliest zijn goed.
        Den Zeeman heeft bedroefde tijden;
        Want zij veel schepen zinken doet;
        Die van hem werden ingeswolgen,
        Wanneer hij opstuyft zeer verbolgen.
      
      
        Zij geeft ons naare donck're daagen,
        Den Zeeman hier door anghste vindt;
        Want hij op zee zijn lijf moet waagen,
        Als hij opvlieght door swaare wind:
        Hij in die donck're lange naghten,
        Schier altijd moet de dood verwaghten.
      
      
        Bij haar de boeren het koren dorsen,
        Dit zal ons geven weer nieuw brood.
        In modder kruipen nu de vorsen;
        Het hier en daar is in een sloot.
        Wie weet het land, daar d'oyevaaren,
        Van ons, bij Lente weer gaan paaren.
      
      
        Zij geeft ons ook veel waatervloeden,
        Het geen veel mensen zeer verdriet;
        Wanneer de zee wil blijven woeden,
        De dood gij bij hun komen ziet;
        Want als verdrinken hunne landen,
        Zij hun wel komt ter dood aanranden.
      
      
        Wat geeft de zee al ongenughten,
        Als hem de herfst zo woeden doet.
        Hoe naar moet wel den Koopman sughten,
        Als hij door hem verliest zijn goed!
        Maar droefheid hem niet heeft gegeven,
        Dat het uit den afgrond is gebleven.
      
      
        Bidt God, dat hij afweert die plaagen,
        En dat hij ons geen stormen geeft;
        Maar dat hij ons geeft stille daagen;
        Hij het ligt zal doen, als gij vroom leeft,
        Agh Here God! geeft ons het goede,
        En voor u straf ons wilt behoeden.
      
      
        Agh! vreest des hemels hoogste Here;
        Hij is het, die ons helpen kan:
        Hij zal die plaagen van ons weren,
        Als gij de vroomheid maar neemt an.
        Als wij dit doen, hij zal ons helpen,
        Als ons het quaat wil overstelpen.
      
      
        Maar doet gij dit niet, deze plaagen
        Hij ligt aan u dan geven zal!
        Maar gene held re stille daagen
        Dan zullen stutten dit geval:
        Agh Heer! beschermt dan dog de vromen,
        En laat op hun die straf niet komen.
      
    
  