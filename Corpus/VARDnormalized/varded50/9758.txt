
    
      
        Mijn Ziele zucht in ellende,
        Zo ik mijn elders waart wende,
        Oft keer // dan tot u Heer.
      
      
        Ik vinde mij ter Woestijne
        Daart vreselijk is te zijne,
        'tDangier // is menighertier
      
      
        In het midden van baren en golven,
        Van Leeuwen en grijpende Wolven,
        Ben ik // in groot verschrick.
      
      
        Waar ik mijn voeten zette,
        Het is er al strik oft nette,
        V baan // Heer, leert mij gaan.
      
      
        Door deze Werelds bosschagie
        Neemt iegelijk zijn passagie,
        En jaagt, dat hem behaagt.
      
      
        Nemrod was hier te velde,
        Een Iagher groot van ghewelde
        Maar vink // al ijdel dinck.
      
      
        Wat vindtmen al Iaghers met hopen?
        Die hier met Esau lopen
        In het wout // wilt ende stout.
      
      
        Zo dat zij den zegen verliezen,
        Voor d'eerste geboorte, verkiesen
        Den kroes // oft schotel moes
      
      
        Die hier verzuimen Gods gracy,
        Met 'swerelts dominacy,
        Eilaas // die zijn wel dwaas.
      
      
        Wie zal mijn leydtsman wezen?
        Volgh' ik de Wereld in dezen,
        Verblindt, is zij ghesint.
      
      
        Ga ik het vlees te rade,
        Het is genegen ten kwade,
        Ten dient // mij niet als vriend.
      
      
        Volgh ik mijn eigen lusten
        Zo kom' ik in zwaar onrusten,
        De dood // in haren schoot.
      
      
        Consentere ik de zonde,
        Zo geeft ze mij zulk een wonde,
        Niemand // helen en kant.
      
      
        Waar op zal ik mij verlaten,
        Want die mij smeken, mij haten,
        O God // weest gij mijn lot.
      
      
        Niet beter dan mijn betrouwen,
        Op u, o Here te bouwen,
        Mijn troost // weest doch altoost.
      
      
        O Here, verhoord mijn zuchten,
        Want ik en mag niet ontvluchten,
        Ten zij // dat gij helpt mij.
      
      
        Heb ik u, o Here vol waarde,
        Naar Hemel, noch naar Aarde
        Ik niet // en vrage iet.
      
    
  