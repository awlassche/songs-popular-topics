
    
      
        Bepeyst u, edel mensen,
        Bepeynst u leven wel:
        Bepeyst uwe wil en wensen:
        Den tijd die is zeer snel.
        Gij moogt hier niet lang blijven
        Zonder pijn of gekwel,
        Al had gij duysendt lijven:
        De dood en is geen spel:
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
      
        Gij jongers en jong-vrouwen,
        Die daar draagt syd’ en goud:
        De dood zal u doen flouwen,
        Al zijt gij noch zo stout.
        Laat danssen ende springen,
        Laat al uwe overdaad:
        En wilt toch niet vol-brenghen
        des Vleeschs, duivels, werelds raad.
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
      
        Al had gij het Keizers rijke,
        Daar mede Samsons kracht:
        Al had gij des gelijke
        Al Cresus schat en pracht:
        het En kan u al niet baten,
        Al waart gij ook rebel,
        Gij moet het al verlaten
        Onder des doods bevel.
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
      
        Waar zijn de Maagden schone,
        Met haren gelen haar,
        Die spanden hier de krone,
        Om haar schoon aanschijn klaar?
        Al van de wormen gh’eten
        Zijn zij nu allegaar,
        Haar schoonheid is versleten:
        Verwacht dit al eenpaar.
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
      
        Waar zijn de Potentaten
        Des werelds, met haar macht,
        De wijze Magistraten,
        Hier voortijds hoog geacht?
        Niemand en is gebleven,
        het Zij edel of vilein,
        Die niet heeft moeten sneven
        Al door de dood certein.
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
      
        Waer’t dat wij wel bekenden
        Wat ons gebeuren zal,
        Als ons de dood zal schenden,
        En brengen in den val:
        Dat herte zoude breken
        Met grote bitterheid:
        Gheen tonge kan het uitspreken.
        Dus peyst op de eeuwigheid.
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
      
        Ik bid’ u al-gemeine,
        Wilt vaten dit verstand,
        Maakt u van zonden reine,
        Denkt op der zielen pand,
        Die God u heeft gegeven:
        Eer gij die noote kraeckt,
        Die elken mens doet beven.
        Als zij het herte raakt.
        O dood, o dood!
        Gij spart klein nochte groot.
        O dood, ay mij!
        Hoe bitter zijt gij! Hoe bitter zijt gij!
      
    
  