
    
      
        LIeve vrienden zijt wellekoome
        Onder mijn dak en in mijn huis,
        Zijt vriend'lijk op en aangenomen,
        Gekust hert'lijk, lief en kuis,
        Naa der Christ'nen zeeden
        Met de kus van vrede
        Ontvangen, nu ter tijd.
        Welkom mijn vrinden,
        Dat wij u hier vinden
        Heeft ons het hert verblijd.
      
      
        Om dat wij zijn van een geslachte,
        Nieu geboren door den geest,
        En het Euangelijs' woord vol krachte,
        Genood tot een Hemels-feest,
        En ook alle-gaader
        Enen God en Vaader
        Hebben in eeuwigheid.
        Broeders geprezen
        Wild dan welkom wezen,
        Onze hert is u bereid.
      
      
        Een open herte u te tonen,
        Ben ik nu bereid, voor-waar,
        Tot uwen dienst niet te verschonen
        Wat ik hebbe ver of naar,
        Het word aan-geboden
        U mijne genooden,
        Die welkom zijt terstond,
        Wild dan toch niet schromen
        Die hier zijt gekomen,
        Gij hoord mijns herten grond.
      
      
        Al wat ik heb is het uwen beste,
        Van het geen hier is voor-gezet,
        Dan nooddruft neem, en voorts de reste
        Die gij hoefd eis onbelet,
        Het ik het, 'k zal het u geven;
        Schroom niet, want wij leven
        Te zaamen uit een hand;
        het Is Gods, en niet het mijne,
        Ia zoo wel het dijne,
        Als het mijne in deez' stand.
      
      
        Laat ons van niemand quaalijk spreken
        Maar het geen tot elks ere diend;
        des Weer'lds discourzen straks afbreken,
        Des tijd beter stof verdiend;
        Alle jokkernyen
        Laat ons ernstig myen,
        En ook on-deftigheid:
        Maar in Godes vreze
        Bij malkander wezen,
        Vol heil'g' aandachtigheid.
      
      
        Laat ons nu reine liefd hanteren,
        En verblijden in den Heer,
        Elk den ander stichten leren,
        In den geest verheugen zeer.
        Elk zijn gaaf voort-bringen
        Met spreken en zingen
        Tot Godes prijs en ro'm.
        Waar mee, waarde vrinden
        Gij noch meest zult vinden
        Dat gij zijt wellekom.
      
      
        het Woord Gods laat zijn al ons vermaaken,
        Om te handelen daar van,
        De goedheid Gods daar uit te smaaken,
        Ijver zoo veel als hij kan;
        Door haar onderwijzen
        Onze ziel te spijzen,
        En te maaken wijs;
        Op dat wij naa dezen
        Een-maal mogen wezen
        Wel-kom in zijn logijs.
      
      
        Laat ons onze herten voor den Here
        Uit gaan storten onbeschroomd,
        Met bidden, loven, danken, eren;
        En het maar vloeien, zoo het komt:
        Alle yd'le eren
        Uit ons ernstig weren,
        Die des geests in-vloed belet,
        de Heil-stroom van genaaden
        In traanen te baaden.
        Op-stopt, en het hert besmet.
      
      
        almagtig God en goede Here!
        Die ons deze gaaven geeft,
        Uw Naam zij alleen de ere,
        het Love u al wat 'er leefd.
        O Gode vol trouwen!
        Wild onder-houwen
        Ons toch in uwe vree.
        Vriendekens verkoren
        Zijt naar het behoren
        Mij wellekom hier mee.
      
    
  