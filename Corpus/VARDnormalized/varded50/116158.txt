
    
      
        Die door de smert, om zijn bedreven zonden,
        Boetvaardig, voor den Heer,
        Stort zijne tranen neer,
        Word eer van God genezing toegezonden:
        Dan die gerust, niet voeld zijn ziele-wonden
        O! zalig, die hier treuren!
        Want des Hemels troost en vreugd zal hen gebeuren.
      
      
        Dit toond de Heer, ter middagmaal gebeden,
        Wanneer tot Hem een Vrouw,
        Geraakt door diep berouw
        Van haar voorleen ontucht en kwade zeden,
        Beschaamt van achteren is toegetreden.
        O Zalig zond-bewenen!
        Waar op de Heer zal troost en vreugd verlenen.
      
      
        Daar heeft zeer klaar het boetvaardig hart gebleken,
        Dat zij tot zond voor heen
        Misbruikt was hare le’en;
        Haar oog en mond, tot ijdel zien en spreken;
        En het hair versierd om kwade lust t’ontsteken.
        Dit baard’ een heilzaam treuren,
        Op dat haar troost van Jezus mogt gebeuren.
      
      
        Heel anders doet ze nu, als s’uit haar ogen
        Een beek van tranen giet,
        Die langs zijn voeten vliet;
        En (zie, wat Ootmoed en Berouw vermogen)
        Haar hair gebruikt zij om die af te drogen.
        O Zalig zond-betreuren:
        Want dit haar troost van Jezus de’e gebeuren.
      
      
        Ook met haar mond zij, tot meer boete-teken,
        Zijn voeten heeft gekust,
        En dus haar Liefd’ geblust,
        Als zij die had met Nardus-zalv bestreken.
        Dus heeft Berouw, Ootmoed, en Liefd’ gebleken.
        Op dit boetvaardig treuren,
        Kwam Jezus door zijn troost haar hoofd opbeuren.
      
      
        Maar het Phariseesch verwaand gemoed verachte
        Des Vrouw; ia ook den Heer:
        Die hem dus strafte we’er;
        Haar liefde-werk gij aan mij niet betrachte,
        Dies hebt gij geen vergeving te verwachten.
        Maar op uw zond betreuren,
        Zal u, O Vrouw, vergiffenis gebeuren.
      
      
        Kom hier, gij door berouw geraakte zielen:
        Voor het hair-en lijf-sieraad,
        Kom met uw treurgewaad,
        Bewenen voor uw Heer, met ned’rig knielen,
        Dat ooit uw lusten op het kwade vielen.
        Ach! wilt dit diep betreuren;
        Op dat u troost van Jezus mag gebeuren.
      
      
        het Gebruik der le’en en zinnen moet omkeren,
        (Nu van qua lust ontlast)
        Dat die aan deugde vast,
        Zich dienstbaar buigen onder het jok uws Heren,
        Om hem alleen te dienen, lieven, eren.
        O Saal’ge vrucht van het treuren!
        Want Jezus troost en vreugd zal u gebeuren.
      
      
        Tot U, o Heer (die roept, kom tot mij naken,
        Vermoeid’ en angstig hert,
        Van zonde gaarn ontwert,)
        Kom ik zondrouwig; wilt mijn ziele raken,
        En vrij van zond, maar aan U dienstbaar maken:
        Op dat mij na dit treuren,
        Uw Hemel-troost en vreugde mag gebeuren.
      
    
  