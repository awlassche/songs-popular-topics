
    
      
        Hoe gaat de Tijd! Het Nieuwe-Iaer
        Wordt heden weer van ons begonnen:
        Het Iaer geeft veel verand’ring! maar
        Den Oude Mens wordt niet verwonnen.
      
      
        Dank God, mijn Ziel, die ons gespaard,
        En het Nieuwe-Iaer weer heeft gegeven,
        Laat met het Iaer den ouden aard
        Verhuizen, tot een vromer leven.
      
      
        Het Iaer is Nieuw, des Nieuwe tijd
        Eyscht ook te recht vernieude zinnen:
        Kom laat ons dan met alle vlijt,
        In nieuwigheid het Iaer beginnen.
      
      
        Niet dat w’ons, zo de wereld doet,
        Vernieuwen doen met nieuwe drachten:
        Maar pogen na het hoogste goed,
        En het geen de Wereld acht, verachten.
      
      
        Het Oudejaar is aan een zij
        Zo gaat al vast ons’ leven dalen,
        De tijd die eenmaal ziet voorbij
        Is weg, en niet weer om te halen.
      
      
        Zo nemen vast de dagen af,
        Zo krijgen wij te met de Iaren,
        Zo snellen wij ter vlught na het graf,
        Om tot de Rust-plaets heen te varen.
      
      
        Wel laat ons dan met ijver-spoed,
        Het innig deel te degen ziften,
        Weg-dryven wat ons daar ontmoet
        Van dwaze lust en vuyle driften.
      
      
        De tijd is kort, de Dood gewis:
        Maar d’uyr, wanneer ons die zal raken,
        Onzeker, dies het nodig is,
        Om toe te zien en steeds te waken.
      
      
        De zonde dient te niet gedaan,
        En de oude Mens geheel te sterven:
        Indien wij zoeken in te gaan
        Daar boven in de sael’ge erven.
      
      
        Die zijn het, Heer, daar ik op wacht,
        En t’ander heb ik voor-genomen,
        Gij geeft de wil, geeft ook de kracht,
        Op dat het tot de daad mag komen.
      
    
  