
    
      
        DE Zon verspreid haar heldre stralen, hel-dre stralen,
        Die het aardrijk met haar lieve glans verheugd:
        En komt op kruid en bloempjes dalen, bloemp-jes dalen,
        Zo dat al het Vee, ja zelfs de mens schept vreugd:
        het Gevogelt queelt een zo verheven klangh,
        Tot des Scheppers lof, door uitgelaten lust.
        Laat dan ons Geest niet werden uitgeblust,
        Maar looft u God door een verheugde zang.
      
      
        Wij danken God voor al den zegen,
        Die hij ons heeft genadelijk bescheert:
        Die ons bedauwt met zijnen regen,
        Die ons zijn gonst aan lijf en ziel vermeert.
        Schouwt doch eens aan, en ziet zijn wonderheen,
        Waar meed' hij het land dus rijkelijk versierd,
        Hoe weeldrigh het kruid, geboomt en het graesjen tiert.
        En hoe dit God doet voor den Mens alleen.
      
      
        Hebt gij geen stof om God te loven,
        Die u, van als, dus rijkelijk voorsiet?
        Hij schenckt u alle ding van boven,
        Daar hij doch zelf van alles niet geniet:
        Al wat het land van vee en vruchten geeft,
        Die zijn den Mens tot lust en onderhoudt:
        Ja wat er sweeft op bergen en in het wout,
        In locht of zee, om uwent wille leeft.
      
      
        Hoe sou een hert doch dus ontaarden,
        En al zijn plicht zo dertel over treen?
        Noch houden dit geschenk in waerden,
        Dat God hier schiep voor d'arme Mens alleen?
        Ach neen! ontsteekt den Heer in u gemoed,
        Een offer-vyer, van ware danckbaerheyt,
        Om dat hij u des gaven heeft bereid,
        En al des vreugd en al des weldaad doet.
      
      
        God heeft doch onzer niet van node,
        Noch ook al het geen, dat hij geschapen heeft,
        Hij werd gediend door Hemels boden,
        Een heilig heir gestadig om hem sweeft.
        Wiens zoete toon vol musical gefluit,
        Zijn gulde zaal gedurig over klinckt.
        God is een Geest. En wil dat gij hem zingt,
        Een geestlijck lof met reyner herten uit.
      
    
  