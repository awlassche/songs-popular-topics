
    
      
        O Grote God, o Iacobs Herder,
        Haast u tot ons en wijkt niet verder,
        Neigt u gehoor tot ons gebedt
        Gij die op Iosephs nae-zaed let,
        Die tussen Cherubijnen woont
        Daar onder gij u zichtbaar toont.
      
      
        Doe over ons uw goedheid stralen,
        Laat uwe gunst van boven dalen,
        Dat uw genadig oge schijn
        Op Ephraim en Benjamijn,
        Dat voor Manas uw zorge waak,
        En elk weer uit de boeien raak.
      
      
        Wilt ons verlossen en herstellen
        Van die ons met haar banden knellen;
        Dat Israel te huis waart keer’:
        Toont u genadig aanschijn, Heer,
        Zo raakt u volk weer los en vrij
        Van het jok der harde slaeverny’.
      
      
        O God der machtig’ oorlogs-benden
        Hoe lang zult gij dijn aanzicht wenden?
        Hoe lang zal tegen ons gebet
        Het mes dijns gramschaps zijn gewet?
        Ons brood, ons spijs, ons drank, wat is het?
        het Zijn niet als tranen die men dist.
      
      
        Hoe lang, o Heer, hoe lang zal duyren
        De twist met deze naegebuyren?
        De hoon, de schimp, de smaad, de spot?
        Herbrenght ons weder, sterke God,
        Dat ons uw gunstig oog beschijn,
        Zo zullen wij geholpen zijn.
      
      
        Gij had de heidenen verdreven
        Om dijnen wijngaard plaats te geven
        Die gij braght uit Egypten-land,
        En hebt hem in het best geplant
        Daar hij zijn wortels heeft verbreyt
        En zijne ranken uitgespreid,
      
      
        Zo dat zijn schaduw het veld bedekte
        En hij zijn weelig’ armen reckte
        Gelijk het grote Ceder-hout
        Dat zijne takken breed ontvout,
        En wijd en zijd zijn loten schoot
        Tot daar de Zee den oever stoot.
      
      
        Waarom hebt gij zijn tuin gebroken
        Dat hem een ieder komt bestoken,
        En aan den weg zijn druiven pluckt,
        Dat hem het zwijn om verre rukt,
        Dat zijne vruchten zijn gesteld
        Ten roof der dieren van het veld?
      
      
        O grote God der leger-scharen
        Wilt doch het over-schot bewaren
        Des wijnstoks die gij hebt geplant;
        Beschermt het door u rechter-hand,
        En neemt de loot in uw behoed
        Van u gequeeckt en aengevoed.
      
      
        Dat zij niet voorts en werd geschonden
        En van het vier dijns toorns verslonden
        Indien uw gramschap langer brand;
        Wend niet uw gunst, uw hulp, uw hand
        Van dijnen uitverkoren held
        Daar gij u zin hebt op gesteld:
      
      
        Zo zullen wij u niet begeven.
        O God, behoud ons in het leven!
        Zo zullen wij u roepen aan
        En nemmer weerom van u gaan:
        Herbrenght ons uit de slavernij,
        Uw aanschijn licht’, en wij zijn vrij.
      
    
  