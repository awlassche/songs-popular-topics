
    
      
        Holland waar is gebleven,
        U goedertieren aard,
        U trouw, geloof, goed leven,
        Daar gij door waart vermaard?
        Simpel waart gij van zeden,
        Opregt en el van bloed,
        Godtvrugtig, vol van vrede,
        Standvastig van gemoet.
      
      
        Dit plag u wel te leien,
        Tot eendracht en verstand,
        Nu is u Leer verscheyen,
        Na ieder Predikant,
        Kwalijk waart gij beraden,
        Ligtveerdig als een riet,
        Dat gij u ouders paden,
        Zo schandelijk verliet.
      
      
        het Is duizend Jaar geleden,
        Sint Willeboort Gods Leer,
        Kwam preken in u steden,
        De Afgoden worp ter neer,
        De Kerken en Outaeren,
        Die gij nu hebt ontstigt,
        Zijn over duizend Jaren,
        Bij hem, God opgerigt.
      
      
        Die maakt gij nu ter schanden,
        Daar God was eerst geÃ«erd,
        Met zang en offeranden,
        Zo het oud Geloof ons leert?
        Zegt mij waarom die reden,
        De saek is van gewigt,
        Hebt gij het geloof vertreden,
        En nieuwe Sect gestigt?
      
      
        Heeft God u ooit doen preken,
        Door enig Serafijn?
        Of is u ooit gebleken,
        Een wonder Hemels schijn?
        Bevroet wel eens mijn woorden,
        O vrome Batavier,
        En wilt niet meer ten noorden,
        Dus zeilen over stuur.
      
      
        O Prinse door u gratie,
        En Goddelijke kragt,
        Wilt onze Hollantsche Natie,
        Weer brengen tot eendragt;
        Doet haat en nijt cesseren,
        Worpt alle twist ter neer,
        Op dat regt mag floreren,
        U Catholijke Leer.
      
    
  