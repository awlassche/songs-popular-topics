
    
      
        LVrio schoonste van u buyren
        Die hier in het woud wonen ontrent,
        Hoe lang zal noch des wreedheid duyren
        Hoe lang zal duyren mijn ellent.
      
      
        Daifilo stelt uit uwe zinnen
        Des zware brand die in u woont,
        Hoe kundy zo een vrou beminnen
        Die met ondanckbaerheyt u lont.
      
      
        Ik hoop u hert noch eens te buigen,
        Als mijn mismaeckte wangen bloot
        V zullen zelven overtuigen
        Dat gij sijt oorsaeck van mijn dood.
      
      
        O neen al sach ik u daar sterven,
        Een enkel kusjen van mijn mond
        En zoudt gij naan van mij verwerven,
        Al kont u maken heel ghesondt.
      
      
        Zo heb ik dan mijn trouwe zinnen
        Op een kwaad fondament geleid,
        Nochtans zo zal ik u beminnen,
        Spijt u, en die het zal wezen leit.
      
      
        Hoe? Wilt gij dan mijn dienaar wezen
        En niet eens vragen na mijn wil,
        Ik heb een ander uytghelesen,
        Die mij bet mint, en ik wel wil.
      
      
        Ik zal u nimmermeer verlaten
        Al zoudt gij eeuwig voor mij vlien,
        Gij meucht mij bij u zelven haten,
        Maar kunt mij het minnen niet verbien.
      
      
        Bezadigd uwe woeste zinnen,
        Een weinig u ter neder slaat,
        Verminderd wat u heftig minnen,
        Ik zal vermindren ook mijn haat.
      
      
        Nooit heeft mij noch de min verdroten
        Hoewel gij die beloont met kwaad,
        Waar uit is u des haat gesproten
        Die u zo diep in het herte staat?
      
      
        Des haat die ik dus voer van binnen,
        En u bij mij dus maakt veracht,
        Die spruit alleenlijk uit u minnen,
        Dat gij zo veel loons waardig acht.
      
      
        Kan liefde dan een oorzaak wezen
        Van een zo dodelijk fenijn,
        Het komt uit u hard hoofd gheresen,
        Dat nimmermeer versacht kan zijn.
      
      
        Wij hebben lang genoeg staan praten,
        De kans mag nemen eens een keer:
        Ziet of gij mij zoudt konnen haten,
        â€™K zal u dan moghlijck minnen weer.
      
    
  