
    
      
        GEbiedster van mijn hert,
        Dat opgeofferd werd
        Aan uw, tot teken van mijn liefde vlam
        Die uit uw ogen als de bliksem kwam
        In deze borst, alwaar
        Zij maakt mijn herte
        Tot een brand altaar
        Het gantse lijf vervult met smerte,
        En mijn ingewand
        Ontsteekt in ligte brand.
      
      
        Zo Paris uw zag staan
        Hij bod uw d'appel aan
        Want het geen verdeeld was in drie Godlijkheen
        Bezit gij Kloris altesaam alleen
        Wanneer gij lacht, of lonkt
        En maakt dat het koude
        Ijs, en steen ontfonkt,
        Zo zal men uw voor Venus houden,
        Juno als gij gaat,
        En Pallas in uw praat,
      
      
        O sugjes, en geween
        Vlieg na mijn Kloris heen,
        Vertel die over al gevierde maagd
        Wat dat mijn ziel om harent wil verdraagt,
        Hoe dat ik stadig smelt,
        In hete tranen
        Als de sneu op het veld,
        Waar med' ik zoek een weg te banen
        Door haar hardigheid
        Tot mededoogentheit.
      
      
        Maar in het zwaar verdriet
        Van al haar wreed gebiedt,
        Van al de pijn en plagen dien ik voel
        Van al de vlammen die ik sta te doel,
        Zo zeg haar ook zo zij
        In haar gedagten
        Nog eens denkt om mij
        Dat het mijn ramp zo zal versagten,
        Dat mijn ongeval
        Verdraaglik wezen zal.
      
    
  