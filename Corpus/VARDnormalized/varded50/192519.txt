
    
      
        Wij komen met eerbiedigheden,
        Tot u O Majesteit getreden,
        En verzoeken van u te gaar,
        Alzo dat onze vloot leit klaar,
        Dat gij naar begeren,
        Wilt consenteren
        Om 'er mee uit te Zeilen maar.
      
      
        Daar is alleen na mijn verlange,
        Want 'er ons welvaart heel aenhange,
        Maar de Hollandse helden vrij,
        Och waren die der nu ook bij,
        De France Cadette,
        Die zoeken te lette,
        Want zij passen daar op zeer blij.
      
      
        Wij zullen daar met Gods genade,
        Op haar desseynen wel slaan gade,
        En waart dat zij ons kwamen bij,
        Eer de Hollanders bij ons zij,
        Zo zullen wij tonen,
        Voor het Rijk en Krone,
        Om het te helpen uit de lij.
      
      
        Wel laat geen uur of tij verlopen,
        Jck zal op u stellen mijn hope,
        En lonen u wel naar waardij,
        En zo gij ziet verraderij,
        Van de een of de ander,
        Hangt dan malkander,
        Datelijck op, wie dat het zij.
      
      
        Wij zullen al ter goeder trouwe,
        Uwe geboden onderhouwe,
        O Majesteit en Koningin,
        Zijt vrij verzekerd dat u zin,
        En order genome,
        Men zal nakome,
        Zo men dan die Verraders vind.
      
      
        Wel toont u dan als trouwe helden,
        Gij weet hoe mijn Gemaal hem stelde,
        Voor zijn Vijanden heel ontbloot,
        Wat is 'er niet meenige schoot.
        Al naar hem gegeven,
        Maar God heeft hem het leve,
        Gespaard in de uytterste nood.
      
      
        Js het niet schrikkelijk om horen,
        Dat die tot hullip ons had verkoren,
        En door haar klagten en gebeen,
        Zo gingen wij naar Engelandt heen,
        Om daar te versette,
        Die droevige wette,
        Nu willen zij ons zelfs vertreen.
      
      
        Maar God die deze valse daden weet,
        Die zal ons met zijn genaden,
        Ook hellepen aan alle kant,
        Jck stel het alles in zijn hand,
        Wat hij ons mag geve,
        Dus waegter u leve,
        Voor zijn Leer, en voor het Nederland.
      
      
        De Kroon begeerde wij niet te dragen,
        Was het niet om te onderschragen,
        De Protestanten ware leer,
        Die men zocht te helpen om veer,
        Daar zal men met moede,
        Voor vechten ten bloede,
        En houden die staan tot Godes eer.
      
      
        Wij zullen daar ons vlijt voor throone,
        Voor Godes kerk, U staf en Krone
        Zal men daar mee ook houwen staan,
        God wildet laten ons na vergaan,
        Zo wij niet trouwe,
        Het daar mee houwe,
        Moet ons de Heer tot mortels slaan.
      
      
        Wel gaat dan in des Heren name,
        Doet zo op dat u eer en faeme
        Uytroept van u Manhaftigheyt,
        Dat gij bent die door wijs beleid,
        Ons Zee en strande,
        Van de vyande,
        Verlost hebt en haar magt verspreid.
      
      
        O God wilt nu u zegen geven,
        Op onze vloot, en te aller wegen,
        Ons hellepen aan alle kant,
        Och hoe veel zijn in Engelandt,
        Die het met de vyande,
        Te water en te lande,
        Tot ons verderf zijn aengespant.
      
      
        Sa wakker dan Hollanders en Zeeuwen,
        Laten wij voor  het geloof als Leeuwen
        Te Land en water strijden gaan,
        Het leyter nu eerst recht op aan,
        Want zo wij verflouwe,
        Zo zal het ons rouwe,
        En Vrouw en kind'ren doen vergaan.
      
    
  