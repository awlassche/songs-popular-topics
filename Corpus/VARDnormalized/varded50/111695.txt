
    
      
        Gun mij, o Heer! dat ik eens mijn beklag,
        Voor uwen Troon eerbiediglijk mag brengen;
        Ik bidde, laat het Uwe gunst gehengen,
        Dat ik mijn hert voor U uitstorten mag!
      
      
        Ik vind het vaak met duisternis vervult;
        En zie daar bij, dat armen, en geringen,
        Niet zo verward met vele twyfelingen,
        Gelove oeff'nen met een sagt geduld!
      
      
        'k Vind, hoe ik veeltijds niet gebogen sta,
        Afwagtend' Uwe tyd', en eigen' stonden,
        Maar denkend' op mijn dwaase hertevonden,
        Zo treurig volg', en in Uwe wegen ga!
      
      
        'k Vind menigmaal, dat mij de lydings-cuur,
        Die GIJ naar uwe Wijsheid zelfs gaat brengen,
        Of, onder uwe Vrymagt, laat gehengen,
        Mij voor komt, als een saake wrang, en zuur!
      
      
        Ik vind mij dikwils traag en lusteloos,
        Wanneer dat ik mij moest volveerdig stellen;
        Mijn mond is vaak, wanneer ik moest vertellen,
        Zo traag, zo dor, zo laauw, zo geesteloos!
      
      
        Genaak, o LICHT! tot mijne duisterheid,
        En laat uw Geest mij in de Waarheid leiden!
        Dan kan ik alles wettig onderscheiden,
        En doe myn' saaken met een wijs beleid!
      
      
        Laat mijn Geloof nog immer wassen aan,
        Op dat ik in U staande moge blijven;
        En niet vergaan, als vele henen drijven,
        Maar dat mijn huis mag op den ROTSSTEEN staan!
      
    
  