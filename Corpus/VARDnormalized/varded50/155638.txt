
    
      
        ANakeron, Anakeron de Dichter,
        Was menigmaal heel vrolijk bij de Wijn,
        En als hij dronk zo wierd zijn Geest veel ligter,
        De Poëzy most zijn vermaak dan zijn;
        Dan bond hij het Hoofd met Bloeme-kranssen,
        En uit zijn Mond, Vloeyt in een korten stond,
        De zoetste lekkernij, Van Praat en Poëzy.
      
      
        Gelukkig zijn, gelukkig zijn Poëten,
        Die niet altijd van Muzen en Apol,
        Maar altemet met Bachus zijn bezeten,
        En door den Drank van zijne Godheid vol:
        De beste Wijn kan Dichteren ontvonken,
        Dat zweerd Tibul, Properts en ook Catul,
        Horatius al mee, Als hij zingt Evoë.
      
      
        o Negental, o Negental Godinnen,
        Houd voor uw zelfs de Bronne die gij hebt,
        Ik wil altijd God Bachus-vogt beminnen,
        Dat in mijn Brein een Nieuwe Geest herschept;
        Wie zijn zorg en droefheid af wil spoelen,
        Met d'Olden-hond, Word niet alleen gezond,
        Maar ook gelijk men weet, Een Zanger en Poëet.
      
    
  