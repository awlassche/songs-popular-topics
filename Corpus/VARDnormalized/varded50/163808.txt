
    
      
        WAt droevig lot komt mij elaes te voren,
        O trouweloose daad!
        Mijn Zieltje smelt, en wil van droefheid smoren,
        Door schand en grote smaad,
        Mijn suyv're Kroon is van mijn hoofd gestreken,
        Mijn fleur is weg, ik ben berooft,
        Mijn schone glants die is verdooft,
        Door valse treken.
      
      
        Een Konincks-kint door valse schijn bedrogen,
        Een teere Maagd verkracht.
        O valse Prins, en zonder mede-dogen,
        Ei hoort mijn droeve klacht,
        Gedenkt doch eens van waar ik ben gesproten,
        Denkt een-mael om uws Vaders huis,
        Denkt aan de smaad en het bitter kruis,
        Mij te verstoten.
      
      
        O felle Prins! Is dit  getrouwe minne,
        Is dit u zoet gevlei?
        Door vals bedrog een Maagd te overwinnen,
        En door geen naar geschrei,
        Beweegd te zijn, ach Broeder! 'k buygh mij neder,
        Laat mij door smaad doch niet vergaan,
        Neemt mij in u genade aan,
        Och keert doch weder.
      
      
        Ach, wilt gij van geen teere Maagd verschonen?
        Zo zeg ik u adieu,
        Verrader boos, en schender van mijn Krone,
        Gaat heen en weest vrij schuw,
        Ik ben bereid te treuren al mijn dagen:
        Maar gij (o Prins) zult in der daad,
        De straffe van dit boze kwaad
        Hier namaals dragen.
      
    
  