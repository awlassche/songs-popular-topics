
    
      
        KOmt jonge Maegdekens delicaat,
        Komt, laat ons gaan in Salomons Kerke,
        Ras, dat wij niet en komen te laat,
        Wij zullen naarstelijk gaan bemerke,
        Een Godt-behagende heerlijk werke,
        Dat wij ook mogen wel volgen naar,
        Met kloeken geest, en met harten sterke,
        Och, of ons ziel zo gelukkig waar.
      
      
        Het zoete kind, het verkoren vat,
        Maria Jesses bloeyende roede,
        Werd God geofferd als enen schat,
        Van haar lief ouders oprecht en goede,
        En God die neemt aan tot zijn behoede
        Des Maagd die hem wordt gepresenteert,
        Om hem te dienen met vromen moede,
        Gelijk zij blijdelijk zelfs begeert.
      
      
        Zij luistert gau na het zoete woord,
        Dat God spreekt met innelijke kraghten:
        Komt lieve Doghter, ziet en hoort,
        Neigt neer uwe oor, vergeet uwe geslaghten,
        Uw Vaders huis en moet gij niet aghten;
        Want uwe schoonheid den Koning mindt,
        Die wil na u met verlangen waghten,
        Dat gij ootmoedig komt als een kind.
      
      
        Hier ben ik Heer, want ik u bemin;
        Om u te dienen is mijn verlangen,
        Bij u te wezen is al mijn zin;
        Want gij mijn harteken hebt bevangen,
        Met uwe inwendige Minne-zangen
        Waar mee mijn zielken zo wordt verheugt,
        Dat het allene u wil aanhangen,
        En heel versmaden al des Werelds vreugd.
      
      
        O waarde Bruidegom, neemt mijn dan
        Tot uwe Bruid, met uwe goed begeere,
        Mijn leven ken ik geen ander man,
        Dan u mijn Koning, mijn lieven Here,
        Wilt in mijn ziel mijne vreugdt vermeere,
        En daar van maken uwe Tempel schoon,
        Dat ik mag zijn tot uwe groter ere,
        Uwe ware Salomons gulden Troon.
      
      
        Mijn kan gebeuren geen groter saek,
        Dan dat mijn God in mijn ziel komt wone;
        Want dit is al het geen daar ik na haak,
        Dat hij mijn zijn blij aanschijn wil toone,
        Dit zal mijn zijn mijn gewenste Krone,
        Waar mee, na dit korte lijdens druk,
        God in der eeuwigheid mijn zal loone,
        Onspreekelijke groot is het geluk.
      
      
        Mijn lief is mijn, ende ik ben hem,
        Niemand zal mijn van hem mogen scheiden:
        Want ik altijd volgen zal zijn stem,
        Als een goed Harder zal hij mijn leiden
        Uit deze Werelds verwoeste weiden,
        Daar van de droogte mijn ziel vergat,
        In der devotie groene weiden,
        Daar zal ik worden met troost verzaad.
      
      
        Bedenkt u Maeghdekens al gelijk,
        Is het niet wel waard de Wereld te sterven,
        Dat wij daar voor het schone Hemelrijk,
        Dat eeuwig duert, eens mogen be-erven,
        Daar onze vreugd niet en zal bederven;
        Die vreugd die ons hart alleen vervult,
        Die ons ons Bruidegom zal verwerven,
        Zo wij hem dienen met goed verduld.
      
    
  