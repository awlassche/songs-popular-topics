
    
      
        OP eens op, aards gemoet,
        Strekt u tot het hoogste goed.
        Klimt tot uwen God, gaat tot zijnen Troon,
        Want hij is alleen u grootste loon.
        Hij is die de Ziel, alsse tot hem rijst
        Zijn Vader-gunst bewijst.
        Maar het ijdel hert, dat staegh na der aarden held,
        Dat wordt met schrik en angst gekweld.
      
      
        Wat is eer? wat is staat?
        Niet als waessem in der daad,
        Wat is machtig geld? wat is ogenlust?
        Ach! het en maakt de Ziel maar ongerust.
        Daar is geen vermaak, in het aardse dal,
        Of het eynd' is enkel gal.
        Denkt dit, o mijn ziel; wat ons het vleys en wereld biet
        Is schuim of schijn, en anders niet.
      
      
        Wel dan Heer, eeuwig God;
        Ik ben lang genoeg bespot
        Van het ijdel vleys, van de losse jeugd;
        Weest gij nu voortaan mijn hoogste vreugd,
        Maakt dat nu voortaan mijn vernieuwde borst,
        Niet als na u en dorst,
        Ik en wens niet meer, snit mijn aardse leden af,
        En legt mij neder in het graf.
      
    
  