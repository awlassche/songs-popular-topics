
    
      
        WEl op, lof-rijke keel’ en tongen:
        Den Heer een lied, nooit meer gezongen.
        Daar vrome mensen zich verzamen
        Wil ’tloven best betamen.
        Dat Israel, van herten blij,
        In zijnen Schepper vrolijk zij;
        Dat Sions kind een hoog vermaak
        In zijnen Koning smaak.
      
      
        O! dat ze ’tloff zijns naams verbrey’en
        Met voechelijcke eren reien,
        En mengen met den zang ’tgehommel
        Van herpen-spel en trommel.
        De vreugde heeft haar reden in:
        Want God heeft met een heyl’ge min
        (Gestroomt uit goedtheydts diepen schat)
        Zijn waarde volk om-vat.
      
      
        De zielen der verschovelingen
        Zal hij tot heil en ere bringen.
        De glory zal zijn vrienden treffen
        En ’therte doen verheffen.
        Als ’tlijff ter rust gelegen is
        Zal haar des eers verbeeltenis
        Het hert beroeren ten gëuyt
        Van heerlijk lof-geluid.
      
      
        Haar loff-b’re kelen zijn de wagen
        Waar op Gods ere wordt gedragen,
        De glans van zijn verheventheden
        Blinckt uit in hare reden.
        Haar handen, tot Gods wrake re’e,
        Bevatten zwaarden scherp van sne’e;
        Door haar komt God met tucht en straf
        Streng op den Heiden af.
      
      
        Wat noch? de vorstelijcke handen
        Die moeten in verachte banden;
        De grote zien haar voet om-vangen
        Met harde boeien-prangen.
        Dus wordt het oordeel uitgevoerd
        Daar ’tschriftelijck geheim van roert;
        Dit wordt sijn’ vroom’ een Zon van eer.
        Gelooft, gelooft de Heer.
      
    
  