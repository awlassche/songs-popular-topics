
    
      
        Men laat de grote dieven lopen,
        Maar kleine dieven hangt men op.
        Die moeten het met den hals bekopen,
        In een bezeepten kennipstrop.
        T'wyl d'arme schelmen in een kluister,
        En yz're ketens zijn gesteld,
        Zo pronken rijke met veel luister,
        En ramm'len in het gestolen geld.
      
      
        Als spinnewebben zijn de wetten,
        Was eertijds Heiden Kato's taal.
        De vliegjes werren in die netten,
        Maar horsels breken het altemaal.
        O moesten al de dieven hangen,
        Waar kreeg men het galghout doch van daan?
        Waar rakkers, om hen op te vangen?
        Wie zou het touw tot stroppen slaan?
      
      
        Die and're wel ter galge doemen,
        Verdienen, dat zij boven aan
        Daar wapp'ren. Die zij dieven noemen,
        Zijn diefjes, daar zij hoger gaan.
        Men doet door het hennepvenster kijken
        Ene gauwdief, die een beurs bestal:
        Hen, die met alles heen gaan strijken,
        WeÃªrvaart ter straffe niet met al.
      
      
        Maar denkt niet, gij, die vrij mogt raken,
        het Zij groot of kleine, wie gij bent,
        Dat God uw vonnis niet zal maken.
        Weet, dat hij al uw streeken kent.
        Geen Achab heeft een meerder voordeel,
        Dan wel een Achan, voor zijn troon.
        Hij veld van al rechtmatig oordeel,
        En zonder aanzien van persoon.
      
    
  