
    
      
        Wat hangt gij met uw zinnen vast
        Aan het poesle schoon, aan het levendig albast
        Van ene maagd, om haar volmaakte leen,
        Van u, gelijk iets godlijks, aangebeen?
      
      
        Zie toe: dat schone leliwit
        En rozenrood, dat op haar wangen zit,
        Zal eerlang, door het minste leed, vergaan
        En u verbaast doen, en verwonderd staan.
      
      
        Hoe schoon een roos bloeit in een hof,
        Een onweer drukt haar neder in het stof:
        Daar zij verwelkt met al haar schone blaan.
        Zoo gauw is het met de schoonheid ook gedaan.
      
      
        Een ziekte, een koors, of andere smet,
        Die het lighaam werpt in het quijnend legerbed,
        Heeft in een ogenblik dien glans geroofd,
        En al den luister daar van uitgedooft.
      
      
        De schoonheid is een teedre bloem,
        Van korten duur in luister, glans, en roem:
        Waar aan de jeugd zig al te blind vergrijpt,
        Die slegs op het uiterlijk, de zinnen slijpt.
      
      
        Maar wie het inwendig schoon bejaagt,
        Dat met zijn glans moet cieren ene maagd,
        Verheugt zig, wijl hij daar in gaven vind,
        Waard aangebeen, geliefkoost, en bemind.
      
      
        Want schoonheid van het vlees is niet
        Bij het geen het zielenschoon een minnaar bied:
        Dat uit haar eigen luister kan bestaan,
        Daar het ander als een schaduw moet vergaan.
      
      
        Dat is de deugd vol schone glans
        De parel van de zuivre maagdekrans:
        Waar door de ziel in schoonheid onbepaald,
        Het hoofd, als het lighaam sterft, ten Hemel haalt.
      
      
        Maar het schoon vol ijdel opgetoy
        Is kort van duur. ‘want alle vlees is hooi
        ‘En zijne glori als een bloem, op het veld
        ‘Die van den wind ter neder word geveld.
      
      
        Zoek dan de deugd de waardste schat,
        Die al het wenslijk schoon in haar bevat.
        Een maagd, wie zedigheid het harde blaakt,
        Is het die een minnaar regt gelukkig maakt.
      
    
  