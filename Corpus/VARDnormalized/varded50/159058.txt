
    
      
        Og Joosje of Kaatje en Katrijn,
        Jk raad u hier ten besten:
        zo je wilt geraden zijn:
        Schoon u ymand afraed,
        de Huwelijken staat;
        Wilt u van die afhouwen,
        En neemt haar praat niet an;
        Want het wil dog al trouwen;
        Wat maar lepel likken kan.
      
      
        Een Vrijster nog van haar eerste jeugd
        die wil ook gaere trouwen,
        om te hebbe haar geneugt;
        Zij agt een Vrijer goed:
        al was het een slegten bloed;
        Zij sou het dog mee wagen:
        En waarom meer gezeid:
        Jn het Trouwen steekt behagen:
        Want de grootste vreugd daar leyd.
      
      
        En verder kont gij verzekerd zijn,
        dat Trouwen zo moet wezen;
        Let 'er eensjes op met mijn:
        Want die het eens heeft gedaan,
        Die wilder weder aan:
        het lijkt of hij het niet kan laten:
        Hij wil het weer bestaan;
        Hij loopt al veel meer praten:
        Als een die het nooit heeft gedaan.
      
      
        De dieren het grote en kleine Vee;
        dat zoekt al om te paren;
        Ja de Vissen in de zee,
        de vogels in de lugt,
        Paren ook met genugt;
        Ieder zoekt na zijn begeren
        Zijn regte Ega daar,
        En zo moet het genereren,
        De heele Wereld voorwaar.
      
      
        Dus Joosje of Caetje wie gij zijt,
        Wel gaat dan ook an het Trouwen,
        Eer jou jeugdig hert verslijt;
        want als dat is gedaan,
        zo wilder niemand aan,
        dan zult gij het u beklagen,
        misschien u leven lang
        Daarom wilt het dog wagen,
        Want den Ouderdom valt bang.
      
      
        Door trouwen zo word men dan een Man,
        En Vader van den huize,
        die zijn kinders leren kan;
        al wat gij kommandeert,
        of wat gij maar begeert,
        dat moet terstond daar wezen,
        Beschikt u Wijf maar poen,
        Zo word gij nog geprezen
        Ja zal alles voor u doen.
      
      
        Hoord dogters en Jonkmans wie gij zijt;
        en wilt dog niet lang wagten
        als gij maar en word gevrijd:
        Jk heb mijn pligt voldaan:
        Wilt gij niet zijn geraen;
        Zo zult gij het u beklagen;
        Jk ga na de meid heen,
        Voor mijn ik zal het gaan wagen,
        Al liep ik een blaeuwe scheen.
      
    
  