
    
      
        IN wat een droef geklag
        Eertijds het herte lach,
        Van d'Heyl'ghe Moeder Christe,
        Doen zij na tweemaal dag
        Haar Soon noch niet en sach,
        Noch nieuwers niet en wiste.
      
      
        Zij liep gelijk een Kind
        Dat voor de Iagers, in het
        Gebergte zoekt te vluchten,
        Om het leven dat zij mindt,
        Te houden, dus haar kind
        Zocht zij ook met veel zuchten.
      
      
        Ach mijn beminden Soon!
        Ach mijn beminden schoon!
        Ach riep zij mijnen Here!
        Waar zijt gij mijn ontvloo'n?
        Waar zal ik tot u troon
        Mijn loop-weg henen kere?
      
      
        Ioseph, zocht ook met haar,
        Zij vraagden allegaar,
        Als zij maar kennis vonden,
        Of iemand wiste waar
        Dat Jezus doolden, maar
        Van niemand sy't verstonden.
      
      
        Een bitter droeve snee'
        Gaf doen het zwart van wee
        Met pijn weer door haar herte:
        Haar oog en hield' geen stee',
        De tranen tuyghden mee'
        De oorsaeck van haar smerte.
      
      
        Door heel Ierusalem
        Zo zochten zij na hem,
        Den Tempel kwam haar voren,
        Daar hoorden zij zijn stem,
        Zijn woorden hadden klem,
        In het midden der Doctooren.
      
      
        Doen was haar herte blij,
        Sprak noch uit medely:
        Zit gij hier dus mijn kinde,
        V Vader heeft met mij,
        Drie dagen zocht na dij,
        En konden u niet vinden.
      
      
        O Moeder Gods en Maagd,
        Bidt dat ons herte gracht
        Om uwen Soon te zoeken,
        Dat onze ziel behaagt,
        De liefde die hij dracht,
        Die hem, ons bracht in doeken.
      
    
  