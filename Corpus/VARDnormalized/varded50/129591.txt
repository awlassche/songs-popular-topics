
    
      
        Wat is er groter vreugd op   aard
        Als gepaard
        Met malkaar in vreugd te wezen!
        Daar twe samen, eens van zin,
        Vloeien uit een suivre min,
        Dan hoeft men nergens voor te vrezen.
      
      
        Min ontsteekt een hert vol gloed
        En geeft moet
        Aan de bloodste van de mensen.
        Jonk en Oud gevoeld de vlam
        Die eerst van de Goden kwam:
        Wie sou dan de Min verwensen?
      
      
        Venus die ontvonkte Mars:
        Zelf hoe bars,
        Hij moest voor de Liefde buigen.
        Zonder ‘het zoete Venus kind
        Die de koelste herten bind,
        Viel de waereld gans in duygen.
      
      
        Waar is nu mijn Engelin,
        Die ik min,
        Waar mag ‘het poesele meisje wezen,
        Die op Venus ledikant
        Blussen zal mijn minnebrant,
        Als die schoonste plag voor dezen.
      
      
        Ach, daar komt dat troeteldier,
        ‘het Oog vol vier:
        ‘k Voel mijn koude boezem blaken.
        Gij zult dezen nagt gerust
        Smaken zoete minnelust
        Als wij aan het strelen raken.
      
      
        Dartel Boeltje, gaat te rust,
        Want mijn lust
        Werd   geprest door groot verlangen:
        Gij zult mij als een piloot
        Haast   zien varen in uw schoot
        En daar volle vreugd ontvangen.
      
    
  