
    
      
        ACh! weelde, die genarmde mijn eerst streelde
        Met zoet gevadt, door het geluk het geen ik hadd':
        Hoe wijkt gij nu van mijn, en lont mijn nu met pijn
        En rouwe groot? het geen veroorsaeckt, laas! mijn dood.
      
      
        Want de gene die ik eertijds placht alleen
        Te beminnen zeer, door haar stuursheid het geen nu weer
        Zij mijn, helaas! aendoet, mijn druckt onder de voet,
        Dat lust noch vreugd in mijn blijft, maar ongeneught.
      
      
        Daar te voren zij mijn harts-lief-uyt-verkoren
        Zeer beminde was, want zij williglijk genas
        Mijn kommer en verdriet, nu niet eens na mijn ziet,
        Maar toont haar kwaad, en haar hoofd zij van mijn slaat.
      
      
        Denkt, o schoon Goddin! hoe dikwijls gij mijn in
        U arm nam: zo haast ik bij u kwam
        Gij mijn kuste voorts terstond, waar veel zoetheid ik in vont,
        En zoete smaak, en lieffelijck vermaak.
      
      
        Maar benomen is het geluk, als het was gekomen,
        Door dien gij niet meer na mijn talen durft weer:
        Door u ouders die u strang het u verboden, en in dwang
        U houden zeer, om niet te komen bij mijn weer.
      
      
        Dus vaart wel, want ik nooit een ander zel
        Beminnen, als u alleen, die gestadig aengebeen
        Zult worden noch van mijn, tot dat de ziel met pijn
        Verhuizen zal uit mijn lichaam al, en mijn brengen tot den val.
      
    
  