
    
      
        het ZIJ dat ik slaap, het zij dat ik waake,
        het Zij dat ik zit, het zij dat ik staa,
        het Zij dat is swijg, of ben in spraake,
        Waar dat ik ben, of waar ik gaa;
        Zelfs onder eten, onder drinken
        Ik hoor al-tijd, ik hoor al-om,
        Des stem in mijne oren klinken,
        Op! op! Daar komt den Bruidegom!
      
      
        de Uur van zijn komst is mij verborgen;
        Ik twijfel of het zal des avonds zijn,
        Of des midder-nachts of in den morgen,
        Of ook bij klaaren zonne-schijn:
        Ik weet den tijd begind te korten.
        De uur alleen den Vaader weet.
        Dies wil ik vroeg mijn lend'nen schorten,
        En houden steeds mijn lamp gereed.
      
      
        Wel zaalig zal dien dienst-knecht wezen,
        Die waakt en zijnen Heer verwacht:
        Maar wee dien dwaas, hij mag wel vrezen,
        Die de hope van zijn komst belacht.
        Zij, die Hem hebben het hert door-steeken,
        Zullen zijn aanschijn moeten zien;
        Hij zal Hem schriklijk van haar wreken,
        En laas! Wie zal haar hulpe bi'en.
      
      
        Zij zullen wensen dat de bergen,
        Dat de heuvelen van zwaar gewicht
        Haar mochten dekken, en verbergen
        Voor het onverdraaglijk aangezicht:
        Maar haaren wens zal niet geschieden,
        Zij zullen roepen om de dood:
        Maar zelfs de dood zal van haar vlieden.
        O jammer en benautheid groot!
      
      
        Hoe zullen zakken de hoge kruinen
        Die steile halzen zijgen ne'er,
        Op het sterk geklank van die bazuinen
        En des Archangels stem noch meer.
        Hoe zullen haar de herten beven,
        Wanneer zij van den rechter-stoel
        Met smaadheid worden wech-gedreeven,
        Gestort in de helze zulphur-poel?
      
      
        Maar gij o Mens! die met verlangen
        In hoop des Heren komst verbeid,
        Die, om den Bruidegom het ontvangen,
        het Best dat gij kond u maakt bereid;
        Hoe zal u het hert van vreugd ontspringen,
        Hoe zal u het hoofd dan gaan om hoog;
        Hoe zal dan naa de wolken dringen
        Uw starrend en verlangend oog.
      
      
        Den Wolk-troon zult gij zien bereiden,
        Daar op den Heer zal zitten gaan.
        Die duizenden, die hem geleiden,
        Zult gij ook zien rond-om Hem staan;
        Dan zult gij werden opgenomen
        En uwen Heer gaan in het gemoet,
        Die met veel groter glans zal komen
        Als het grote licht der Wereld doet.
      
      
        Zijn klaarheid zal uw gants om-vangen,
        Om-schijnen zal uw het Hemels licht:
        O! wat een vreugd zult gij ontvangen
        Door zijn zoo vriendelijk gezicht.
        het Aan-schouwen van zijn klaare ogen
        Zal dringen door uw ingewand,
        Uw traanen zal Hij zelfs afdrogen,
        Af-wissen met zijn zachte hand.
      
      
        Zijn zoete stemme zult gij horen
        Uit al die Hemelse muziek,
        Kom hier mijns Vaaders uitverkoren,
        Kom ziet, geniet het Koninkrijk.
        Kom neem den Hemel voor uw woning,
        Die u voor lang is toe-bereid;
        Elk van u zal hier zijn een Koning
        En heersen in der eeuwigheid.
      
      
        Heer! geef dat ik uw openbaaring
        Met vrees en ook met vreugd verwacht;
        Dat mij den dag van uw verklaaring
        Niet en betrappe onverdacht.
        Geef dat ik voor uw komst mag duchten,
        Nochtans die wachten onbeschroomd,
        Dat ik met hertelijke zuchten
        Mag zeggen, Here Jezus komt.
      
    
  