
    
      
        DE ziel en heeft nooit dat ze wilt,
        Tot dat zij is in God gestild:
        Zij zucht, zij queelt: s'en kan niet genezen:
        Zij moet in God, en God in haar wezen.
      
      
        God en de ziel die zijn wel twee;
        Maar het is, gelijk als in de zee
        Een druppel waters wordt ontbonden:
        Zo wordt een ziel in God verslonden
      
      
        Twee vlammen maken maar een licht,
        Twee ogen maken een gezicht.
        Als Paulus was in God verheven,
        Met Christus had hij het zelve leven.
      
      
        Een ziele had, gelijk zij plocht,
        Haar in haer-selven eens gezocht;
        Maar zij vont God in haar getogen.
        O Heer, hoe wel was zij bedrogen?
      
      
        Het is bynaer zulk een manier,
        Gelijk de kole krijgt in het vier:
        Het is al vier, dat gij kont rakken.
        Zo is het al dat de ziel kan smakken.
      
      
        Dan is het dat d'edel ziele ziet,
        Hoe god haar eigen beeld verniet
        Als God en ziel eens tezamen hem spelden;
        De ziel verlos! hij wond haar beelden.
      
      
        God neemt de ziele daar al af,
        Dat hij haar in haar schepsel gaf.
        Zij is; s'en is; hoe zal 'k uit-leggen?
        Die God bemint, weet wat wij zeggen.
      
    
  