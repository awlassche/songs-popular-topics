
    
      
        Schone Venus, o Godinne!
        'k Buyg ootmoedig voor u neer,
        Die een ieder helpt in het Minnen,
        Als men doet naar uw begeer,
        Dat men voor u Altaar buyge,
        En met open hert betuige,
        Hoord dan ook mijn smeken aan,
        Op dat 'k meuge,
        Mij verheuge,
        En uw hulp van nu voortaan.
      
      
        'k Offer hert, ziel en het leven,
        Waarde Venus u te zaam,
        'k Hoop gij zult mij nooit begeven,
        Want gij zijt mij aangenaam,
        Die mij altijd zal vermaken,
        En ik eeuwig zal na haken,
        Blijft gij met uw raad mij bij!
        Ik de Vrijheid,
        En haar blijheid,
        Van mij dan gants helder zij.
      
      
        Laat die Vryheids dwaze varen,
        Die haar zelfs achten het meest,
        En wilt haar niet openbaren,
        Wat nut ons het Huuw'lyk geeft,
        Als men t'zaam kan al zijn dagen,
        Dan eens vreugd, dan droefheid dragen,
        Daar de stille eenzaamheid,
        Altijd zugten,
        Geen genugten,
        Immermeer voor ons bereid.
      
      
        Gaat het al niet na begeren,
        Men draagt zijn leed dan niet alleen,
        Men kan 'er ook al weer na teren,
        Is het niet groot, zo is het kleen,
        Daar die enig is zit t'kniezen,
        Als hij eens raakt aan het verliezen,
        En hem niemand helpen kan,
        Daar men beide,
        Zig verbleyde,
        Als de Vrouw eens helpt de Man.
      
      
        Of schoon men slegts enkel brood heeft
        En een dronkje water toe,
        Evenwel men nog geen nood heeft,
        Zijn te vrede in arremoe:
        Als men 'er zig wil na voegen,
        En zig zelfs kan vergenoegen,
        het Zijn de slagen van het geval,
        het Geen die Vrij is,
        Of gehuuwd is,
        Even ligt gebeuren zal.
      
      
        Daarom bid ik schoon Godinne!
        Die ik het allerwaardigste schat,
        Dat gij altijd mijne zinnen,
        Met dat oordeel steeds omvat:
        'k Zal 'er mij ook op verlaten,
        d'Eenzaamheid ook altoos haten,
        Maar agten het Huwelijks Verbond:
        Want dat des het eerste
        En het teerste,
        Dat men onder Mensen vond.
      
    
  