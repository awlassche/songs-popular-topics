
    
      
        Het Kermen is niet nieu, noch het klagen,
        Die gij rou belast te dragen:
        Neen, wij pleeghden dit geween
        Heele jaren achter een:
      
      
        Sedert Paris minne blaeckte,
        En de Griecxsche Amyclen naakte:
        Sedert hij d'AEgeesche zee
        Met zijn hayligh pijnhout sne.
      
      
        Ida tienmael was beslagen
        Grijs van sneu, en wintervlaegen:
        Ida kaal gemaakt van hout
        Om onze lijken menighvout.
      
      
        Tienmael ook de maaier maeyde
        In het Sigeesche veld het gezaaide,
        Dat er niet een dag en gle,
        Of hij broght sijn' droefheid me:
      
      
        Of de daeglijcksche ongenughten
        Gaven oorsaeck om te zuchten.
        Houd in treuren al die maet
        Daar mevrou ons voor in gaat.
      
      
        Hef dan op uwe hand mevrouwe!
        Wij zijn volgsters van den rouwe,
        Die getreur, en droefenis
        Lichtelijk te leren is.
      
      
        O getrouwe gesellinnen
        Onzes vals, bedrukt van zinnen!
        Slaat uwe haren in den wind,
        En uwe tuiten fluks ontbind.
      
      
        Laat d'ontsnoerde vlechten dekken,
        En beslaan de droeve nekken:
        Dat de schaer met luid geschrei
        D'armen wtstrecke allebey:
      
      
        En begruyst van d'asch der stede
        Die berey met lossen kleede:
        Onderknoopt ook uwen schoot:
        Het lijf zij tot den buik toe bloot.
      
      
        Kuyscheyd, die nu sijt gevangen,
        Waarom verwt de schaamte uwe wangen?
        Op wat bruiloft hooptge nu,
        Datghe uwe borsten dekt zo schuw?
      
      
        Dat de sluier met sijn' vouwen
        Gord' den neergeslagen bouwen.
        Handen, rand het lichaam aan,
        En beledigt u tot slaan.
      
      
        O dat jammeren dat slaeghtme!
        O dat wezen dat behaeghtme!
        Dat behaeghtme! het voegt ons lot:
        'K zie nu Trojens overschot.
      
      
        Dat zich wederom verheffe
        Het oud getreur, en overtreffe
        De gewoone droefheid vrij.
        Hector u beschreien wij!
      
      
        Het haar gedunt door al het scheuren,
        En het veelvuldig lijckbetreuren,
        Wij, met rou in het hart geroerd,
        Hebben al te zam ontsnoert:
      
      
        Knoop en strickeloos al weder
        Hangen nu de vlechten neder:
        En ons aanschijn op dit pas
        Is begruyst met smeulende as.
      
      
        Vult met puin, en stof uwe handen:
        Want de vijand na'et verbranden
        Van onze wtgeroyde stad
        Niet gelaten heeft als dat.
      
      
        Laat de kleedren van u allen
        Van de naakte schoudren vallen,
        En de neergesackte kleÃªn
        Stutten van ter sy' de leen.
      
      
        Nu nu droefheid! baar uwe kraghten,
        Want de bloote borsten wachten
        Na de rechte, en slinckehand.
        Vult met druk het Rhoeteesche strand.
      
      
        Dat de galm die zich gaat schuilen
        In het gebergte, in holle kuilen,
        Niet gelijk hij is gewend
        Het leste woord te rugge zendt:
      
      
        Maar de gansche klaghten strooie
        Wederom, van het woeste Troje.
        Laat vrij horen zee, en lucht
        Ons gesteen, en ons gezucht.
      
      
        Smijt de borst met felle slagen.
        Handen woed: het gewoonlijk klagen
        Mij niet mag vernoegen nu.
        Hector wij beschreien u!
      
      
        Om u, zonder zich t'erbarmen,
        Slaat, en krabt onze hand des armen:
        Om u is zij dus verwoed
        Op de schouders vocht van bloed:
      
      
        Om u slaetse het hoofd vol wonden:
        Om u hangt de borst geschonden,
        Opgekrabt, en aengerand,
        Van ene wreede moeders hand.
      
      
        All' de wonden, en quetsuuren
        Die ik eertijds most verduuren,
        Die ik aan mijn lichaam gaf
        Op uwe wtvaert, aan uw graf:
      
      
        Vloeien opgekrabt als beken:
        Van veel bloeds zij stadig lekken,
        Zuil, die hield in zijnen stand
        Het lang verdedight vaderland.
      
      
        O die weerstond zo veel' dagen
        Deze ons toegeschickte plagen:
        Gij waart ons een muur, en schut,
        En der matte Phrygen stut.
      
      
        Tien jaar hebt gij met uwe schoudren
        'tRijck gestuttet uwer oudren:
        Gij alleen hebt tien jaar lang
        Ons bewaard voor ondergang.
      
      
        Maar zo haast gij sijt gevallen
        Vielen ook die haylge wallen:
        Het was een zelve laatste dag
        Die onze stad en Hector zag.
      
      
        Keert uwe klaghten elders henen
        En wilt Priaems lijk bewenen:
        Schreyt op nieus met luide keel,
        Want mijn Hector heeft zijn deel.
      
      
        Hoor het zuchten, en het schreien
        Van onze weeuwelijcke reien,
        Oude vader! die vermant
        Tweemaal waart van des vijands hand.
      
      
        Trojen heeft in uwe dagen
        Gene plaegh maar eens gedragen.
        Dardans muuren zijn tweemaal
        Omgebeuckt van het Griecxsche staal.
      
      
        Pergamum most tweemaal zwichten
        Voor Alcides boog en schichten
        Na dat al gebragt ter aerd'
        Is dat Hecube heeft gebaard:
      
      
        Na'et verbranden zulker benen
        Die hier halve Goden scheenen,
        Draegtme' uw lijk o vader! wt:
        Dat de leste stacy sluit:
      
      
        En geslaght Jupijn ter eren
        Moet uw lichaam het graf ontberen,
        En uw romp met smaad, en schand
        Drukken de Sigeesche strand.
      
      
        Elders dochters der Trojaenen
        Keert uwe biggelende tranen:
        Iammert niet om Priaems end,
        Hij voelt droefheid, nocht ellend.
      
      
        Zegt dat het een groot geluk is
        Dat hij voor ons wt den druk is,
        En zo vrij benedenwaert
        Na het rijk der simmen vaart.
      
      
        Hij en zal niet half bezweken
        Dragen het lastig juk der Greecken
        Droef op ene gebonden hals:
        Schouspel na veel ongevals.
      
      
        Hij heeft niet gezien d'Atryden
        In zijn ongeluk verblijden:
        Nocht aenschout in zijne smart
        Dien Ulysses vals van hart.
      
      
        Nocht op Argos segefeeste
        Zal hij niet, beangst van geeste,
        Dragen met stockoude leen
        Hunne hovaardige tropheen:
      
      
        Nocht men zal zijne handen beide
        Daar hij scepters mede sweyde,
        Tot zijn hartzeer, en verdriet,
        Op den rugge vleuglen niet:
      
      
        Nocht de last van gulde boeien
        Zal zijne armen niet vermoeien;
        En na zo veel tegenspoeds
        Zal hij Agamemnons koets
      
      
        Niet met ijzers aan sijn' benen
        Volgen, en het verheugd Mycenen
        Zonder purper, zonder kroon,
        Tot een schouspel staan ten toon.
      
      
        Priaem van de dood verbeten
        Wij te samen zalig heten.
        Vaerende op ene andere ste
        Droeg hij zijne rijken me.
      
      
        Veilig gaat hij druk versmaden
        Onder d'Elyseesche bladen,
        Bij de vrome simmen, daar
        Hij zijn Hector word gewaar.
      
      
        Wel hem die in nederlaegen
        Alles met zich ziet verslagen:
        Dit viel Priaem nu te beurt,
        Dies niet langer om hem treurt.
      
    
  