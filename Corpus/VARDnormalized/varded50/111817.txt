
    
      
        TOen ik last mijn Geytjes Wijden,
        Aan een klaverrykke Laan,
        Vond ik zitten aan een Heide.
        Mijn Veldnimphje Deliaen.
        'k Heb haar Schuur en Stal bekeken,
        En haar Schaepjes menig vond,
        'k Voel tot haar mijn Min ontsteken,
        'k Wens te zijn met haar getrout.
      
      
        Deliana mijn Voogdesje,
        Schoonste Harderin van het land,
        Gij alleen zijt mijn Matresje,
        Uit wiens Naam mijn liefde brand.
        Wilt u Vee met het mijne menglen,
        Laat ze lopen in het gemeen,
        En ons Zieltjes tezamen strenglen,
        Tot die beiden worden Een.
      
      
        Harder staak u droeve klachten,
        Laat mij in mijn Stal gerust:
        Daar zal ik mijn Vee opwachten,
        En voldoen hun gragen lust:
        Gaat vrij bij u Roosje vrijen,
        En klaegd haar u Minnebrandt,
        'k Heb U t'zaem zien spele meien,
        Door de linden hand aan hand.
      
      
        Dat is waar, maar weet mijn Waarde,
        Dat het was op het Hardersfeest,
        Toen Damon met Phillis paarden,
        Sinds ben ik daar nooit geweest.
        'k Heb haar nooyd een kus geboden,
        Voor haar mond geloofd mij nu;
        Of zoo straffen mij de Goden;
        Zoo ik ymand min als U.
      
      
        Of gij mij al praat van Minne,
        het Is vergeefs mijn Amynthas;
        Want ik kan geen trouw beginne,
        Om mijn Vader Dorilas:
        Die is oud en hoog van Jaren,
        'k Zou hem brengen tot 'er dood,
        Zoo ik nu met u ging paere,
        En ik liet hem in de nood.
      
      
        'k Zal uw Vader onderschragen,
        In zijn hogen ouderdom;
        En hem zijn believen vragen,
        Om te zijn u Bruidegom;
        'k Zal u dienen en beminnen,
        En ons Vee wel gade slaan,
        Aldersoeste Harderinne,
        Wilt hier op mijn trouw ontfaen.
      
      
        Wel, ik zal ze dan ontvangen:
        Mits dat gij mij alle dag,
        Zult de vrugten doen Erlangen,
        Die een Harderin behaagt;
        Tot den Akker, vrugt zal geven,
        Van een aangename Spruit,
        Die ons naam kan doen herleven,
        Als wij zijn ter wereld uit.
      
      
        Harders, en gij Harderinne,
        Komt ter Feest met zoet geluid,
        Wilt Muziek en spel beginne,
        Deliane is de Bruid:
        Amynthas zal Bruyd'gom wezen,
        Vlegt een krans van Mirthen groen,
        Speelgenootjes wilt niet vrezen,
        Om dat kunsje na te doen.
      
    
  