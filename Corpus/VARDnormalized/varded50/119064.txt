
    
      
        LEstmaal als ik met Dianiere,
        In mijnen Lusthof ging plaizieren,
        Ging wand'len in een galdery,
        Wiens net en groen begraasde zoompjes
        Gewassen wierden door de Stroompjes,
        Daar het welig Rhyntje loopt voorbij.
      
      
        Ik zei, als ik u keel hoor kwelen,
        Zo klaar gelijk een Orgel spelen,
        Als ik aanhoor u zoet geluit,
        Spijt het deftig Choor der Zang-Godinnen,
        Uw stem, zo waardig te beminnen,
        Trots Chyter, Lier, Viool en Fluit.
      
      
        Als ik u lokjes de een voor d'and'ren,
        Te zaam gevlogten door malkand'ren,
        Zie zwieren langs u schouders heen
        En dat verscheide losse krullen
        Uw blanke Zwaane-hals vervullen,
        Sterf ik om u en anders geen.
      
      
        Als ik aanzie die zuiv're tipjes
        Van beide u Ambrozyne lipjes
        En al die Nectar Ã§ierlykheid,
        Dien zoeten dauw, die door de kantjes,
        Van uwe wit yvoore Tandjes,
        Op u lief Rozemondje leid.
      
      
        Gij kunt alleen den brand verkoelen,
        Die het hert doed in mijn boezem woelen,
        Die het merg in mijn gebeent' verdroogd,
        Die het bloed in d'aderen doed smoken,
        Dat long en lever raakt aan het koken,
        Ja alles te vernielen poogd.
      
      
        Ach! Schone, wilt niet langer dralen,
        Geneest mij van mijn Minne-kwalen,
        Hebt dog medogen met mijn pijn,
        Met zo veel duizend ongenugten,
        Met zo veel traantjes, zo veel zugten;
        Ai! zuiv're Schoonheid, hoor na mijn.
      
      
        Hier op scheen Dianier bewogen,
        Ik ben haar om den hals gevlogen;
        Zij zei, Leander boet u lust:
        Ik heb haar niets meer horen zeggen,
        Wij waren agter een Elze heggen,
        Ik heb haar duizendmaal gekust.
      
      
        Ik sloeg mijn armen om haar keeltjen
        En greep haar aangenaamste deeltjen,
        Ik maakten haaren boezem bloot,
        Ik sloeg mijn voetjes om haar voetjes;
        Zij zei, Leander zoetjes, zoetjes.
        Ik deed wat mijn de Min gebood.
      
    
  