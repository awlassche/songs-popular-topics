
    
      
        Mijn hert stort uit, om liefelijk te kwelen,
        Mijn rijm-gedicht wil van den Koning spelen,
        3. Mijn tong en stijl zijn als een schrijvers schacht.
        Gij sijt de schoonst van het menselijk geslacht:
        Dijn lippen zijn vol aangename reden:
        Dies segend God dijn doen in eeuwigheden.
        4. O sterkste Held! hangt toch dijn zwaard op sij,
        'Tswaerd diner eer, en diner heerschappij.
      
      
        Rijd met geluk in dijn sieraad, en klaarheid,
        Rijd op het woord van Godes heil, en waarheid,
        En handelt wel, en spreekt gerechtigheid,
        Versierd met deugd, en met zachtmoedigheid,
        En laat dijn hand wat wonderlijks verrichten.
        6. 'Tvolk valt voor dij, door dijne scherpe schichten,
        En zo wie ooit den Koning tegenstond,
        Die geeft het op door dijne hand gewond.
      
      
        Dijn troon (o God!) zal eeuwig-eeuwig blijven,
        De staf dijns rijks die zal de waarheid stijven.
        8. Gij hebt het recht en het goede lief, en waard,
        Gij haat het kwaad, en het volk van bozen aard:
        Dies heeft God dij, meer dan dijn met-genooten,
        O God! met zalf der vreugde overgoten.
        9. Al dijn gewaad dat ruykt zeer lieflijk mee
        Naar Cassia, naar Myrrh', en Aloe,
      
      
        Gij komt uit dijn yvooren-hof getreden,
        Alwaar gij word van ieder aangebeden.
        10. De dochters zelfs van Koninklijk geslacht
        Zijn onder die die gij de naaste acht:
        Daar zit de Bruid, met dijne liefd bevangen,
        Ter rechterhand, met Ophirs goud behangen.
        11. Hoort dochter, ziet, en neigt dijn oren wat,
        Vergeet dijn volk, dijns vaders huis, en stad.
      
      
        De Koning zal lust in dijn schoonheid krijgen,
        Hij is dijn Heer, wilt voor hem neder nijgen.
        13. De dochter Zor, en rijksten van het land
        Die eren dij met gaven in de hand,
        14. Des Konings Bruid is kostlijk uitgestreken,
        Inwendig schoon, en het kleed met goud besteken.
        15. In stickzel-werck, en zierelijke pracht,
        Word zij voor hem, den Koning, opgebracht.
      
      
        De maagden-rei, de sleep der speel-genooten
        Komt mee met haar voor dij hier aengesloten,
        Die leydmen ook met-een met haar daar bij,
        Die leydmen ook met-een met haar voor dij.
        16. Men leydze daar met vreugd, en vrolijkheden:
        Zo komen zij in dijn paleis getreden,
        Zo stellen zij den Koning zich ten toon,
        En treden op voor dijnen waerden troon.
      
      
        Dijn kind'ren ook, die het houlijk dij zal baren,
        Die zullen staag der vad'ren plaats bewaren.
        Die trekt gij op tot vorstelijken staat,
        Al voord en voord, zo wijd de wereld gaat.
        18. 'K wil dijnen naam met hertelijk verblijden
        Van stam tot stam vertellen, en belijden:
        Dies zullen dij de volk'ren al gelijk
        Verheffen (Heer!) altoos, en eeuwelijk.
      
    
  