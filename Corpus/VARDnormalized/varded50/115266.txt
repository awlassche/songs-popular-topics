
    
      
        'k Zal u verhogen, end uw eer
        Op het allerhoogste roemen, Heer,
        Want als ik neder was gedaald,
        Hebt gij mij weder opgehaelt;
        Mijn vijanden, die mij benijden,
        Doet gij niet over mij verblijden.
      
      
        O Heer mijn God; ik riep tot u,
        En gij hebt mij genezen nu.
        Gij hebt mijn ziel, die was beroerd,
        Uit dezen kuil weer opgevoerd;
        Gij hebt behouden mij bij het leven,
        Dat ik in het graf niet ben gebleven.
      
      
        Psalm-zingt den Here met geschal,
        Gij zijne gunstgenoten all,
        En zegget lof en dankbaerheyt
        Ter eren zijner heiligheid.
        Want in syn ijver ende toren
        Is wel een ogenblik te voren:
      
      
        Maar hier-en-tegen is er weer
        Als een gants leven bij den Heer,
        Wanneer hij syn goedgunstigheid
        Door zijne liefd' heeft uitgebreid:
        Des avonds wel vernacht het wenen,
        Maar des morgens is het gejuich verschenen.
      
      
        Doen het voorspoed was na mijnen zin,
        Beeldd' ik mij wond're dingen in,
        Ik zeide; ik zal nu nimmermeer
        Weer wank'len, want gij had, o Heer,
        Mijn berg door uw goetgunstigheden
        Zeer vast gezet in eeuwigheden.
      
      
        Maar doe gij weer uw aangezicht
        Voor mij verbergdet, schrikt' ik licht.
        Ik riep tot u, beangstight zeer,
        Ik smeekt' u, end ik zeide, o Heer,
        Wat voordeel is er uit te halen,
        Dat ik in het graf zal nederdalen?
      
      
        Zal ooit aldaar mijns lichaams stof
        Verbreiden uwen Naam met lof?
        Zal het uwe waerheit maken kond?
        Verhoord mij, Heer, tot dezer stond,
        En zijt mij wederom genadig,
        Weest mij een helper zeer weldadig.
      
      
        Gij hebt mijn wee-klaegh en geschrei
        Verandert in een zoete rei;
        Gij hebt ontbonden mijnen sak,
        En mij omgordt met blijdschap strak.
        Dat u singh', en niet swijgh' mijn kere:
        Ik zal u eeuwig loven, Here.
      
    
  