
    
      
        TWist met mijn twisters, bid' ik, Heer,
        Doet mijn bestrijders tegen-weer,
        Grijpt aan den schild, vaart de rondasse,
        En tot mijn bijstand u doch rasse,
        De spiesse voor mij henen vel't,
        Snit af den weg, bezet het veld.
        Spreekt tot mijn ziel, ik ben alleen
        Die u bewaard, en anders geen.
      
      
        De schaamt bedecke haar aanschijn
        Die vijand van mijn leven zijn,
        Zij moeten haast te rugge keren
        Al die mij trachten te onteren.
        Gelijk het kaf dat henen stuyft
        Wanneer de wind daar onder snuyft.
        Gods engel coomse op het lijf
        Die gins en weer haar henen drijf.
      
      
        Haar weg zij slibberig en glad,
        Vol duisternis zij haren pat.
        Des Heren engel moetse jagen
        En kwellen haar met alle plagen.
        Om dat zij een verborgen net
        Mij hebben in een kuil gezet,
        Om mij te storten in het graf:
        Daar ik geen oorsaeck haar toe gaf.
      
      
        Hem overkome herten-leet
        Wanneer hij niets daar van en weet.
        Hij moet in het net zelf syn gevangen
        Dat voor mijn voeten was gehangen.
        Maakt dat den booswicht onvoordacht
        Versmoore in zijn eigen gracht.
        Dan werd mijn ziel in u verblijd
        O Here die mijn heiland zijt.
      
      
        Mijn benen zullen algelijk
        Wtroepen: wie is u gelijk,
        Die ande zwakke latet merken
        Veracht, en helptse van de sterken?
        Gij die de arme klein-geacht
        Verlosset uit haars rovers macht.
        Veel valse tuigen vol van list
        Mij eyschten het geen ik niet en wist.
      
      
        Voor het goed zij hebben kwaad gedaan
        En na mijn leven ook gestaan.
        Maar ik, doe zij in cranckheyt lagen
        Heb enen zak om haar gedragen.
        Ik heb gevast in haren noot.
        Mijn bede keerd' in mijnen schoot.
        Voor haar ik quelde mijnen geest
        Als oft mijn broeder waar geweest.
      
      
        Ik gink in het zwart, als ener klacht
        Die rou om zijne moeder dracht.
        Maar als ik wat begon te glijden
        Ik speurde dat zij haar verblijd'den.
        Zij kwamen opentlijck bij een
        Geheel verslagen, zo het scheen.
        Haar cleders hebben zij gescheurd,
        En over mijnen val getreurt.
      
      
        Maar onder hare tafel-broers
        Zij spotteden met veel rumoers.
        Zij sloegen vrolijk in haar handen,
        En knersten over mij haar tanden.
        Hoe lange ziet gij, Here, toe?
        Mijn droeve ziele bijstand doe.
        Mijn ziele eenzaam ende flan
        Wilt rukken uit der leeuwen clan.
      
      
        Ik zal u prijzen boven al
        In het midden van een groot getal.
        Ik zal met dank u ere zingen
        Bij machtige vergaderingen.
        Laat mijne vijanden vol spijt
        Doch over mij niet syn verblijd.
        Noch mij toe-wenken schamperlijck
        Die mij doen schaed' en ongelijk.
      
      
        Van genen vrede spreken zij,
        Maar vonden van bedriegerij
        Zij tegen die inwendig brouwen
        Die geern in stilheid leven souwen
        Zij roepen, in mijn grote smert,
        Met monden zeer wijt op-gesper't:
        Ha! ha! zo most de zake gaan!
        Wij zien het met genuechten aan.
      
      
        Gij Here, die haar ook wel ziet,
        Wilt hier toe langer zwijgen niet,
        Noch u van mij zo verre maken:
        Maar, om te redden mijne zaken,
        Ontwaakt, en toonet uwe macht,
        Mij recht te doen zijt doch bedacht.
        Dat zij die zoeken mijn verdriet
        Haar over mij beroemen niet.
      
      
        Dat zij niet zeggen vol van vreugd,
        Ha! onze ziele, weest verheugt,
        Hij is vergaan, en heel verbeten,
        Wij hebben hem als op-gegeten.
        Maakt die doch schaamrood en versmaad
        Die haar vermaken in mijn kwaad.
        Laat die met schande syn bekleed
        Die haar verheffen in mijn leed.
      
      
        Maar latet wezen wel-gemoet
        De gene die mij gunnen goed,
        En met mijn onschuld zijn te vreden:
        Dat zij gebruiken deze reden;
        Gelooft zij God, die zijnen knecht
        Welvaren geeft, en doet hem recht.
        Zo zal door mij steeds zijn verbreyt
        Den roem van u gerechtigheid.
      
    
  