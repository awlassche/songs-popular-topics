
    
      
        Hemels Syon, te zoet
        In u woont alle goed,
        Alle vreugd en geluk,
        Van u vlied allen druk,
        Wee, traan en zucht
        Verr' van allen u palen vlucht.
      
      
        Uw's ghedenckingh alleen
        Troost hier all' mijn gheween,
        Uw'ghedacht zwichten doet
        Mijn verdriet, pijn en moet,
        Die te alle kant
        Hier brengt voorts dit droef ballinck-landt.
      
      
        Doet tot u hoogste feest
        Vliegen op mijnen geest,
        Dat ik die hier eens smaak,
        Daar in zoek mijn vermaak,
        Geheel vergeet
        Al dat ik hier op aarde weet.
      
      
        Dat het geloof meer en meer
        Daar beschouw uwen Heer,
        Dat ik hier vind' het goed,
        Dat u all' rusten doet,
        En met wellust
        Hier begin u volkomen rust.
      
      
        Tot dat zijn zal vergaan
        Alle strijdt, en voldaan
        Onzen loop in dit dal,
        En dat w' in uwen Al
        Versaeit altijd,
        Altijd zijn zullen in jolijt.
      
      
        Wel gheluckich is hij,
        Die in u eeuwig blij
        Nu is in het zoet geniet,
        Vrij van alle verdriet,
        Vol aller vreugd,
        Van Gods aanschijn altijd verheugt.
      
      
        Gij, die nu zijt te land,
        Ziet hoe wij te alle kant
        Hier ter zee lijden last,
        En bijna zijn verrast
        Van het hels geweld,
        Staegh hier in groten anxt gesteld.
      
      
        Zorgt voor ons die nu zijt
        Van gevaar all' bevrijd,
        Dat wij ook onvermant,
        Zonder schip-braeck ghelandt,
        Zien te allen tijd
        Met u Gods wezen in jolijt.
      
    
  