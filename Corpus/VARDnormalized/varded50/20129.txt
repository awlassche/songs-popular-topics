
    
      
        FRis op bedroefde harten,
        Begeeft u in het veld
        Vergeet u druk en smarten,
        Kom spoeyt u aan de Scheld’
        t’ Antwerpen door de straten
        Op het Kasteele-pleyn,
        Daar Hartogh Karels praten,
        Tot troost van groot en klein.
        Geen klem heeft ons te dwingen,
        Waarom wij vrolijk zingen
        En springen hier in het ronde
        Om zijn gevangenis
        De Wollef leidt gebonden
        Nu het schaep-hock open is.
      
      
        Men hoeft zijn Neroos wezen
        Noch dwang noch tyranny,
        Noch schennis niet te vrezen,
        Wij zijn nu veil en vrij.
        Zijn hongerige Troepen
        En komen nu niet weer
        Ons Vee en koren snoepen,
        En werpen het al ter neer:
        Onz’ wijve en dochters benden
        Behoeven voor het schenden
        Der Lottringsche jagers
        In bos of hol te vlien.
        Het hoofd der boere plagers
        Wordt hier niet meer gezien.
      
      
        Kom wilt nu hand aenhouwen
        En danssen vlug te been,
        In deze groen’ Landts-douwen
        Om het Marrickgraeffschap heen,
        Deur Burgerhout en Deuren
        Of langs de Vlaemsche dijk,
        En zingen zonder treuren
        In des beroemde wijk:
        Leidt Carel nu gevangen
        Die ons zo plag te prangen,
        Lof zij de grote Koning
        Van Spanjen, door wiens deugd
        Ons Landen, Hof en Woning,
        Weer groeyt en bloeyt in vreugd.
      
      
        Laat alle de Brabanders,
        En’t gantse Land van Waas,
        Met Luycks, en Gulkerlanders
        Tot aan den Rijn en Maas
        Voort bij malkanderen komen
        Hier aan de Schelde-stroom,
        En roepen zonder schromen
        Vrij met een losse toom:
        Hier zit de Lotteringer,
        De straffe Land bespringer,
        Gesloten inder muiten,
        En smoort in zijn fenijn.
        Wij juygen nu hier buiten,
        Zo krijgt ieder het zijn.
      
    
  