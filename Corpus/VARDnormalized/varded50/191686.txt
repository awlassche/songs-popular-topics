
    
      
        DRievuldigh is mijn uitverkoren;
        O meester! leert mij dit getal,
        Maakt noch een venster in den Toren,
        Den derden raam verlight het al.
      
      
        Dus sprak een van de wijze maagden,
        En voegden noch daar echter bij,
        Of u mijn Vader d'oorsaeck vraagden,
        Verdedigt u, en noemt mij vrij.
      
      
        Jonkvrouw! u leven is verlopen
        Ken ik u Vader anders wel,
        Gij zult dit met de dood bekopen
        Hij is op Christum al te fel.
      
      
        Moet ik dan zien hier voor mijn ogen
        Dat  Barbara mijn enig kind
        Den dienst der Goden is ontogen,
        En den gekruysten man bemindt.
      
      
        Dit is den Soon, dit is den Vader,
        Dit is kwansuis den Heiligen Geest,
        Die van den Christen den Verrader
        Des Rijk werd als een God gevreest.
      
      
        Maar fluks gij zult hem mij verzaken
        Met doop, met al, op staande voet,
        Of ik zal dezen toren maken
        V tot een sant van eigen bloed.
      
      
        'k En wil niet dat men mij verwijte
        het Geloof van een verzworen Kruis,
        Al souw 'k u zelfs het hoofd af smijten
        In het midden van mijn eigen huis.
      
      
        Heer Vader doet naar u vermogen,
        En ik naar het geen mij God gebiedt,
        V sabel zal ik wel gedogen,
        Maar Christum kan ik laten niet.
      
      
        Hij is mij al te lieven Vader,
        Hij is mij al te trouwen vriend,
        Die met mijn Ziel, mijn bloed te gader
        Wel dubbelt over heeft verdiend.
      
      
        Hij gaf voor mij het dierste leven,
        Och of ik voor zijn heilig les
        Het mijne wederom moght geven,
        Hoe blij sou zijn Origenes.
      
      
        Origenes den wijzen schrijver
        Die met zijn lering mij te zam,
        Heeft ingedruckt een groten ijver
        Te sterven voor den Christen naam.
      
      
        Naar u verlang zal u geschieden,
        Sa Righter doet het boze wight
        Met lampen braen, met oly zieden,
        Zo lang tot dat's haar hoogmoed swight.
      
      
        O harden nek! o stoute wangen!
        Daar ik hier tegenwoordig ben:
        Fluks, dat men haar met scherpe tangen
        De borsten split, den boezem schen.
      
      
        Hout op tyran! met sa met schanden
        Maar neen, u straffen neemt geen maet,
        Tot dat gij het hoofd met eigen handen
        Vw's doghters van de schouw'ren staat.
      
      
        Een wreedheid boven alle wonder!
        Waar sagmen Vader ooit zo fel?
        Maar God versloeg hem met den donder.
        En wierp hem in de diepe hel.
      
      
        Barbara wilt ons werwerven
        Dat wij van donder ongeschend,
        Hier zonder biechten niet en sterven
        Noch zonder het heilig Sacrament.
      
      
        En of wij hier wat moesten lijden,
        Van vlees en bloed, na's werelds wet,
        Zo wilter ons dog af bevrijden,
        Door u exempel en gebedt.
      
    
  