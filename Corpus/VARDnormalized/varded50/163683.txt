
    
      
        Weest 'er gegroet schoon Herderinne
        De Liefde dringt mij sterk aan,
        Jk voel mijn berooft geheel van zinne,
        Kan ik geen troost van u verwinnen,
        Dat gij mij wilt ten antwoord staan.
      
      
        Want ik leg stadig heel nagten,
        Dat ik peyns om u mijn zoete kind,
        daarom en laat mij niet lang staan wagten;
        gij kunt mijn pijn heel gaan versagten,
        als gij mijn maar eens weder mint.
      
      
        Jonkman hout op van al u klagen,
        Want ik en kan mij dat niet verstaan,
        Dat gij u nood zo aan mij komt klagen
        Om mij zo veel toe te dragen,
        Wel waar komt dit zo gau van dan.
      
      
        Daar ik nog nooit in geen occasie,
        of Conversatie en hebben gehad,
        Als lest in de nieuwe spruit Plantagie,
        Met onze Schaepjes vol couragie,
        Daar gij met mij te praten zat.
      
      
        Schoon Lief en ik moet het u openbaren,
        Sedert die tijd dat ik u daar zag,
        En onze Lammeren te samen waren,
        wat is mij droefheid wedervaren,
        om u zo treur ik nagt en dag.
      
      
        Jonkman u klagen is verloren,
        Jk ben tot Trouwen nog niet gezind,
        Geen minnaar kan mijn Jonk hert bekoren,
        Daarom en wilt u niet verstoren
        maar ziet dat gij een ander mint.
      
      
        Niemand kan ik ter wereld minnen,
        Nog ook niet klagen mijn droefheid groot,
        Als u mijn over zoete Herderinne
        Die ik geheel met hert en sinne,
        Ja zal beminnen tot in der dood.
      
      
        Jonkman ik geloof het zijn geyle lusten
        Daar u Jonkhert mee bevangen zal zijn
        Dat gij een maagd op het Bed zag rusten,
        Die uwe minne-brand eens blusten,
        Dan waar genezen u smert en pijn.
      
      
        Schoon Lief wilt staken al die gedagten,
        want ik bemin u in eer en deugd,
        En stort voor u uit mijn droeve klagten
        Zout gij daar door niet weder tragten,
        met zoete woorden mijn hert verheugt.
      
      
        Jonkman houd op van al u klagen,
        want al mijn praten is veynsery,
        Een maagd moet altijd listig vragen,
        en tot respect haar eerbaar dragen,
        wanneer een Jonkman komt daar bij.
      
      
        Wel is mijn droefheid dan ten enden,
        Sijt gij bewogen og Herderin,
        mijn te verlossen uit veel elenden,
        Zal ik met vlijt mijn dan gaan wenden,
        drijven mijn Schaepjes de stalwaert in.
      
      
        Ja Herder gaat maar na de Weiden,
        Zij zijn verzadigd heel gants met groen,
        en laten wij samen ons wat vermeyden,
        en met genugten dit gaan verbreiden,
        komt Herder geeft mijn daar op een zoen.
      
      
        Schoon Lief ik neem u in mijn armen
        Jk zal u beminnen en wezen getrouw,
        en u voor angst en druk beschermen,
        Gij hebt verhoord mijn droevig kermen,
        en gij zult wezen mijn Lieve Vrouw.
      
      
        Komt Herders wilt nu vreugde aanschouwen,
        en maakt nu kranse van lauwerier,
        om op het hoofd van mijn Lief te bouwen,
        wat grote vreugd nu zal ik trouwen,
        mijn zoete Lieve kaetie komt maar hier.
      
    
  