
    
      
        o! A Angename Liefde-band,
        o! Vreugd voor jonge Liên,
        Hoe wenszelyk is het ziel en hand
        Aldus in een te zien:
        Wanneer de Min twee harten
        Door Liefde branden doed,
        Verdwijnen alle smarten:
        Verkeert het zuur in zoet.
      
      
        Wel aan, mijn Lief, verlustig u,
        Daar Venus-vreugd u nood
        En noemd het eenzaam leven nu
        Een levendige dood,
        o! Ja, want het eenzaam leven
        Baard kommer en verdriet;
        De Min doed het al herleven,
        Op Aarden, wat men ziet.
      
      
        Wat mag hij roemen, kuis en wijs,
        Die zulk een schone Maagd
        En vrindelyke Minne-prys,
        Door kuis gevrij, bejaagd.
        o! Aller-heug'lykst Minnen,
        o! Zielverkwikkend zoet,
        Wanneer dat vijf paar zinnen
        Tot een hier worden moet.
      
      
        Denk nimmer aan den staat te rug
        Der vrijheid, slaafs belaân,
        U Stam vond ook de Huw'lyks-brug
        En is u voor gegaan,
        Wel aan, mijn Ziels-beminden,
        Betreed deez' paaden mee,
        Gij zult ze lieflijk vinden,
        Voor mij 'k ben altijd ree.
      
      
        Houd d'eenzaamheid ons blij en rik
        En altijd wel te vreên,
        Daar toe zeg ik, wel degelijk
        En onbewimpeld, neen,
        Die doed ons dikwils zugten
        En klagen, vol van pijn
        En voed veel ongenugten,
        Daar we anders vrij van zijn.
      
      
        Riep mij Cupido, daar ik kwyn,
        Om het geen mijn wens ontbeerd,
        'k Gaf mijn geluk niet graag voor het zyn',
        Die het Spaansze Rik regeerd,
        Dan had ik thans de genen
        Die mij het hart doorwond,
        Dan staakten ik mijn wenen,
        Dan kusten ik haar mond.
      
      
        Maar gij, mijn Kloris, tot besluit,
        Belagt deez' taal misschien,
        Nogtans dat zugtje moest 'er uit.
        Wie kan de Min gebien?
        Kom, laat ons tezamen smaken
        De vrugten van de Min:
        'k Zal dan mijn klagten staken.
        Wat zegt mijn Engelin?
      
    
  