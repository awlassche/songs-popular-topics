
    
      
        TRouwste Vriend, hier is mijn hert,
        Dat bevel ik uwer Liefde,
        Die het griefde,
        Houw het u steeds onbevlekt;
        Opgewekt;
        Laaten al mijn ingewanden,
        Jesus, in uw Liefde branden,
        Want die is mij nu ontdekt.
      
      
        Liefde! bind mijn hert en zin
        Aan uw Jok, dat schoon' en zagte,
        Voor het Geslachte,
        Dat zich kinderlijk u geeft,
        Willig leeft,
        En zich door uw Geest laat leiden,
        Niets als zegen en verblijden
        Stroomt 'er, daar men Jesus heeft.
      
      
        Neem mijn herte wel in acht,
        Wees uw Kindje tot een Moeder,
        Trouwe Hoeder;
        Mijne ziele is ook dyn',
        Maak ze rein,
        En van binnen sterk en krachtig,
        Moedig in uw werk en machtig,
        Laat mij u geheiligd zijn.
      
    
  