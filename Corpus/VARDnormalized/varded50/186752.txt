
    
      
        God zal mijne stemme horen,
        Want ik roepe tot syn oren,
        Jaa God luistert naa mijn stem,
        Want mijn bidden is tot hem.
        Onder mijn benaauwde daagen
        Zocht ik God, den Heer, met klaagen,
        des Nachts ook stortte zich mijn hand
        Tot hem uit, om onderstand.
      
      
        Nimmer liet zij af van smeken,
        Ingehaalt, en uitgesteeken,
        Mijne ziel, te vol van pijn,
        Weigerde getroost te zijn.
        Schoon ik dachte, God is goedig,
        Ik misbaarde twijfelmoedig,
        Jaa, door het peinzen dat ik de,
        Wierdt mijn geest bestulpt van wee.
      
      
        Gij hield alle bei mijn ogen
        Wakker, op, en onbewogen,
        Dies ik langer, als te zwak,
        Van verslaagenheit niet sprak.
        Doe doordocht ik d'oude daagen,
        Die uw trouwe noodhulp saagen,
        En ik zag de jaaren door,
        Van al menig eeuw te voor.
      
      
        Ook gedacht ik hoe ik speelde,
        En met snaarenspel mij streelde,
        Wijl mijn mond een danklied song,
        Voor veel deugds, die ik ontfong.
        Al den nacht, ontrust van smarte,
        Ooverlei ik in mijn harde,
        En mijn droeve geest doorzocht,
        Of ik dit wel weten mogt:
      
      
        Zal de Heer mij heel verlaaten,
        Als verstoten eeuwig haaten?
        Ziet syn goede gunst voortaan
        Syn beminden niet meer aan?
        Houden zijne goedigheeden
        Eeuwig op, als afgesneden?
        Eindt syn woord, als zonder kracht,
        Van geslacht, tot in geslacht?
      
      
        Wil dan God syn naam vergeten,
        Van genaa, noch goedheit weten?
        Of is nu syn toorn zo groot,
        Dat ze syn ontfarming sloot?
        Eindlik zei ik, dit bedenken
        Kan mijn hoop, en troost slechs krenken,
        des Allerhoogsten rechterhand,
        Geeft wel licht een andren stand.
      
      
        'k Dacht dan, om mij weer te sterken,
        Aan des Heren doen, en werken,
        Jaa, ik dacht, bedaard van zin,
        Op uw wondren van het begin.
        Vorders bleef ik, in gedachten,
        Al uw werken diep betrachten,
        Uwe daaden, eer gedaan,
        Zag ik, met veel opmerks, aan.
      
      
        O gij God, uw weg, en treden
        Zijn doorgaans vol heiligheden.
        Groot is God, en wijs daar bij,
        Wie is zulk een God, als hij?
        Heer, gij zijt die God bijzonder,
        Die daar wonder doet, op wonder,
        Gij maakt ook aan des werelds end,
        Onder het volk, uw kracht bekent.
      
      
        Uwen erm heeft, zonder hindren,
        Jakobs zoons, en Josefs kindren,
        Als uw eigen volk, verlost,
        Uit net land daar het slaaven most.
        het waater zag, o God, u komen,
        het Waater zag u bij haar stromen,
        En het schrikte, vol van wee,
        Jaa den afgrond beefde mee.
      
      
        Dikke wolken goten waater,
        D'opperlucht gaf luid geklaater,
        Haare stem schoot naa beneÃªn,
        En uw pijlen swurven heen.
        In dit ronde klonk uw donder,
        En het blixemlicht, daar onder,
        Glom, de wereld doorgevoert,
        het Aardrijk daaverde beroerd.
      
      
        Uwe weg, en paaden waaren,
        In de zee, door grote baaren,
        En, na het waater was gewend,
        Wierdt uw voetstap niet bekent.
        Voorts gingt gij uw volk geleiden,
        En het, als kudden schaapen, weiden,
        Door den staf in Moses hand,
        En door Aarons medestand.
      
    
  