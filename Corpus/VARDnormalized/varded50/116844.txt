
    
      
        Zijn op aarde Atheïsten,
        Die ontkennen dat God is?
        Tot der vromen ergernis.
        Ik hier over niet wil twisten.
        Die den hoogsten God ontkent,
        Bozer is als een serpent.
      
      
        Zon, en Maan, en vele Sterren,
        Regen, droogte, wind, en damp,
        Zouden krijgen ramp op ramp,
        En ook in hun cours verwerren,
        Zo 'er gene Godheid was,
        Die hun werken liet van pas.
      
      
        Was dit zo, te lang sou het drogen.
        Zo sou Regen vallen neer,
        Zo sou zijn het sleght en mooy Weer;
        Maar God heeft in zijn vermogen,
        Dat hij dit om ons belet;
        Leeft hier voor na zijne Wet.
      
      
        Uit niet kan niets bij ons komen.
        All' Gods schepsels sterff'lijck zijn.
        Het heeft ook geen waarheyts schijn,
        Dat zij, en de waater-stroomen,
        Hebben eeuwig zo gegaan,
        Als zij voor ons mensen staan.
      
      
        Zon en Maan niet voort en telen;
        Is de eeuwigheid ons bij,
        Wel waarom dan telen wij?
        Sou zij aan ons niet meedeelen,
        Dat God aan die schepsels geeft?
        Hij ons dan geschaapen heeft.
      
      
        Quaamen zij bij tijd in wezen,
        Zonder werking van een God,
        Uit de stenen, of het gerot?
        Zijn zij daar eens uit verrezen,
        Door een wonderlijk geval?
        Die God vreest het niet zeggen zal.
      
      
        Waaren zij zo voort-gekoomen,
        Om zo zonder God te gaan,
        Wind, damp, sterren, zon, en maan,
        Zee, het gewas, aard, waater-stroomen,
        Konnen weer zo gaan tot niet;
        Die het gelooft vrij van hem vliet.
      
      
        het Geen sterft, kan niet eeuwig wezen;
        Zelfs ook niet door hun geslaght;
        God heeft hun dan voort-gebraght;
        Zij van het zelfs niet zijn verrezen:
        Al het geen eeuwig is, niet sterft,
        Of ook in hun stand bederft.
      
      
        d'Eng'len Gods zijn in den hemel;
        Bij hun is de eeuwigheid;
        Geen voort-teling in hun leit;
        Zo sou wezen ons gewemel,
        Was zij bij al het aards geslaght,
        Dat God eens heeft voort-gebraght.
      
      
        het Geen geweest is, en zal komen,
        het Geen 'er tegenwoordig is,
        Had, heeft, krijgt hun sterffenis.
        Aarde, vuur, de lught, en stromen,
        Zo het blijckt, vergaan gants niet;
        Maar dit door Gods kraght geschiet.
      
      
        Deê eens het geval oprijzen
        Zo veel schepsels, als hier zijn?
        o! Dit heeft geen waarheyts schijn.
        Alle schepselen, die prijzen
        Door ons Godes grote kraght,
        Hij hun wijs heeft voort-gebraght.
      
      
        het Domme vee niet kent hun leven;
        Zij ook zijn verstandeloos;
        Die geen zijn afschuwlijck boos,
        Die God deze eer niet geven,
        Dat hij hun geschaapen heeft,
        Met al het geen op aarde leeft.
      
      
        het Minste blad, door hem geschaapen,
        Roept door ons, dat hij 'er is,
        En ook heeft onsterffenis;
        And're domme werelds knaapen
        Door ons dit ook galmen uit;
        Ook het gewas van boom en kruid.
      
      
        Looft de hoogste hemels Koning!
        En hem in u leven vreest;
        Op dat, door zijn gunst, u geest
        Bij hem krijgt hier na haar woning,
        Die hij voor die heeft bereidt,
        Die hem dient, en hier belijd.
      
      
        Die hem tot hun dood ontkennen,
        Zullen nimmer zaaligh zijn,
        Of nooit zien zijn klaar aanschijn;
        Zij zeer ongelukkig bennen:
        Wroeging, angst, verdriet, en pijn,
        Zal hier voor hun loon ligt zijn.
      
    
  