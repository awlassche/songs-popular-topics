
    
      
        DE elleve bij een,
        Die gingen zonder sneven,
        Na het land van Galileen,
        Op enen berg verheven,
        Daar vonden zij ons Here,
        Haar meester, haren Heer,
        Die hem tot haar kwam kere,
        En sprak tot haar nu weer.
      
      
        Mij is gegeven macht,
        In Hemel en op Aarde,
        En Goddelijke kracht,
        Van mijn Vader vol waarde,
        Daarom gaat leert met hopen,
        De volkeren gelijk,
        Dat zij haar laten dopen,
        En bezitten mijn rijk.
      
      
        In een des Vaders naam,
        En ook des Zoons mits dezen,
        Des Heylgen Geest bekwaam,
        Des drie zijn een in wezen:
        Zij zullen als voor dezen,
        Ook blijven drie in een,
        Een God, een Heer, geprezen,
        Een heerser algemeen.
      
      
        Leert alle mensen wel
        Mijn woorden te bewaren,
        Mijn wetten die ik stel,
        Wilt die aan haar verklaren:
        Want ik zal bij u lieden
        Nu blijven hier altijd,
        En nimmer van u vlieden,
        Waar dat gij bent of zijt.
      
      
        Ik zal hoort mijn vermaan,
        Nooit scheiden uit u zinnen,
        Maar gij zult mij voortaan,
        Altijd geduurigh minnen;
        Ik zal nu bij u blijven,
        En wezen waar gij bent,
        Mijn hulp zal u beklijven,
        tot aan des werelds endt.
      
      
        Blijft bij ons ook o Heer,
        Wilt ons doch niet verlaten,
        Versterkt ons meer en meer,
        Werd van ons die ons haten,
        Wilt ons vijanden keren,
        Die ons bestrijden hier,
        Bestiert ons Heer der Heren,
        Mijn God zeer goedertier.
      
    
  