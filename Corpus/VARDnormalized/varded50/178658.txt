
    
      
        O God, verlos mij door uwe naam,
        En doet mij recht, om mij te slaaken,
        Door uwe magt, uit des vijands kaaken;
        Bevry mij van der bozen blaam.
        Hoor mijn gebedt, en leen het oor
        Naar mijne reden: wil de klagten
        Van mijnen mond toch niet verachten,
        Maar geef mij gunstiglyk gehoor.
      
      
        Want vreemden staan nu tegen mij,
        Tirannen zoeken mijne ziele,
        Opdat hun boosheit haar veniele:
        Zij stellen God niet aan hun zij,
        Noch voor hunne ogen. ziet, mijn God
        Is mij een helper: ja de Here
        Is onder hen, die voor mijn ere
        En ziele staan bij het boze rot.
      
      
        Hij zal dit leed en vloekbaar kwaad
        Al myn' verspiederen vergelden.
        Rooitze uit die uwen naam niet melden,
        Naar uwe waarheit, trouwe en raad.
        Dan zal ik met vrywilligheit
        U offeren in uwe hoven;
        'k Zal uwen naam, o Heer, dan loven,
        Want hij is goed, vol Majesteit.
      
      
        Want hij heeft mij met kracht gered
        Uit alle mijn benaaude dagen,
        Uit mijn verdrukking, angst en plaagen,
        En mij in ruimer lucht gezet.
        Mijn oog heeft zelf, verrukt, gezien
        Om mijnen vijand, en zijn schaaren:
        Gij kwaamt hem in den schild gevaaren,
        Zodat ik kon zijn hand ontvlien.
      
    
  