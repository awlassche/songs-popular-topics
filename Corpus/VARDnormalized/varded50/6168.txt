
    
      
        AL het water van den Oceaan
        En kan mijn Min niet koelen;
        Al ginck ik schons in het midden staan:
        Ik sou den brand noch voelen.
      
      
        Wie heeft dien brand in mij gestoockt?
        Wie heeft doch zulke krachten?
        Een Kind dat door ons leden spoockt,
        Dwinght natuyr en gedachten.
      
      
        Een kind? waar vint men zo een Kind?
        Een Kind? dat kan nau wezen.
        Iae een dat zich stout onderwind,
        Te staan, en weer g'nesen.
      
      
        Waar komt ons doch dit Kind van dan?
        Is het mens, gelijk wij bennen?
        Neen, het is een God, niet om weerstaan,
        Die ons zijn kracht leert kennen.
      
      
        Zijn Moeder noemtmen een Goddin,
        Of Venus, bij haar Name,
        Hem Cupido, en God der Min,
        Die Liefjes voegt te same.
      
      
        Maar nu, de brand die in mij zij:
        Is hij daar af een stokker?
        Och ja! want hij heeft altijd bij
        Hem Pijlen, Boog, en Kokker.
      
      
        Nu heeft hij Pijlen van verdriet,
        Dan Pijlen van verblijden;
        En wie hij met de kwade ziet:
        Zijn nimmer zonder lijden.
      
      
        Maar wie zijn Godheid valt te voet,
        En bid hem om genade:
        Die gunt hij Pijltjes suycker-soet,
        En winning voor zijn schade.
      
      
        Dus wilt gij dat u branden staeckt,
        En dat het niet meer en brande:
        V daed'lijck voor zijn Outaer maakt,
        En doet daar Offeranden.
      
    
  