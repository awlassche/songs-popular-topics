
    
      
        HOe zoet, o Jesus, is uw Liefde!
        Wat is uw kussen honingzoet!
        Die had genoeg en overvloed,
        Die maar getrouw bleef in uw Liefde.
        Hoe zoet is het ons bij U te zijn!
        Te proeven uwer wonden wijn.
      
      
        Hoe zoet is het, Heiland, door uwe ogen
        Ontfonkt te worden en doorgloeit,
        En, in uw wonden ingegroeit,
        Bij U te blijven onbewogen,
        Hoe goed is het ons bij U allein,
        O Zielen-bruidegom te zijn!
      
      
        O Zaalig! die gans zijn verzonken
        In het Meer van uwe zoetigheit,
        Zij juichen U in eeuwigheit,
        En zijn van uwe Liefde dronken;
        Hoe zoet moet Gij die zielen zijn,
        In het Avondmaal bij nieuwen wijn!
      
      
        Wat zoetheit zal ik nog genieten
        Van U, mijn Jesus! als Gij mij
        Eens optrekt aan uw regter zij,
        In het land daar vreugde-stromen vlieten,
        Als ik tot U, mijn hoogste Goed,
        Gebragt ben door uw dierbaar bloed.
      
    
  