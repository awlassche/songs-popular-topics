
    
      
        O God! uw lof zij eeuwig uitgebreid,
        Uw roem en eer verhoogd in alle landen,
        In Zion moet uw grote Majesteit
        Verheerlijkt zijn, met will'ge offeranden,
        Niet met het vet, of enig dieren bloed,
        Maar herten, die in ijver vuurig branden.
      
      
        O Heer! ontsteek in ons al zulken gloed.
        Doe ons gemoed in ijver vuurig blaken,
        Laat onze ziel dat aldersoetste zoet,
        het Waar Hemels brood het verborgen manna smaken
        Dat wij verheugd met vreugd uw lof en eer,
        Uw liefd' en trouw, en goedheid ken'lijk maken.
      
      
        Uw grote macht en wijsheid blijkt, o Heer!
        Wanneer m' aanmerkt de schepping aller dingen.
        Uw goedheid vloeid tot alle schepsels ne'er.
        Uw gunst bestraald den Mens zo zonderlinge
        Met vriend'lijkheid en liefd in de hoogste graad;
        Die wie u lof met voller herten zingen.
      
      
        Grootmachtig Heer! in wien het al bestaat,
        Die zijt, en waart, en wederom zult komen,
        De eer uws naams door alle landen gaat.
        Uw heerlijkheid doorvloei met volle stromen
        Dit grote rond. Dat nimmer ondergaat
        Het licht uws geests; tot heil en troost der vromen.
      
      
        Uw roem zij steeds in onze hert en mond,
        Om uwen naam te loven en te prijzen.
        Wij danken u, O Heer! uit des herten grond,
        En willen u met lofzang eer bewijzen.
        Uw mogendheid en goedheid maken kond,
        Zo lang het licht zal aan den Hemel rijzen.
      
    
  