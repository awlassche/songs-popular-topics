
    
      
        GOd is mijn licht end Heiland hoog verheven,
        Waar voir soud' ik met vreze zijn bevaen?
        God is mijn kracht die mij behoudt in het leven,
        Wie zoude mij ver-schricktheyt iaghen aan?
        Doe mij de boos' aenvielen met geweld,
        Om van mijn vlees end bloed te zijn versaett:
        Het volk dat mij vervolgt heeft end gehad,
        Is zelve straks ter eirden neergevelt.
      
      
        Al waart dat mij een heyrtocht kwam omringen,
        Noch soud' mij thert daarom niet zijn verschrikt:
        Al woudmen mij bestormen end bespringen,
        Zo staat mijn hoip nochtans daar op geschikt.
        Een dinck heb ik verzocht end recht gemeend,
        Aan God den Heer, end zoekt noch boven al:
        Dat, alzo lang mij tleven duren zal,
        Mij in zijn huis een woining word' verleend.
      
      
        Op dat ik mag de lustbaerheyt des Heren,
        Wel overzien, na mijnen wens end keur:
        End mij aldaar aan alle sijden keren,
        Om zijn paleis te schouwen deur end deur.
        Want hij zal mij in tijd van ancxt end pijn,
        Voir allen noot verbergen in zijn Hut:
        Ik zal van hem beschermt zijn end beschut:
        End op een rots daar na verheven zijn.
      
      
        Iae nu alree, staat over svyants scharen,
        (Die om mij zijn) mijn hoofd hoog opgericht:
        Ik wil met vreugd hem in zijn hut verklaren,
        End offeren mijns lofsancks vrij gedicht.
        Verhoor mij doch, neem op mijn schreien acht
        Als ik beancxt mijn stemme tot dij keer:
        Ontferme dij, zij mij genadig, Heer,
        End antwoird mij op mijn bedruckte klacht.
      
      
        Zo maand mij thert, in mij van dijnent wegen,
        Zoekt boven al, des Heren aangezicht:
        Want daar in is dijn welvaart gants gelegen:
        Ook zoek ickt, Heer, na mijne schuld end plicht.
        Berg niet van mij, dijn aanzicht in verdriet,
        Noch dijnen knecht in toirnicheyt verstoot:
        Du bist doch, Heer, mijn hulp in allen noot:
        O God mijns heils, versteek, verlaat mij niet.
      
      
        Of mij verliet, end moeder ende vader,
        zo zal mij doch de Here nemen aan.
        Leer mij, O God, dijn wegen: voer mij nader
        Om svyants wil, op een geslichte baan.
        En stel mij niet in mijner haters macht:
        Zij hebben, Heer, getuigen opgeruyt,
        Die tegen mij vals oorkondt geven uit,
        End dreigen mij met haar geweld end kracht.
      
      
        Ten waar dat ik met een gewis vertrouwen,
        Had vast gelooft, noch in mijns levens tijd,
        Gods aangezicht end goedigheid t'aenschouwen,
        Ik waar voirwaer, al lang des levens kwijt.
        Wacht op den Heer met troost end hoip vervult:
        Grijp goeden moet, end sta slechts op hem vast,
        Hij zal dijn hert versterken in den last,
        Vertrou alleen, end wacht zijns met geduld.
      
    
  