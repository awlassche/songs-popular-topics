
    
      
        Waar blijft Flora mijn Beminde,
        Waar blijft gij Flora nu zo lang,
        Ik ben opgestaan om u te vinde,
        Eer dat de Zon nam haar opgang,
        Nu u zoet wezen,
        Mijn schoon uitgelezen,
        Flora is mijn zin o hertsen dief,
        U kaken blozen,
        Gelijk de rode Rozen,
        Zij hebben mijn zinne bevangen schoon lief.
      
      
        Herder ik laat niet om u mijn slape,
        Daar ik tot u en heb geen zin,
        Ik houd mij bij mijn kudde met schapen,
        Dat zijn de geen die ik besin,
        De welk ik leide,
        Langs de groene weide,
        Bij de Rievieren op barg en daal,
        Terwijl zij eten,
        Ben ik neer gezeten,
        Daar hoor ik zingen den Nagtegaal,
      
      
        O Herderin schoon uytgeleesen,
        Hoor dog na de praat van de min,
        Want ik en kan zonder u niet wezen,
        Vermits ik geen ander bemin,
        Laat mijn dog raken,
        Eens u roder kaken,
        Onder het gelommert der boomense groen,
        De water beken,
        En zullen niet spreken,
        Noch tuigen het geen dat wij het samen doen.
      
      
        Wat meent gij daar mee o Herder,
        Nu gij mijn hebt in groen alleen,
        Zo datelijk gaat van mijn dog verder,
        Ik blijf bij mijn Schaepjes en anders geen
        Soeckje met vlijen,
        Mijn hier te beyleyen
        En door u smeeke te brengen tot val,
        Neen Waarde Herder,
        Gaat praten wat verder,
        U valsen wens niet beuren zal.
      
      
        Ach, ach mijn schone Herderinne.
        Gij zult mijn trouheyt zien voorwaar,
        Ik sprak dat woord uit zuivere minne,
        Zo waar als schijnt de Zonne klaar,
        Met hert en zinnen,
        Ik u recht beminne,
        Geeft mijn schone u hand maar op trou,
        Moet ik u derve,
        'k zal der van sterve,
        Ik en kies anders geen tot mijne Vrouw.
      
      
        Om dat ik zie o Herder verheven,
        Dat gij uit trouheyt mijn bemint,
        Zal ik mijn Trouw aan u dan geven,
        Want ik wordt heel tot u gezind,
        Wilt niet meer sugte,
        Maar schept genugte
        Want ik vereer u uit liefde mijn Trouw,
        Laat ons dan treden,
        In den Ege op heden,
        En leven saam als Man en Vrouw.
      
    
  