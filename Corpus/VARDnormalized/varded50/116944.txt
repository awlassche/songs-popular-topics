
    
      
        IK ben benauwt tot aan mijn droeve Ziel,
        Ik ben ontstelt in al mijn gantse Leden,
        En (na mij dunkt) ik hebbe goede reden,
        Mits ik zo ras en zo ellendig viel.
      
      
        Ik was een bloem, een onbesproken Maagd,
        Ik was zeer jong in Abrams Huis gekomen,
        Die heeft, eilaas! Mijn beste Pand genomen,
        Dat mijn nu eerst tot in herte knaegt.
      
      
        Had ik den Man tot vuilen lust gevergt,
        Had ik ter smuik zijn bedde gaan beloeren,
        Had ik zijn oog tot mij gesagt te voeren,
        Of hem misschien door ligten aard getergt,
      
      
        Zo waar ik werd te lijden deze pijn,
        En van mijn Huis en al zijn Huisgenoten,
        Te zijn verjaagd, te werden uit-gestoten,
        En met een ban aldus gestraft te zijn.
      
      
        Maar, het is zo verr’ dat ik ooit heb bestaan,
        Te zijn geneigd tot lust en Hoere-trekken,
        Dat ik daar van met schrik ben af geweken,
        En op geen Man ooit oog heb willen slaan.
      
      
        Maar ziet mijn Vrouw, die ik ten hoogsten agt,
        Die heeft mij zelfs door kragt van lange reden,
        Die heeft mij zelfs om deze daad gebeden,
        Die heeft mij zelfs tot haren Man gebragt.
      
      
        Indien mijn Heer tot lust mij hadd’ versogt,
        Ik hadd’ gewis zijn voorstel af-geslagen,
        Ik hadde voorwaar van al mijn leven-dagen,
        Mijn reine Ieugt aan genen Man verkogt.
      
      
        Maar doen een Vrouw, die ik ten dienste stond,
        Dit vreemd bedrijf genoegzaam kwam gebieden,
        En dat mijn Heer dit even liet geschieden,
        Heb ik mijn Ieugt ten lesten hem gejont.
      
      
        Ik werd bevrugt, en kreeg een aardig kind,
        Iae kreeg een Soon van wonder schone leden,
        Dies was mijn Heer te bijster wel te vreden,
        En ik van hem voor allen wel bemindt.
      
      
        Ik was hier na niet meer een slegte maagd,
        Die haar vermoeid met Schuren of te wassen,
        ’k En hoefde nooit op iemands dienst te passen,
        Vermits het zelfs mijn Vrouwe zo behaagt.
      
      
        Men hadd’ mij lief om mijn gewenste vrugt,
        Ik moest het kind met eigen Borsten zogen,
        Dat ging mijn staat al wederom verhogen,
        Ik was ontzien, en over-al gedugt.
      
      
        Daar was niet goeds dat op de Tafel kwam,
        Of mij werd straks een deel daar van gezonden,
        Het gants gezin dat scheen te zijn verbonden,
        Alleen te doen daar ik vermaak in nam.
      
      
        Ik mogt voor al van niemand zijn gestoord,
        Op dat mijn Zog dog niet en sou verhitten,
        Ik moest al staag op sagte Rozen zitten,
        En niemand sprak tot mij een vinnig woord.
      
      
        Het Kind dat wies en werd allencxkens groot
        Men gaf het toe bij naast in alle zaken,
        Ten mogt het schier bij niemand qualik maken,
        En ziet het was de Vrugt van mijnen Schoot.
      
      
        Mij dagt ik mogt nu vrij wat breder gaan,
        Dies schoon mijn Vrou mij somtijds wou scholiere
        Ik steld’ het vast, ’k en hoefd’ haar niet te vieren,
        ’k En wou geen agt op haar bevelen slaan.
      
      
        Ik dagt, ik hadd’ mijn heer nu tot een vriend,
        Die sou mijn doen genoeg bij haar verschonen,
        Ia boven dat wel rijkelijk belonen,
        Want (zo mij dogt) ik haddet al verdiend.
      
      
        Ik werd te fier door al het groot gemak,
        Ook was mijn Kind gants dertel opgewassen,
        Dies woud’ ik naan op enig Mense passen.
        Ag weeld’, eilaas! gij zijt een lastig pak.
      
      
        Nu, het is gebeurt dat Sara werd verhoogd,
        En dat uit kragt van Godes milden zegen,
        Zij heeft een Soon, tot hare vreugd gekregen,
        Ook doen in haar de Moeder was verdroogd.
      
      
        Daar juygt het huis en maakt een blij gebaar,
        Als meerder glants komt aan den Hemel schynen,
        Dan moet moet terstond het minder ligt verdwijnen,
        Ag! dit werd ik van stonden aan gewaard.
      
      
        Mijn Kind nam af, hoe meer dat Isaac wies,
        Een ieder sogt met hem voort aan te spelen,
        Dit is mij spijt, en doet mijn herte kwelen,
        Vermits ik zag voor mij een groot verlies.
      
      
        Maar Israël gants welig op-gevoet,
        En niet gewoon voor enig kind te wijken,
        En liet niet af zijn broeder door te strijken,
        En queld’ hem staag, gelijk de jonkheid doet,
      
      
        Mijn vrouw wardt gram en gaat met rijp beleid
        Aan haren man den gantsen handel klagen,
        Zij wil van mij geen smaadheid langer dragen,
        Ia drift dan, ons het Huis moet zijn ontseydt.
      
      
        Maar nooit en kwam in mijn verdwaelden zin,
        Dat Abraham van mij sou konnen scheiden,
        En mijnen Soon uit zijnen Huize leiden,
        En evenwel hij dedet niet-te-min.
      
      
        O Nagtegael die op de Peuw’le zit,
        Gij kond voorwaar te wonder kragtig zingen,
        Gij kond de geest van grote mannen dwingen,
        En treft alzo u voorgenomen wit.
      
      
        Het was gans vroeg, de gulde Zonne rees;
        En ziet! mijn Heer kwam in mijn Kamer treden,
        En ik beslot, uit syn gestrengde reden,
        Dat hij ons bij een open Deure wees.
      
      
        ’k En wil geen twist ontrendt mijn Egte-bed,
        om uwen het wil, na dezen langer drijven,
        Ik ben, zeid hij (vermoeid te horen kijven,
        Maakt u van hier, en leidt u Zone met.
      
      
        Hij gaf mij brood en water, zonder meer,
        Dat was, eilaas! mijn voorraad om te reizen,
        Kan ik hier op ooit zonder tranen peizen;
        De kleinen loon van zo een groten Heer,
      
      
        Daar stond ik doen gelijk als buiten raad,
        Ik wou het stuk voor mijnen Heer verschonen,
        Maar ziet! mijn Vrouw die kwam haar ook vertone
        En na mij dogt, vrij met een fel gelaat.
      
      
        Wat sou ik doen? ik gaf een diepen sugt,
        En ook mijn Kind begon hier om te wenen,
        Maar wie ik zag, die schenen harde stenen,
        Al wat ik zei, men sloeg het in de lucht.
      
      
        Och! mocht ik nu eens klagen na den eis,
        Ik hadde vrij mijn Here wat te zeggen
        Ik hadde vrij op Sara wat te leggen,
        Maar neen (het is best) ik toome mijn gepeys.
      
      
        Bedroefde Ziel, en maakt u daar niet vast,
        Laat ons veeleer in onzen Boezem delven,
        het Geen Mens en lijdt als door zijn eigen zelven,
        Hebt dan geduld, en draagt u eigen last.
      
      
        Gaat klimt eens af en daalt in u gemoed;
        Gij zult haast zien den grond van uwe plagen,
        Gij hebt, eilaas! geen weelde konnen dragen,
        Gij hebt u Kind te dertel op-gevoedt.
      
      
        Gij waard te trots, en steld’ u boven al,
        En hebt veragt al die u eerst geleeken,
        Het scheen gij waard bij niemand ooit te spreken,
        Ziet dus zo komt den hoogmoed voor den val.
      
      
        Gij naemt vermaak ontrent een Egten-man,
        Daar gij veel eer u Here moest verspreken,
        Maar neen, gij zijt uit uwen pligt geweken,
        Gij smaakt daar nu de wrange vrugten van.
      
      
        Schoon iemand dient, en dat hij bij geval,
        Door heer of Vrouw vericht werd tot de zonden:
        Hij is daar toe in genen deel verbonden,
        Gods eerste wet die bint hem boven al.
      
      
        Nog heb’ het stuk niet als het dient gevat,
        Als gij zo breed gaat in u herte klagen,
        Dat gij als niet van Abram hebt gedragen,
        Daar gij nogtans geniet een groten Schat.
      
      
        Des heren vrees hebt gij van hem geleerd,
        Dat is voor al een wonder rijken zegen,
        En zekerheid, een ligt op uwen wegen,
        Ziet datje daar u hert niet af en keert.
      
      
        Wel aan, o God, aanziet mijn droeve Ziel,
        ’k Ben in den geest bedrukt en regt verslagen,
        Heeft uwe Geest een wonder groot behagen,
        Schoon die wel eer in grove zonden viel.
      
      
        Gij zijt mijn troost mijn hoop en gantse kragt
        Verlost mij dog uit dit ellendig wezen,
        En wilt uit gunst mijn droeve ziel genezen,
        Gij zijt alleen van wien ik zegen wagt.
      
    
  