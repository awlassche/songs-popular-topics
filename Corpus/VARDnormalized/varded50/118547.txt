
    
      
        OLden Eyberg, wie kan weten,
        Of gij zo misschien meugt heten,
        Om dat gij Oud Eiberg zijt,
        En dien naam hebt nagelaten,
        Als het gebouw van kerk en straten
        Nieuws gezet wierd aan uw zijd.
      
      
        Ziet, gij hebt en houdt dien name.
        Hebt de daat ook, en houdt t'same.
        D'oud en eerste liefde steeds,
        Die bij jongen en bij ouden
        Al te zeer is aan het verkouden,
        Ja schier uitgeblust alreeds.
      
      
        Dat noit onder u verouwe
        het Oud gebod van liefd' en trouwe,
        Ons door Jesus leer en wet
        En zijn voorbeeld zo gegeven,
        Dat het nu en al onze leven,
        Is en blijft een nieuw gezet.
      
      
        Olden-Eiberg, u bemin ik.
        In u lieve buerte win ik,
        En uw ijver neemt al toe,
        T'saam bij ouden en bij jongen.
        (God zij daar voor lof gezongen.)
        Wordt hier van doch nimmer moe.
      
      
        Is uw kerk-gank na gelegen,
        Langs vermakelijke wegen,
        Hard en effen als een deel,
        Wilt hem dan met vreugd passeren.
        Laat u noit daar van afweren,
        Door iet anders dat u streel.
      
      
        Zulk een weg moet u doen haken,
        Om ook slecht en recht te maken
        des Heren weg, en zijne paan,
        Dat de Koninck aller eren
        Tot u herten in mag keren
        Zonder haast weer door te gaan.
      
      
        Ziet gij dan de Zonnen straalen,
        Uit den oosten voor u pralen,
        (Eerse zuidwaarts klimt in top)
        Als een Bruidgom uit zijn kamer;
        Denkt daar bij: veel aangenamer
        Gaat de heil-zon voor ons op.
      
      
        Ziet gij voort den Berkel vlieten,
        En u sterk te moete schieten,
        Dat u dan te binne kom,
        Hoe gij ook alzo, met hopen,
        God door ijver aan moet lopen,
        Als een sterke water-stroom.
      
      
        Merkt op, hoe die zuivere beke
        Onophoudelik houdt haar streke,
        Zonder dat s'oit rugwaarts keer,
        Zo moet gij ook noit bezwijken,
        Noch van God te rugge wijken,
        Of beweegt zijn gins en weer.
      
      
        Hoort wat Christus Dienaars zeggen,
        Om het, met heilig overleggen,
        Te bewaaren, als Mary,
        Zijn aandacht'ge kuysche Moeder,
        Dat het u tot zielen voeder
        Ter bestemder tijd gedy.
      
      
        Wederhaalt malkaar, al gaande,
        Waar de Leraar toe vermaande,
        Wat hij strafte, wat hij prees,
        Waar hij trooste, waar hij dreigde,
        Waar hij alles henen neigde,
        Wat hij allersterckst bewees.
      
      
        Wordt door het ongemak niet droever,
        Als u, op den hogen oever
        Dan de wind om de oren blaast,
        Hoedt u slechts, dat al dat fraaje
        U daar niet uit het hoofd en waaje
        En in wind verdwijn te haast.
      
      
        Noch bescheid' ik en bedinge,
        Als ik in uw buerte singe,
        En met vraagjes onderricht,
        Komt dan lieflik bij malkander,
        Dat gij de een zo wel als de ander
        In het gezelschap wordt gesticht.
      
      
        Zit dan niet gelijk versuften:
        Nadert, uit uw beide klusten
        Van de recht' en slinker zij,
        Daar wij zijn in huis gekomen,
        Of in schaduw van de bomen
        Nedersitten op een rij.
      
      
        Het Brengt genoegen en gewin toe.
        Heeft'er jemant noch geen zin toe,
        Leidt dien ook al soetjens aan,
        Dat hij het eens kom zien en horen.
        Het Zal misschien hem zo bekoren,
        Dat hij meermaals mee wil gaan.
      
      
        Lieve, doet het, met u allen,
        Niet om mij slechts te gevallen,
        Maar meest om uw eigen best,
        Niet uit vrees, of als gedwongen,
        Maar door liefde sterk gedrongen,
        En vrijwillig aangeprest.
      
      
        'k Zal, met u aldus te leren,
        Niemants geld of goed begeren.
        'k Zoek het uwe niet, maar u.
        'k Stell het aan uw eigen oordeel.
        Zoek ik oit van u mijn voordeel,
        Blijft van mij vrij altijd schuw.
      
      
        'k Hebb' meer ijver en verlangen
        Om te geven dan te ontvangen,
        Mits mij zulks veel saalger is.
        Maar ik zal gedurig haken
        Om uw zielen rijk te maken,
        Zo ik goud en zilver miss'.
      
      
        Olden Eiberg, neemt in het goede
        Wat ik, oprecht van gemoede,
        En uit liefde, voor u doe.
        Zo gij, na mijn wel-behagen,
        Mij wat goeds weer toe wilt dragen,
        Draagt mij weder-liefde toe.
      
    
  