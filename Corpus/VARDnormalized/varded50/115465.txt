
    
      
        ACh! Roosemondtje, mijn zoete Meid,
        O! overschoone Blom, en pronk der Vrouwen!
        Mijn hart inwendig staegh zucht en schreyt,
        Wanneer ik u aanschijn niet mag aanschouwen:
        Ach! al, al, al, al al mijn vreugd vergat:
        Wel zoete Bekje zegt wat raad?
        Ei geeft mij doch een weinig baat.
      
      
        Philander, benje zo zeer bedroeft,
        Dat gij geen lust noch vreugd hebt in u leven?
        Wel, waarom hebje dus lang vertoeft,
        Eer datje het mij te kennen hebt gegeven?
        Ach! dat, dat, dat, dat, dat ik had verstaan
        Wat druk en pijn u mocht aangaan;
        Al dit verdriet waar lang gedaan.
      
      
        O zoete Susje! O klaar fontein!
        O schone glans! die het alles gaat te boven,
        Gij wast mijn wonden zo fris en rein,
        Dat ik die gonst niet kan ten vollen loven,
        Iae lie-lie-lie-lie-lieve Rosemondt,
        Mijn hart dat wordt geheel gezond
        Deur deze vreugd die gij mij jondt.
      
      
        Mijn troost, mijn hart, al mijn levens vreugd,
        Ach dat wij eensjes bij malkander waren,
        (Ik meen) jij zout heerlijk zijn verheugt,
        Geen pijn noch smart en sou ons meer bezwaren:
        Als ik, ik, ik, ik, ik u lipjes teer
        Dan drukken mocht, na mijn begeer,
        Ion hartje sou verkwikken zeer.
      
      
        Als het mag geschieden in eer en deugd,
        (Of tot vermaak) zo ben ik daar niet tegen:
        Want ziet, het beurt dat de jonge Ieught
        Somtijds tot vals bedrog sou zijn genegen.
        O neen, neen, neen, neen, mijn lieve Kind:
        Want sulckx men nooit, bij mij bevind.
        Tot alle deugd ben ik gezind.
      
      
        Philander, het gene gij hier nu zegt,
        Sou dit voorwaar doch in der daad zo wezen?
        Ia Roosemontje, dat is oprecht,
        Weest vrij te vreen, en wilt daar niet voor vrezen.
        Wel non, non, non, non, non, ik ben gerust.
        Adieu dan, mijn Vermaak en lust.
        (Maar ei, noch eerst een reis gekust.)
      
    
  