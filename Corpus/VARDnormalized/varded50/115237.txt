
    
      
        Waarom al dit swaermoedigh zuchten,
        O zwakke mens, in uw verdriet?
        Waarom is het, dat men u dus ziet
        Gants troosteloos en vol van duchten
        In dit uw tegenwoordig kruis,
        het Gheen God de Heer u zendt te huis?
      
      
        Indien gij wilt verzekerd wezen,
        Dat God u als een Vader mint,
        En dat gij zijt syn lieve kind,
        Zo moet gij geen castydingh vrezen;
        Het is een oprecht Vaders hert,
        Als het kind van hem getuchtight werd.
      
      
        Daarom wilt liever u verblijden,
        Dat hij u heden kent zo waart,
        Dat hij u niet en heeft gespaard
        Van het gheen dat all syn kind'ren lijden:
        het Zijn bastaerds en syn kind'ren niet,
        Die nimmer weten van verdriet.
      
      
        Bezwijkt dan niet, maar wilt doch lopen
        Met lijdzaamheid, gelijk een held,
        De loop-baen die u is gesteld,
        Na korten tijd zo meugt gij hopen
        De krone der gerechtigheid,
        Die al voor u is weg geleid.
      
      
        Wilt gij doch onze leyds-man wezen,
        O Jesu, die in deze baan
        Ons zijt zo trouwlik voor-gegaan:
        Ons zwakheid doet ons licht'lik vrezen,
        Maar zo gij ons wilt maken sterk,
        Zijn wij bekwaam tot alle werk.
      
    
  