
    
      
        ADams Oofts verboden bet
        Doet dat elk in des aanschijns zweet
        het Daagelijks brood met kommer eet.
        het Is een vloek dat d'aarde
        Doorn en distels baarde:
        Nu moet elk, zo God gebood,
        Werken om zijn eigen brood.
      
      
        Maar het ziel-brood kost vrij meer:
        het Bloedig zweet van onzen Heer,
        Dat van het worst'lend Lichaam neer
        Stroom-wijz is gelopen,
        En in het stof gedropen,
        Ja zijn zielen-arrebeid
        Is daar aan te kost geleid.
      
      
        Zonden vloek-vrucht wierd zijn kroon:
        Welkers prikkels, ach wat hoon!
        Griefden het hoofd van Godes Zoon.
        Die de schuld heeft moeten
        Aan de kruis-boom boeten,
        En de vloek van het aardrijk nam
        Die door Adam op ons kwam.
      
      
        Doch dit Brood ter zielen-spijs
        Krijgt men op de lichtste wijs:
        Jesus wil noch geld noch prijs;
        het Kost van onze zijde
        Werk, verdienst', noch lijden:
        Wijl Hij het dierbaar Hemel-brood
        Aan wie wil om niet aanbod.
      
      
        Kom maar hong'rig tot Hem gaan:
        Heb de mond slechts opgedaan:
        Neem het uit zijn handen aan;
        Dat u uit genaade
        het Hemel-man verzaade,
        Waar van wie gegeten heeft
        Nimmer sterft, maar eeuwig leeft.
      
      
        Geef mij, Heer! dit brood altijd,
        Dat van sterven mij bevrijd:
        het Geen Gij, Heiland, zelve zijt:
        Op dat hert en tonge
        Uwen lof steeds zonge:
        En mijn ziel, van vet en smeer
        Dronken, leeft dan tot uw eer.
      
    
  