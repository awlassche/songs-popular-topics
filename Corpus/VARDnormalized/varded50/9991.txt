
    
      
        Ik wens gheen soeter tijd,
        Als dat men staat en vrijt
        Voor zijn Zieltreckend deurtje,
        Slechts om een lieve lonk,
        Die strakx des Borst ontvonck,
        Door het aldernauste scheurtje;
      
      
        En dat bij nare nacht,
        Met onghemeene klacht,
        Alleen om troost te winnen,
        Schoon dat ik buiten sta,
        Gheschiet mijn groot ghena.
        Als ik haar zo mag minnen.
      
      
        Mijn hart dat springht van vreugd,
        Wie kan des trouwe deugd
        Na zijn waardij beloone?
        Ik kus tot dank de ring,
        Singh sachjes Keeltje singh
        Ter eren d'overschoone.
      
    
  