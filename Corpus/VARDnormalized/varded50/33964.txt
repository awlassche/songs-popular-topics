
    
      
        ALs Jezus uit den Tempel treden,
        Toen kwamen zijne Jongeren,
        En spraken tot hem deze reden,
        O Meester, ziet des bouselen.
      
      
        Aanziet eens watte grote stenen,
        Hoe wel den Tempel is gebouwd.
        Maar Jezus zeid daar op met enen,
        Gij deze timmering aanschouwt.
      
      
        Voorwaar, ik tot ulieden zegge,
        De dagen zullen komen aan,
        Dat niet een steen zal blijven legge,
        Of op den ander blijven staan.
      
      
        Wanneer Heer Jezus was gezeten,
        Van waar men ook den Tempel zag,
        Op d'hoogen Berg van Oliveeten,
        Zijn Jongers deden hem een vraag.
      
      
        O Meester, wilt ons een bedieden
        Hier van kentbare teykenen,
        En ook wanneer of zal geschieden
        Uwe komst, en eeuws vervullingen.
      
      
        Heer Jezus tot zijn Jongers zeide,
        Ziet toe, en waght u al te zam,
        Op dat u niemand en verleidde,
        Veel zullen komen in mijn Naam:
      
      
        En Christus zeggen haar te wezen,
        En zo verleiden menig man,
        Daarom en wilt niet volgen dezen,
        En dezen tijd die komt dight an.
      
      
        Van krijg en oorlog zult gij horen,
        En van geveght en krijgs-rumoer,
        Dan zal der komen tot uwe oren
        Veel muytenati, en oproer.
      
      
        Maar wilt u zelven niet ververen,
        Wanneer gy-lieden dit zult zien,
        Want dat zo ras niet zal passeren,
        Maar eerst zo moet het al gezien.
      
      
        de een nati tegens de ander nati
        Zal opstaan, ende oorlogen,
        Aerdt-beevingh, met veel desolati,
        Honger en pestilentien.
      
      
        Veel dreygementen ende vrezen
        Zal de Hemel d'menschen jagen aan,
        Veel teykenen daar zullen wezen:
        Maar het is hier mee nog niet gedaan.
      
      
        U zelven wilt eerst wel slaan gade,
        Want zij u zullen leveren,
        Vervolgen, ende ook verraden,
        In Synagogen geselen.
      
      
        In heghtingh zullen zij u kwellen,
        Voor Prinsen en voor Koningen,
        Om mijnen Naam men u zal stellen,
        Dit zullen zijn denkteekenen.
      
      
        Het Evangelium moet wezen
        In alle volken eerst gepreekt,
        Als men u leevert wilt niet vrezen,
        Of overleggen wat gij spreekt.
      
      
        Ik zal u taal en wijsheid geven,
        Die niemand konnen zal weerstaan,
        Niet uit u zelven: maar gedreven
        Gij zijn zult van Gods Geest voortaan.
      
      
        Gij raken zult in tribulati,
        Door Vaders, Broeders, Vrienden groot,
        U leev'ren zal uw eigen nati,
        En sommig brengen tot der dood.
      
      
        Een Broêr zal zijn zijns Broêrs verrader,
        Een Vader brengt zijn Kind in nood,
        De Kinders haren eigen Vader
        Ook zullen brengen tot der dood.
      
      
        En gy-lie zult van alle nati
        Gehaat zijn, en een groot getal
        Zal vallen in schandalisati,
        Den een den ander haten zal.
      
      
        Dan zullen der veel vals Profeten
        Opstaan, en brengen veel tot fout,
        Terwijl de boosheid ongemeten
        Vergroot, zo wordt de liefde kout.
      
      
        Wie tot het einde toe volharde,
        Zal Zalig zijn; en niet een haar
        Van uwe hoofd  vernield zal warde;
        In lijdzaamheid uw Ziel bewaar.
      
      
        Dit Euangely zal men Preken,
        Tot tuigenis der Heidenen,
        De heele Wereld door tot teken,
        Dan zal zijn de vervullingen.
      
      
        O Heer, daar is zo veel te lijden,
        Verleend ons togh standvastigheid,
        Op dat wij komen tot verblijden,
        Dat g' uwe belijders hebt bereid.
      
    
  