
    
      
        ACh zoete Koningin, beheerster van mijn zinnen,
        Die lieffelijck gebiedt al wat natuur mij gaf,
        En somwijl alst u lust verkwikt mij door u minnen,
        En weder als gij wilt, verdelgd mij in het graf.
      
      
        Als ik de glans aanschouw van u volmaakte leden,
        En als u ooghjes blij beschijnen mijn gezicht:
        Die als twee starren zijn en lichten hier beneden,
        Als stralen van de Zon, wordt mijn gemoet verlicht.
      
      
        Lief als ik bij u kom, dunkt mij dat al de Wolken
        Van des Hemels blauw gewelf zich scheyen van malkaer.
        En dat ik zie een glans die al de stomme tolken,
        Van mijn bezwaard gemoet bevrijden voor gevaar.
      
      
        En raak ik dan u kleed, of u corale lipjes,
        Wiens lieve aessems geur en honig zoete don,
        Mijn schijnen Nectar die ik suyge van de tipjes,
        Zo is mijn wezen schijn, door het kussen van mijn Vrou.
      
      
        En komt gij dan u mond u lipjes eens te ontsluiten,
        Waar door ik hoor u stem die het soetst geluid verdooft:
        De vreugd springht in mijn hart, de droefheid moeder buiten,
        Want uwe blyschaps schijn de druk zijn wezen rooft.
      
      
        Als ik dan uitgestrekt mijn zelven geef tot rusten,
        En leger op het bedt mijn afgesloofde leen:
        Zien ik u schone geest waar in ik mijn verluste
        (Maar laas!) als ik ontwaak vind ik mij weer alleen.
      
      
        Ach mocht ik dan Goddin gestadig bij u wezen,
        Wie u volmaakte deugd, u schoonheid u beleid:
        De glory van de wereld en al mijn vreugde lezen,
        Ik liet een Konings staat, en koos die waardigheid.
      
    
  