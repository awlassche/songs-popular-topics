
    
      
        Mijn waarde Ziel hoe dus ontstelt,
        Wilt doch niet langer blijven treuren,
        Die zonden-last die u nu quelt,
        Zal immers Jezus van u scheuren.
      
      
        Al zijn u eigen krachten zwak,
        Wilt uwen nood aan Iesum klagen,
        Bezwijkt gij onder het zonden-pak,
        Vertrouwt op hem hij zal het dragen.
      
      
        Hij noodige u nu aan den Dis,
        Waarom dan zo een rouw bedreven?
        Steunt maar op hem, hij zal gewis,
        U ook wel vorder krachten geven.
      
      
        Met recht mijn Ziel zijt gij bevreesd,
        Tot deze Heiligheid te naken,
        Laat vrij u zonden, minst en meest,
        U droevig en bekommert maken.
      
      
        Maar laat geen droefheid meester zijn,
        Wendt u tot Gods barmhertigheden,
        Wat zegt der Zielen Medicijn?
        Hoort doch zijn Woord en zoete reden.
      
      
        Hij roeptse niet die zijn gezond,
        Maar wil der zieken Herder wezen;
        Heeft u de zonde dan gewont?
        Dien Jezus zal u weer genezen.
      
      
        O Jezus des herten troost en vreugd,
        Nood gij de Zielen vol gebreken,
        Op dat gij zo de zieken meugt,
        Door u Bloed wassen ende kweken.
      
      
        Al is mijn Ziel dan zeer bemorst,
        Noch wil ik evenwel niet schromen,
        Tot u, O! lieve vrede-Vorst,
        Tot u, mijn Heiland, toe te komen.
      
      
        Gij hebt, O Heer! u liefd’ en kracht,
        In u vernedering bewezen,
        Al is ieder, die men tot u bracht,
        Door uwe handen wierd’ genezen.
      
      
        Wilt ook alzo mijn zieke Ziel
        Met allerlei elend’ bewaren,
        Optrekken uit de modder-wiel,
        En in u Bloed, O Iesu baden.
      
      
        O Iesu, Christi, Davids Soon,
        Ik zo een arme blind geboren,
        Buyg mij voor u Genaden-throon,
        Laat mij u stem, u stemme horen.
      
      
        Tot het goede ben ik doof en stom,
        Ach! wilt u over mij ontfermen,
        Mijn hert is kout, O Iesu! kom
        Wilt mij door uwen Geest verwermen.
      
      
        Ik ben ook kreupel zwak en lam,
        Om iets tot uwer eer te werken.
        Och! of u kracht van boven kwam,
        Om mijne zwakheid te versterken.
      
      
        Was ik alleen maar krank en zwak,
        Maar het vrees dat ik ben dood in zonden:
        Doch Jezus, die des doods prikkel brak,
        Mijn Heiland, held ook zulke wonden.
      
      
        Doe Lazarus begraven lag,
        Kwaamt gij hem Jezus weer verwekken,
        Wilt ook alzo mijn Ziele, ach,
        Nu uit het graf der zonden trekken.
      
      
        Ook was de gantse wereld dood,
        Eer gij haar kwaamt in liefd’ aanschouwen,
        Sou dan mijn Ziel in dezen nood,
        Op u mijn Heiland, niet vertrouwen?
      
      
        Tot uwen sou ik doch henen gaan?
        Bij u alleen, bij u is het leven:
        U zoete Iesu kleef ik aan,
        Aan u wil ik mij gantselijk geven.
      
      
        Ik steun op u, O sterke Held!
        Die dood en duivel hebt verwonnen,
        Ia al de helsche macht geveld,
        Gij zult mij dode het leven jonnen.
      
      
        Ik ga dan na u Vreugde-feest,
        Maar ach! daar zijn noch felle troepen,
        Die al haar krachten onbevreest,
        Om mij te stuiten, het samen roepen.
      
      
        Mijn eigen vlees, zo vol bedrog,
        Komt mij aan allen zijden kwellen,
        Waar bij sigh ook de wereld noch
        Vervoeght, met het boos gedrocht der hellen.
      
      
        Al is het dat zij niet gants mijn hert,
        Van u, mijn Herder, kunnen trekken;
        Zij konnen echter zware smert,
        En ongeneught daar in verwekken.
      
      
        En weten door een lozen schijn,
        Mijn zinnen zeer in het warr’ te brengen;
        Om dan alzo haar boos fenijn,
        Door all’ mijn leden te vermengen.
      
      
        O trouwen Herder staat mijn bij,
        Ach! wilt u over mij ontfermen,
        En voor die wreede wolven mij,
        Door uwe sterke hand beschermen.
      
      
        Ik heb geen kragt, noch weet geen raad,
        Hoe ik haar tegenweer zoudt bieden,
        En zijt mijn troost, mijn toeverlaat,
        In uwe armen kom in vlieden.
      
      
        Mijn kracht is niet als ijdel kaf,
        Een riet waar op men niet kan steunen,
        Gij zijt mijn sterke stok en staf,
        Op u mijn Heiland, wil ik leunen.
      
      
        O Iesu, het gekrookte riet,
        Wilt gij doch immers niet verbreken,
        Het rookend’ lemmet zult gij niet
        Uitblussen, maar veel eer ontsteken.
      
      
        Mijns herten lamp is zonder vlam,
        Wilt doch die oly, daar in gieten,
        Die uit u eigen herte kwam,
        Van het hout des Kruyces tot ons vlieten.
      
      
        O eeuwig Ligt, O klare Zon,
        Wilt doch mijn herte nu bestralen,
        Laat uwe stromen, vreugde-bron,
        Doch binnen in mijn Ziele dalen.
      
      
        Ik armen worm kom dan, met u,
        Tot u, O Zoete Jezus kruipen,
        En nevens des Vijands leger nu,
        Aan uwe Liefde-tafel sluipen.
      
      
        Mijn trouwe Heiland, laat mij, ach!
        Maar onder uwe tafel wezen,
        Op dat ik daar de brokjes mag,
        Gelijk de hondekens, oplezen.
      
      
        Ik ga dan heen, mijn Heiland kom,
        Wilt mij met uwe vlerken dekken,
        Ik ga, maar wilt mij Bruidegom,
        Met uwe liefde-koorden trekken.
      
      
        O Iesu, grijpt mij bij de hand,
        Set doch mijn herte gretig open,
        Op dat zo zonder tegenstand,
        U balsem in mijn Ziel mag lopen.
      
      
        Ach! geeft nu dog een wormke kragt,
        Laat uwe macht in zwakheid blijken,
        Komt in mijn Ziel die op u wagt,
        En wilt daar nimmermeer uit wijken.
      
    
  