
    
      
        Van al wat op der aarden is,
        Het geen de mensen loven,
        Indien een deugd van waarden is,
        Niets gaat de Liefd’ te boven.
        De Liefd’ is ver het alderbest,
        De Liefd’ van God den Heer;
        van Wien zij (diep in het hart gevest)
        Daalt tot de mensen neer.
        Waarom ook onzen Here
        De Liefd’ in zijne Lere
        Het grootste der geboden noemd;
        En Paulus zijn Gezant
        Die boven alle gaven roemd,
        Of hoog-begaaft verstand.
      
      
        Hoor hem het geen hij hoog verheft,
        Met Liefde vergelijken:
        De Liefde, zegt hij, overtreft,
        het Moet alles voor haar wijken.
        De Liefd’, als alles deugden stut,
        Omvangt s’ in haren schoot;
        Maar zonder Liefd’ is het al, hoe nut,
        Onnut, ja dor, en dood.
        Schoon iemand kon verhalen
        Met all’, ook Englen-talen
        Zeer hoge leer, het is altemaal,
        Zoo hij geen Liefde heeft,
        Als klank van schel, of van metaal,
        Die geen beduiding geeft.
      
      
        Al had ik gaaf van Prophecy,
        En het geheim doorgronde
        Van alles wat verborgen zij,
        En alles weten konde:
        Schoon ik, door groot Geloof versterkt,
        Maak bergen tot een dal,
        Indien de Liefd’ in mij niet werkt,
        het Is alles niet met al.
        Al schonk ik al mijn have
        Den armen, tot een gave:
        Ia schoon ik het lighaam (dit gaat veer)
        Ten vuur ook overgaf,
        Doch zonder Liefd’, ik voor den Heer
        Trek daar geen voordeel af.
      
      
        Maar Liefde, daar zij het hart bewoond,
        En voerd op hoger trappen,
        Straald uit door Deugden, die zij toond,
        Vol Godlijk’ eigenschappen.
        De Liefde, vol Langmoedigheid,
        En vaart niet toornig uit.
        In het weldoen blijkt haar Goedigheid,
        Die stuursheid buiten sluit.
        Zij kropt geen Nijd in het harde;
        Maar treurt om des naastens smarte.
        Geen loosheid, of lichtvaardigheid
        Vertoond s’ in re’en, noch ze’en.
        Verheft zich door Hoogaardigheid
        Niet boven andren heen.
      
      
        Onschiklijkheid in praat, gewaad,
        En daden zal zij vlieden.
        Ook zoektze niet haar eigen-baat,
        Tot sa van andere lieden.
        Zij, over ongelijk of smaad,
        Geen bittre wrok en voed.
        Van niemand Denkt zij enig Kwaad;
        Veel min, dat zij het hem doet.
        Zij zal haar noit Verblijden
        Dat andere in zonden glijden,
        Op dat zij vromer werd geacht:
        Maar gunt elk haren aard,
        Dat hij de ware deugd betracht,
        het Welk in haar vreugde baard.
      
      
        Word iemand door een zond verrast,
        Zij zal die Dekken, doven:
        En hoort s’ iets kwaads tot zijnen last,
        Het best van hem Geloven.
        Is het kwade waar, zij Hoopt noch al,
        Of het hem berouwen mogt;
        Dies zij hem gaarn verdragen zal,
        Of s’hem behouwen mogt;
        De Liefd’, die wij beschrijven,
        Zal hier, en eeuwig blijven.
        het Zij talen, kennis, prophecy,
        Zij zullen al vergaan:
        Voeg daar het Geloov’, en Hope bij.
        De Liefd’ zal eeuwig staan.
      
      
        O Eed’le Liefd’, van God gedaald!
        O bron van heil, en vreugden!
        De ziele, van uw kracht bestraald,
        Vloeid uit tot alle deugden.
        Gij maakt de mens van Godes aard,
        Want God vloeid uit van Goed.
        Zoo krijgt hij, die gij wedervaard,
        Een God-geaard gemoed.
        Die na uw vurig draven,
        Deelt gij uw dierbre gaven.
        Want gij, O Liefde, zijt de band,
        Waar door het Godzoekend hert
        Hier en hier na, in d’hoogste stand,
        Met God verenigd werd.
      
    
  