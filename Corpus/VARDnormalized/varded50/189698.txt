
    
      
        Verban uit u all' aardsch' en ydle zorgen,
        Die uwen geest versmoren en verworgen.
        Volg hier in niet der heidenen gedrag,
        Door zorg geprangt en angstig nacht en dag.
        Men hoort hen veel in hunne blindheit klaagen,
        Vol ongedults, en in vertwyfling vraagen:
        Waar haalen wij ons levens onderhoudt?
        Wat voedt ons alsw' in jaaren zijn veroud?
      
      
        Zoog' u bevind, o Christnen, in elenden,
        Zoo moetg' u straks naar God, uwe Vader, wenden.
        Zijt gij hem min dan het pluimgedierte waard?
        De zwaluw, mus, die hij haar spijs beschaart?
        Hij geeft alleen het gansche mensdom het leven,
        Bezorgt ook het vee, waar toe het word gedreven.
        De leliÃ«n bekleed hij op het veld,
        Zodat zijn gunst alomme wordt gespelt.
      
      
        Stelt dan op God alleen uw zielsbetrouwen.
        In uw elend' moet gij zijn hand beschouwen,
        Die met zijn roe u als een Vader slaat;
        Doch steunt op hem als uwen toeverlaat.
        Dat des werelds vrees in u word' afgesneden,
        Want elke dag heeft zijn zorgvuldigheden;
        Maar God draagt zorg voor het geen toekomstig is,
        En waakt altoos voor uw behoudenis.
      
    
  