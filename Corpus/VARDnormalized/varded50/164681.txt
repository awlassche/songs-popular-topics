
    
      
        DE wijsheid die is uitgevaren,
        Om haar aan het volk te openbaren,
        En daarom roeptse over-luit
        In al de poorten van de steden,
        En al waar vele mensen treden,
        Aldus voor het volk haar reden uit:
      
      
        Hoe lang, o dwaze, domme zinnen!
        Wilt gij de dwaasheid dus beminnen,
        En gaan op spotters wegen voort:
        Zal nooit de tucht uwe zin op-scherpen?
        Of zult gij alle tijd verwerpen,
        Des Heren wil, en wet, en woord?
      
      
        Wild och uwe gangen omme-keren,
        En schikt u gang na mijn begeren,
        En neemt de tucht van herten aan:
        En ik zal alsdan u verklaren
        Des levens pad, en openbaren
        Aan u, den weg die gij moet gaan.
      
      
        Maar als ik roep uit alle krachten,
        En niemand op mijn stem wilt achten,
        Noch luisteren na mijn gezegd:
        En strek mijn hand uit haar te vaten,
        En niemand hem wil leiden laten,
        Noch wijken van zijn bozen weg:
      
      
        Zo zal ik dan, als haar komt drukken
        Den nood, in dood, en ongelucken,
        Ook lachen in haar tegenspoen:
        En helpen niet wanneer ze klagen:
        Maar spotten dan, wanneer de plagen,
        Van schrik, en angst haar sterven doen.
      
      
        Daarom dat zij de ware lere,
        Aan haar gegeven van den Here,
        Niet hebben in haar doen betracht:
        En daer-en-boven, te allen tijden,
        Al mijn straffen en kastijden,
        Niet aangenomen, maar veracht.
      
      
        Laat haar dan wederom ter degen,
        De vruchten van haar boze wegen
        Op eten, totse worden zat:
        Want onheil, ramp, en ongelucken,
        Die spruiten uit al zulke stukken,
        En wassen, op het Godloze pat.
      
    
  