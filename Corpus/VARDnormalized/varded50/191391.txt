
    
      
        O God, sijt mij genadig, en behoed
        Mij voor den man, die dorstig na mijn bloed
        Mij staag bevecht en die mij met de voet
        Ter neder zoekt te treden.
        Mijn spieders gaan mij na met loose schreden:
        Des volks is veel van wien ik werd bestreden,
        Doch wat ik lijd of wat ik heb geleden
        Gij sijt mijn toeverlaat.
      
      
        het Is op uw woord dat mijn vertrouwen staat:
        Daar roem ik op: wat vrezen wij voor kwaad?
        Wat kan het vlees, dat als het gras vergat,
        Als gij voor uit wilt treden?
        Den gantsen dag verdraaien zij mijn reden,
        Haar herssenen vol list en dubbelheden
        Zijn bezig staegh om onder haar te smeden
        Wat dat mij krenck’ of sa.
      
      
        Zij spammen t’saem en volgen vroeg en spa
        Waar ik mij wend, waar ik mij keer of ga,
        En passen op, als moordenaars, die na
        Eens anders leven trachten:
        En zouden zij, om dat zij u verachten,
        Uw hand ontgaan? o Here, wilt niet wachten:
        Slaat in uw toorn dit volk met haar geslachten
        Dat mij vervolgt en quelt.
      
      
        Gij hebt gezien haar listen en geweld,
        Mijn sukkelen hebt gij te boek gesteld,
        Ook zijn vergaard mijn tranen, en gij telt
        Mijn heimelijke zuchten.
        Wanneer ik roep zal mijnen vijand vruchten:
        Een grote schrik zal hem wel haast doen vluchten
        Als hij verneemt de seeckere geruchten
        Dat God is op mijn zij.
      
      
        Dan zal ik in mijn geest verheugt en blij
        En nu hersteld en van haar laegen vrij
        Des Heren woord, dat trouw is over mij,
        Met danckbaerheyd verkonden.
        Ik bouw op God, en zeg met volle monden
        Ik vreze niet, alwaard dat om mij stonden
        Veel duizenden tot mijn verderf gezonden:
        Wat sou de mens mij doen?
      
      
        Is God met mij wat kwaads kan hij mij broen?
        Zijn macht is wind, en ijdel is zijn woen;
        Dies zal ik mij nae’t huis des Heren spoen
        En tot zijn lof begeven;
        Hij heeft mij uit de wisse dood geheven
        En vrijdt mijn voed voor stoten en voor sneven,
        Hij doet mij voor zijn aengesighte leven
        En zal mij voorts behoen.
      
    
  