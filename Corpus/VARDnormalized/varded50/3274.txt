
    
      
        Heilig! heilig! heilig Wezen!
        Wezentlijcke Heiligheid!
        Die van Seraphims geprezen
        Roem-ruchtig word uitgebreid;
        Heiligt, heiligt, heiligt mij,
        Dat ik wezen mag als gij.
      
      
        Wie is Heer als gij verheerlijkt?
        Schoon in heyligheids cieraat?
        Hoe uwe  heiligheid mij meer blijckt
        Hoe gij mij ook schoonder laat:
        Heiligt, heiligt, heiligt mij,
        Dat ik wezen mag als gij.
      
      
        Uwen glans en gloor was duister
        Deed’ het niet uwe heiligheid,
        Heiligheid die geeft den luister
        Aan all’ uwe heerlijkheid:
        Heiligt, heiligt, heiligt mij,
        Dat ik wezen mag als gij.
      
      
        Zuiver licht dat niet besmet is
        Met de minste duisternis,
        Wiens oog’ nooit ten gôe gezet is
        Op het geen dat zondig is:
        Heiligt, heiligt, heiligt mij,
        Dat ik wezen mag als gij.
      
      
        Gij zijt d’ heyligheids Sprink-ader,
        de Onuytputtelijcke Bron,
        Schepselen heiligheid te gader
        Is een straal van uwe Zon:
        Heiligt, heiligt, heiligt mij,
        Dat ik wezen mag als gij.
      
      
        Heilig zijt gij niet alleen Heer
        In u zelven, maar wilt dat
        U ook heyl’gen zal die geen Heer
        Die ooit nadrend tot u trat:
        Heiligt, heiligt, heiligt mij,
        Dat ik wezen mag als gij.
      
      
        Wanneer voormaals zonder schromen
        Imand reuckeloos bestond
        Onheilig tot u te komen,
        de Aard hem levendig verslond:
        Heiligt, heiligt, heiligt mij,
        Dat ik wezen mag als gij.
      
      
        Zoo gij Saal’mons gunst mij toezeyd,
        Geven woud wat ik verzocht,
        ‘k Zouw verzoeken dat g’ mij toeleyd
        Dat ik heilig wezen mocht:
        Heiligt, heiligt, heiligt mij,
        Dat ik wezen mag als gij.
      
      
        ’k Bid u om geen aardse schatten,
        Neen, maar dat ik heilig zij,
        Die het vat die mag het vatten,
        Zij zijn veel te slecht daar bij:
        Heiligt, heiligt, heiligt mij,
        Dat ik wezen mag als gij.
      
      
        ’k Min een schat van meerder waarde,
        Die geen dief nog rover rooft,
        Waar voor allen schat der aarde
        Haren luister gans verdooft:
        Heiligt, heiligt, heiligt mij,
        Dat ik wezen mag als gij.
      
      
        Dien schat die voor wereldlingen
        Veel te kost’lijck is en t’ el,
        ‘het Eigen lot der Hemelingen,
        Heer laat dat dog zijn mijn deel!
        Heiligt, heiligt, heiligt mij,
        Dat ik wezen mag als gij.
      
      
        ’k Min een schat die na dit leven
        Ons nog nuttig is en baat
        Die als ‘het aards ons moet begeven
        Ons dan niet allenig laat:
        Heiligt, heiligt, heiligt mij,
        Dat ik wezen mag als gij.
      
      
        ’k Bid u om geen ambt of staaten,
        Om geen aardse heerschappij,
        ‘k Wil die geern aan and’ren laaten,
        Houd maar heiligheid voor mij:
        Heiligt, heiligt, heiligt mij,
        Dat ik wezen mag als gij.
      
      
        ’k Weet dat daar niet veel aan vast is
        Als men die wil wel bekle’en,
        Dat een ambt dan maar een last is,
        En veel onrust baard met een:
        Heiligt, heiligt, heiligt mij,
        Dat ik wezen mag als gij.
      
      
        Ik acht dat die vrij wat meer is
        Als een Koning, zulk een man,
        Die van zich zelven een Heer is,
        En zijn lusten temmen kan:
        Heiligt, heiligt, heiligt mij,
        Dat ik wezen mag als gij.
      
      
        ’k Hoef geen landen te regeren,
        Met a’er werken mij te mo’en,
        Kan dat rustelijk ontberen,
        ‘k Heb genoeg met mij te doen,
        Heiligt, heiligt, heiligt mij,
        Dat ik wezen mag als gij.
      
      
        ‘k Bid u om geen aarsche hoogheid,
        Werelds eer of heerlijkheid,
        Die den aard’ling steeds in ‘het oog leyd,
        Heer geeft mij maar heiligheid.
        Heiligt, heiligt, heiligt mij,
        Dat ik wezen mag als gij.
      
      
        het Aardse hoog dat lijckt mij hel-laag
        Bij het Hemels hoog, gewis
        Mag ik dat genieten! zoo vraag
        Ik niet wat ‘k voor hoogheit mis.
        Heiligt, heiligt, heiligt mij,
        Dat ik wezen mag als gij.
      
      
        Laat mij vrij op aarden klein zijn,
        Een uitvaagsel zijn geacht,
        Als het hert mag blank en rein zijn,
        En de heiligheid betracht:
        Heiligt, heiligt, heiligt mij,
        Dat ik wezen mag als gij.
      
      
        d’Heyligheid die lijckt mij heerlijk,
        Haren glans en schonen schijn
        Die is voor mijn ziel begeerlijk,
        Ach mocht ik maar heilig zijn!
        Heiligt, heiligt, heiligt mij,
        Dat ik wezen mag als gij.
      
      
        ’k Schep geen vreugd in schoon’ gewaden
        ‘het Groot gesleep van lang en breet,
        ‘k Laat de wereld die cieraden,
        Geeft mij maar het deugden-kleet:
        Heiligt, heiligt, heiligt mij,
        Dat ik wezen mag als gij.
      
      
        Ach! wat is ‘het een ijdel praalen
        Op wat wols, of worm-gespin!
        Wat eer zal men daar door haalen?
        Daar steekt wel een deugniet in!
        Heiligt, heiligt, heiligt mij,
        Dat ik wezen mag als gij.
      
      
        Zoo de Heer ‘het onzigb’re moye
        Aan de wereld te zien gaf,
        Al dat siersel, al dat toye
        Viel dan wel van zelver af:
        Heiligt, heiligt, heiligt mij,
        Dat ik wezen mag als gij.
      
      
        Heer geeft mij d’ inwend’ge schoonheid,
        Daar toe strekt dog al mijn zin,
        Die voor d’ ogen niet ten toon leyd,
        Dat ‘s een mooiheid die ik min:
        Heiligt, heiligt, heiligt mij,
        Dat ik wezen mag als gij.
      
      
        ‘k Bid u om geen kost’le woning
        Onwaardeerlijk toebereid,
        Opgesmukt met all’ verschoning,
        Al mijn zucht is heiligheid:
        Heiligt, heiligt, heiligt mij,
        Dat ik wezen mag als gij.
      
      
        ’k Weet dat Jesus in een stalle
        Is geboren in een kluis,
        ‘k Acht dat tooisel niet met alle,
        Heb ik Jesum maar in huis!
        Heiligt, heiligt, heiligt mij,
        Dat ik wezen mag als gij.
      
      
        het Huis zal licht voor schoon verstrekken
        Voor een vreemd’ling op zijn reis,
        Die maar denkt daar door te trekken
        Naa een koninklijk paleis:
        Heiligt, heiligt, heiligt mij,
        Dat ik wezen mag als gij.
      
      
        ’k Bid u om geen lekkernijen,
        Om geen kostelijke dis,
        ‘k Kan mij zonder die wel lyen,
        Als ik ‘het heyl’ge maar niet mis:
        Heiligt, heiligt, heiligt mij,
        Dat ik wezen mag als gij.
      
      
        Wie die spijze eens gesmaakt heeft
        Die de wereld niet en kend,
        Met zijn tong maar aangeraakt heeft,
        Is dat leck’re haast ontwend:
        Heiligt, heiligt, heiligt mij,
        Dat ik wezen mag als gij.
      
      
        Wat zijn Feesten, kost’le maalen
        Delicate brasserij,
        Bij dat Goddelijk onthaalen?
        ‘k Acht haar zoet maar roet daar bij:
        Heiligt, heiligt, heiligt mij,
        Dat ik wezen mag als gij.
      
      
        Zoo de wereld die eens smaacken
        En haar zoetheid proeven kost,
        ‘k Weet zij zoud’ de aardse laacken,
        Houden voor een lichte kost:
        Heiligt, heiligt, heiligt mij,
        Dat ik wezen mag als gij.
      
      
        Ach doet mij dat zoet dog smaacken!
        Voert mij in u wijn-huys Heer,
        ‘k Zal zoo gratig dan niet haacken
        Naa dat aardse leck’re meer:
        Heiligt, heiligt, heiligt mij,
        Dat ik wezen mag als gij.
      
      
        Laat mij dikwijls zijn beschoncken
        In een heyl’ge brasserij,
        En des Heyl’gen Geestes dronken,
        Dat is ‘het zoetste zoet voor mij!
        Heiligt, heiligt, heiligt mij,
        Dat ik wezen mag als gij.
      
    
  