
    
      
        Geef oren, God, tot mijne reden.
        Verschuyl dij niet voor mijne beden.
        Hoort, en verhoortme. want vol klagen
        En nare onrust is mijn hert,
        Terwijl mijn vijand mij benert,
        En door zijn stemme doet vertsagen.
      
      
        Zijn aanschijn dreyght. schelms is zijn pogen.
        Hij smeedt een hatelijcke logen
        Om mij, onschuldig, te bekladden.
        Zijn toorn heeft ernst. dies ’thert mij beeft
        Tot in zijn diepst’, en voor zich heeft
        Des doods verschrickelijcke schadden.
      
      
        De ziel, bestolpt met grouwel-vlagen,
        Dringt mijne tong aldus te klagen:
        O! had ik snelle duiven-schachten,
        Ik vloogh ver heen, en zocht een ste’e
        Om hier of daar in stilt’ en vre’e
        Op berg of heide te vernachten.
      
      
        Gelijk de wind door storm gedreven,
        Zo zal de vrees mij aandrift geven
        Om ’tover-hangend kwaad t’ontvluchten.
        Verwert de tongen vol venijn
        Die steeds (mijn oog zal tuyge zijn)
        Met onheyls zaad de stad bevruchten.
      
      
        Met roof, met twist, met list, met logen,
        Met nacht en dag na kwaad te pogen
        En in godtloosheydt te verduren,
        Gelijk bij oorlooghs-tijdt de wacht
        All’ d’uren van den langen nacht
        Geduldig af-staat op de muren.
      
      
        Daar dampt een stagen boosheydts nevel;
        Al slimheid, leed, bedrog en wrevel
        Dat draeft en spoockt door straet’ en stegen.
        Waer’t naakte vijand die’t mij de’e,
        ’tWaer mij zo vreemdt niet dat ik le’e,
        En ’tonrecht sou mij minder wegen.
      
      
        Had zulk zich tegen mij verheven
        Die d’haet in het voorhoofdt droeg geschreven,
        Wat nood? ’khad mij zijn oog ontscholen:
        Maar nu zijt ghy’t, mijn staet-genoot,
        Mijn mede-raad, dien ik ontsloot
        Al wat in ’therte was verholen:
      
      
        Die mij verselde, stuerde, leerde,
        Die met mij in Gods huis verkeerde.
        Staegh in den drang aan mijne zijde.
        Ach God, de boosheid is te groot.
        O! dat een onverwachte dood
        Den sulcken ’slevens draad af-snijde.
      
      
        Oneyndelijcke ramp verdelgse,
        De aerd’ ontsluyt haar, en verswelgse
        Al levend in haar diepste gronden,
        Ter hatelijcker duisternis
        Daar endt noch wederkeren is,
        Tot loon der al-te-groter zonden.
      
      
        Der zonden, die zij gierig plegen,
        Die hare woning, hare wegen,
        Haar hert en all’ heeft ingenomen.
        Hiertusschen zendt ik mijne stem
        Tot Godewaerts. ’tgebedt heeft klem
        En zal met hulpe neder komen.
      
      
        Des morgens vroeg, hoog op den dage,
        Des avonds laat, zal ik met klage
        Demoedich voor mijn God verschijnen,
        En door het nopen van de smert
        Het alderbinnenst van mijn hert
        Tot ernstelijcke bede pijnen.
      
      
        God zal gehoor ter klachte geven
        En mids in het oorlogs-woel mijn leven
        Ten vareloosen vrede brengen.
        Want ziet een grote we’erparty,
        Trots op haar tal, sweeft heen om mij,
        Begerig om mijn bloed te plengen.
      
      
        God, eeuw’lijck op zijn troon gezeten,
        Hoort wat de mensen hun vermeten
        En doet haar flux den hoomoedt slinken.
        Waar toe de straf lang opgeschort
        Met haar daer’t nooit me’e anders wordt?
        Die langs hoe meer in het kwaad verzinken?
      
      
        Die, van Gods vrees in het herte ledig,
        Aan Gods beminde (stil en vredig)
        Moord-gierig hare handen steken:
        Die, uiterlijk (door schonen schijn)
        Verbergend’ hares hertz fenijn,
        Verbond en eed godlooss’lijck breken.
      
      
        De butter-gladde tong biedt vrede,
        Maar ’thert, onenig met de rede,
        Staat ree om oorlog aan te vaerden:
        Haar woordtjens, mild en oly-sacht,
        Zijn zoet in het oor, maar hebben kracht
        En gaan in het hert als bloote zwaarden.
      
      
        Wat is, of naakt: in allen node
        Vertrouwt u zelfs en ’tuw’ aan Gode.
        Hij zal u gunstelijk omvaten
        Met innerlijke zorg en vlijt
        En ’tvrome hert dat vele lijdt,
        Niet eeuwelijk onzeker laten.
      
      
        Maar haar die willens van u dwalen
        Zult gij ten duyst’ren kuil doen dalen.
        Geen bloed-gier, met bedrog doorkropen,
        Die ’tleven dat nature geeft
        En God verhengt, ten halven leeft:
        Maar ik, mijn God, blijff op u hopen.
      
    
  