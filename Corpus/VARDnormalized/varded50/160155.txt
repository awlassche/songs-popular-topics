
    
      
        Maakje klaar, maakje klaar:
        De Kallefs kop is gaar!
        Ei, hoor hem eensjes koken!
        Mijn maagje danst op dat geluid!
        De kop die wil de ketel uit,
        Ik heb hem al gerooken.
      
      
        Dat des ‘er een, dat des ‘er een!
        Ter waereld schoonder geen,
        Dat ieder moet belyen.
        Ontgin hem maar eens   heen en weer
        En denk, dat uit een anders leer
        Goed riemen is te snyen.
      
      
        Was ‘er maar, was 'er maar
        Een fret of avegaar
        Om d’ ogen uit te boren.
        Maar deze lepel is ook goed:
        Hou op je tafelbord of hoed,
        Kan u het gezigt bekoren.
      
      
        Dit des zijn tong, dit des zijn tong,
        Daar hij muzyk mee zong,
        Terwijl zijn makkers dansten.
        Wat dunkje van dat kaakebeen?
        Daar zit de beste knap   om heen,
        Die wij ons leven schransten.
      
      
        Wie zou niet, wie zou niet,
        Als hij het verhemeld ziet,
        Een stukje daar van wenssen?
        Wat zijn de harssens hagelwit!
        Zie of ’er ook een kei in zit
        Als in de meeste mensen.
      
      
        Blank en mals, blank en mals,
        Is hij, gelijk de hals
        En prammen   van een meisje:
        Men roep vrij op de klieren schrik,
        En tart de schoonste zwezerik:
        Ik bidje proef een reisje.
      
      
        Eêle kost, eêle kost,
        Uit Spanje vers gelost,
        Geen koppen op kan wegen!
        Indien Spekjan   de lugt maar rook,
        Hij zou gewis zijn lap en pook
        Aan deze kop vervegen.
      
      
        d’ Indiaan, d’ Indiaan
        Liet al zijn kruiden staan
        Indien hij mee mogt eten:
        Hij schonk aan ons zijn googheltas.
        Zijn piessang en zijn annanas
        Zou hij wel haast vergeten.
      
      
        Gans en kip, gans en kip,
        Kapoen en watersnip,
        Wie zou meer na je taalen?
        Geen pluimgedierte, wild of tam,
        Geen osse tong, geen haanekam
        Mag bij de koppen haalen.
      
      
        Hij is op, hij is op,
        Die schoonder kallefs kop,
        En in ons lijf begraaven:
        Kom, laat ons met de koele Wijn
        Zijn uitvaart nu gedagtig zijn
        En onze keeltjes laaven.
      
      
        Beste maat, beste maat,
        Ei, hoor eens hoe hij blaat
        Om muskadelle droppen!
        Al ben ik aan mijn tweede fles,
        Kom doen we nog een teug, vijf, zes,
        Ter eren van de koppen.
      
      
        O hoe zoet, o hoe zoet
        Verheugd de wijn het bloed,
        Der vriendelyke snaaken!
        Maar hoe, wat hoor ik voor gewoel,
        Of druipt’ er   iemand door de stoel?
        Mij dunkt, de sporten kraaken.
      
      
        het Is geen nood, het is geen nood:
        De man is nog niet dood,
        Hij staat weer op zijn benen.
        Maar zagt, wie is ’er buiten aâm,
        En spreekt ’er woorden van een vaâm?
        Ik hoor zo bijster stenen.
      
      
        Laat ons gaan, laat ons gaan,
        Het heerschop   is voldaan
        En het maantje schijnt nog helder:
        Wij hebben al te maal de vragt.
        Nu vrienden, ‘k wensje goeden nagt,
        Maar val niet in die kelder.
      
      
        Is dit feest, is dit feest
        Vol snaakery geweest,
        Tot geen verwijt kan het strekken,
        Want, na de taal van Diogeen,
        Zo is de waereld maar alleen
        Een grote kooi vol gekken.
      
    
  