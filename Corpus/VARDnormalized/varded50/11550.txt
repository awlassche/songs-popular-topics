
    
      
        WInter met u dorre kaken,
        Grauwe-grinsaert straf en stuur,
        Met u wit-gevlockte laken,
        Droevig, traag, en altijd zuur,
        Koud en kil, en zeer onguur,
        Pijn-banck, dwinger van de jeugd,
        Teerer, smeerer van ons schat,
        Slemper, demper, Bacchus vat,
        Die ons rooft de zoete vreugd.
      
      
        Gij ontkleed ons alle Bomen:
        Gij ontciert ons Bloem en Kruid;
        Velden met haar ruyge zomen
        Trekt gij haar Borduursel uit.
        Ieder zit dan in der muit,
        Ziet u harde parten aan,
        En gedenkt hoe fel en wreed,
        Dat des Vraat ons scheert en eet:
        Ach wou hij doch van ons gaan!
      
      
        Beesjens, die de Lucht nau scheppen,
        Staan en belcken op de Stal:
        Schip noch Jachtjen kan zich reppen,
        Zo bedwinght gij het over al:
        Daar blijft menig aan de Wal,
        Die u vloekt en schandig smalt,
        Die geen Munt heeft in de tas:
        Die u wenst bij het Noorder as.
        Dus gij alle smaad behaelt.
      
      
        Gij herschept ons and're Mensen:
        Wij gelijken Wildemans:
        Niet mismaeckter soumen het wensen,
        Met een ruyge pels en zwans:
        Met een muts gelijk een trans,
        Met een koevel voor het gezicht:
        Die heeft kegels in den baard,
        Deze stampt en trapt vervaard,
        Die verschrookt bij vuyr en licht.
      
      
        Maar gij Slemper zit te slempen,
        En verteerd ons vlees en bloed,
        En dan zit gij noch te schempen
        Als gij het zo onnut verdoet,
        Maar wij denken in het gemoed:
        Daar komt haast een soeter Heer,
        Met de bloeysels in de Zoom,
        Bloemkens, Kruytjens, Kaas en Room:
        Dus gaat vrij, en komt niet weer.
      
      
        ‘Wilt van deze Winter leren,
        ‘Dat geen droefheid stadig blijft:
        ‘Blijdschap kan haast weder keren,
        ‘Als de Nevel over-drijft:
        ‘Waar de liefde vast beklijft,
        ‘Daar is druk, noch naere pijn:
        ‘Daar slaat ook de Hagel niet:
        ‘Daar is hert-zeer, noch verdriet.
        ‘Na de Regen, Sonne-schijn.
      
    
  