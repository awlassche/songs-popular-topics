
    
      
        Als een die in het duister leefd
        En nooit het ligt der gulde zon ziet stralen,
        Nog   uit haar glans vermaak kan halen
        Schoon zij   het heel al een ware blijdschap geeft,
        Zijn ook mijn ogen zonder ligt
        Wanneer ik mis, mijn Kloris  , uw gesigt:
        De gulde zon kan mij zelf niet behagen
        Als zij vol vreugd
        Komt des morgens dagen
        En elk een verheugd.
      
      
        Maar als mij uw gesigt bestraald,
        Dan zie ik mijne blijdschap weer herleven,
        Mijn ogen weer verligting geven
        En mijne smerte met vermaak betaald;
        Dan laat mijn mond van klagen af,
        Dan rijst mijn geest als uit een duister graf;
        Ja, uw gesigt doet al mijn ramp verdwijnen,
        Als   Phoebus oog
        De nagt gordijnen
        Schuyfd van des hemels boog.
      
      
        Uw ogen, zo vol glans en vreugd,
        Doen mijne ziel door zuiver vuur ontvonken,
        Niet door een ligt nog dertel lonken
        Dat haast ontsteekt de ligt ontfonkte Jeugd,
        Maar door haar zedige gezigt
        Dat mijne ziel tot ware min verpligt,
        Als uwe mond, door kragt van zoete reden,
        Mij raad op het pad
        Der deugd te treden,
        En waardeerd die schat.
      
      
        Ik haak te regt dan na het ligt
        Van uwe kuysche en schone Ogen
        Waar in de liefde haar vermogen
        Met zo veel kragt en luister heeft gestigt;
        Ik roem te regt haar ware kragt,
        Die mijne ziel in uwe boeijens bragt,
        Die ramp nog Nijd onmogelijk kan slaken
        Mits zij mijn hert
        Steeds vaster maken,
        Zelf in druk en smert.
      
      
        De laster der gevloekte nijd
        Mag vrij vol spijt   u flonkeren begrimmen:
        De Gulde zon is op haar kimmen,
        Mijn waarde, nooit van nevelen bevrijd;
        En wijl zij   ziet dat ik haar doem
        En zo vol drift   u waarde gaven roem,
        Tragt zij vol spijt uw luister te verdoven.
        Maar nooit kan zij
        Uw eernaam roven,
        Van haar smetten vrij.
      
      
        Haar gal verbreekt nooit ware trouw,
        Die, door de kragt der reden vast geklonken,
        Vereende zielen doet ontvonken,
        Bevrijd van twist en knagend naberouw.
        Schoon zij haar schigten op u steld,
        De ware deugd behoud alom het veld.
        Vrees niet, haar dulle haat kan u niet deren:
        Zij zal, vol smert
        En spijt, verteren
        Haar rampzalig hert.
      
    
  