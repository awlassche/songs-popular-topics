
    
      
        HOort al naar mijnen sanck
        Die danckbaerheyt bemint,
        En maakt met mij geklank
        Die vreugd in deuchden vint:
        Want Gods gewerken groot
        Vereysschen groten lof:
        Hij helpt ons uit den noot,
        Daar wij min zijn dan stof,
      
      
        O God bermhertich God
        Hoe machtig is v hand,
        Hoe weet ghy’t beste lot,
        Te genen goeden stand:
        Hoe helpt gij ons ter tijd
        Door uwe Moeder fijn,
        Alst anders in den strijd
        Schijnt al gedaan te zijn.
      
      
        God heeft den groten haat
        Der ketters aangezien,
        Met wat inborstig kwaad
        Mariam zij benien:
        Hij heeft zijn Moeder rein
        Willen ter trau voorstaan,
        Dat zij op d’aertsche plein
        Meer glori’ soud’ ontfaen
      
      
        Dies aan haar beelde schoon
        Die t’Scherpen-heuuel staat,
        Heeft hij verleend die kroon
        Van wonderbare daad:
        Miraklen daar gezien,
        Tot ‘smenschen groten troost,
        Zo elkerlijk mag zien,
        Van Westen en van Oost.
      
      
        Zieken van menig iaer
        Beproefd en wel bekent,
        Sietmen vergaren daar
        Van verr’, en daar ontrent:
        De boet, en den bij-stand
        Die menig mense krijgt,
        Blijckt klaar aan elken kant:
        Niemand zulks en verswijcht.
      
      
        ‘Ten is door gheen praktijk,
        Noch door gheen swerte konst,
        Want zo wel arm als rijk
        Krijgen daar de Maghets ionst:
        Maar ‘tis des Heren hand
        Die door zijn Moeder zoet,
        Genadig ouer t’landt
        Deze miraklen doet.
      
      
        Lof zij dan God den Heer’
        Die ons zo spoedig helpt,
        Zijn naam zij prijs end’ eer’,
        Die onzen rouwe stelpt:
        Lof zij Maria Maagd,
        Mits hare deuchden groot,
        Die God zo wel behaagt,
        En ons helpt uit den noot.
      
    
  