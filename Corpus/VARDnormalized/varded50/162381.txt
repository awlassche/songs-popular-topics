
    
      
        Staat op Jerusalem, staat op en waakt,
        Ziet hoe des Sterre, ziet hoe dat des Sterre blaeckt.
        Dat eeuwig Licht is neer gekomen,
        En heeft bij u zijn rust genomen.
      
      
        De Heyd'nen zullen tot uw glorie gaan:
        De Wijzen uit den Oost', de Wijzen komen aan.
        Zij komen haren Koning groeten,
        En vallen haren God te voeten.
      
      
        Zij brengen giften, Wierook, Myrrh' en Goud,
        Als Koning, Mens, en God, die het Aardrijk heeft gebouwd.
        In Bethlehem daar zij hem vinden
        Verstoten van zijn naaste vrinden.
      
      
        Zijn Rijk en is van deze wereld niet,
        Gelijk men uit, gelijk men uit des Sterre ziet.
        Noch hij en komt geen Rijk verderven,
        Maar wilt u het Hemelrijk doen erven.
      
      
        O kleinen Koning, Mens, en groten God,
        Gegroet zijdy, gegroet o Heer van Sabaoth.
        Wij willen u ook eer bewijzen,
        En over al uw werken prijzen.
      
    
  