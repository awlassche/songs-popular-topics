
    
      
        MEt lijdsaemheyd heb ik op God gewacht:
        Ten laatsten heeft hij tot gehoor
        Gegeven een genadig oor
        En nam op mijn gebedt en roepen acht,
        En heeft mij door medoogen
        Weer uit het slijk getogen
        En uit de modderput
        Weer op het droogh gebracht
        En met een nieuwe kracht
        Mijn benen onderstut.
      
      
        Dies heb ik stof om Godes lof en eer
        Te roemen met een nieuw gezang,
        Veel sullen’t zien en werden bang
        En zich met vrees vertrouwen op den Heer.
        Wel saeligh zijn ze t’achten
        Die met een ijver trachten
        Om vast op hem te staan
        En die niet om en zien
        Na opgeblaese lien
        Die met bedrog omgaan.
      
      
        O Heer, die ’toogh op uwe werken slaat,
        Hoe wonderlijk, hoe groot, hoe rijk
        Sijns’ in getal! daer’s niet gelijk
        Den diepen grond van uw verborgen raad
        Zo ik die uit wou spreken
        ’tSouw mij aan macht ontbreken;
        Geen offer u bekoort,
        Maar dat men willig zij
        Als uwen slaaf, dien gij
        Het oor hebt door-geboort.
      
      
        Geen offer is uw lust, noch uw verzoek
        Van spijs of bloed, van meel of blom:
        Doe zeid ik, zie, o Heer, ik kom:
        Ik sta te rol in uwer knechten boek.
        Voor allerhande zaken
        Staat daar in mijn vermakken
        Dat ik uw wil betracht:
        Mijn lusten zijn gezet
        Op’t doen van uwe wet
        Met al mijn hert en macht.
      
      
        Daar uw gemeind in groot getal vergaard
        Heb ik verkondigd en verbreydt
        Uw waarheid en gerechtigheid
        En heb mijn tong noch lippen niet gespaard.
        En weet het geen ik spreke:
        Nooit was ik in gebreecke,
        En heb uw goeden aard,
        Uw gunst, uw heil, uw woord
        Niet in mijn hert gesmoord,
        Maar wijd en zijd verklaart.
      
      
        Dies wilt, o Heer, niet weigeren aan mij
        ’tGevoel van uw bermhertigheyd,
        Weest altijds tot mijn hulp bereid:
        Sijt mij getrouw, blijf mij gestadig bij:
        Want ik ben vol ellende,
        Mijn kwaad is zonder ende,
        Mijn ramp is zonder maet,
        Mijn zonden vuil en zwaar
        Zijn meerder als mijn haar,
        Zo dat mij ’thert verlaat.
      
      
        Verlost mij, Heer, spoeyt u tot mijner hulp;
        Maakt haar te schand, dat zij vergaan
        Die na mijn eer en leven staan:
        Dat zij te rug weer kruipen in haar schulp
        Die zich in het hert verblijden
        Wanneer zij mij zien lijden;
        Die met een schampre mond
        Mij zeggen ’tmijner spot,
        Ha, ha, waar is zijn God?
        Verdelgd die tot de grond.
      
      
        Laat die u zoekt en na uw bijstand haeckt
        In u zijn vrolijk en verblijd,
        En zeggen t’aller uyr en tijd:
        De Heer zij lof, zijn naam zij groot gemaakt.
        Ik ben, waar ik mij wende,
        In nooddruft en ellende,
        Ik ben benaeut en bang,
        Maar, Heer, gij denkt aan mij,
        Gij helpt en maakt mij vrij.
        Mijn God, vertoeft niet lang!
      
    
  