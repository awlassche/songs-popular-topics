
    
      
        O Schepper van dag ende nacht,
        Den duister door u voortgebracht
        Bedekt dit al met zijne vlerken:
        Wilt ook alzo tot dezer stond
        Door u genade zonder grond
        Bedekken onze kwade werken.
      
      
        Den vijand is op ons gesteld
        Met lose list ende met geweld:
        O harder waakt voor uwe schapen,
        Op dat wij vrij van boze lust
        Ende zware zorge welgerust
        In uwe hoede mogen slapen.
      
      
        Wilt alle die gevangen zijn,
        Belae'n met ziekten ofte pijn,
        Vertroosten in haar droevig lijden:
        Als deze loop zal zijn gedaan
        Wilt dan door uwe rust voortaan
        Ons in der eewigheyd verblijden.
      
    
  