
    
      
        HOe heerlijk is de Aarde,
        Hoe hoog de Hemel en haar silvre Sterren?
        Ei van wat groter waarde:
        Der Zonnen loop, die dagelijks van verre,
        Door des Hemels tent, de Locht door-rent,
        En ziet zijn gulde stralen?
        Wie zal des werken, O grote God niet merken,
        En verhalen?
      
      
        O waarheid! Hemels Waarheid!
        Gij sweeft in glans verr' boven alle dingen:
        De aarde roemt u klaarheid,
        De Hemel looft en prijst u sonderlinge.
        Een ieder beeft, ja wat er leeft,
        Moet uwe roem vertolken,
        Gij richt in vreden, en schift na recht en reden,
        Alle volken.
      
      
        De Koning, Wijn en Vrouwen,
        Doen onrecht, en daar zullen s' ook in sterven:
        Geen mens mag haar betrouwen,
        Zij zullen in haar onrecht heel verderven.
        De Waarheid blijft, die vast beklijft,
        Van eeuw tot eeuwigheden.
        Want zij zal bloeien, en steeds in voorspoed groeien,
        Hier beneden.
      
      
        Zij past op arm noch rijken,
        Draagt gunst noch zij, hoe machtig of verschoven,
        Zij wil voor niemand wijken,
        Haar oordeel is van kracht en drijft steeds boven,
        In heerlijkheid, in eeuwigheid,
        Geweldig van vermogen:
        Want uit haar lippen, komt gene valscheydt glippen,
        Noch geen logen.
      
      
        Lof zij den God der waarheid!
        Riep ieder een, u glans moet stadig schijnen.
        O hoog verheven klaarheid!
        V heerlijkheid, u Rijk zal nooit verdwijnen.
        Ja uwe deugd, elk mens verheugd:
        Groot! groot! groot is de waarheid!
        Die met haar schichten, zal boven al uitlichten,
        Door haar klaarheid.
      
    
  