
    
      
        Laat droeve nijd inwendig u niet pijnen
        Als gij ’tgeluck der bozer Mensen ziet:
        Laat grammen spijt u ’therte niet doen kwijnen,
        Omdat haar lust (soo’t schijnt) zijn wit beschiet.
        Haar Staat staat los. haar bloem zal ijlig flenssen,
        Als het dode gras, in het kort zijn groent’ verschiet.
      
      
        Neemt troost in God, den stercksten troost der mensen.
        Vlij u ter deuchdt. zo wordt u ’tlandt te deel.
        Gij houdtter stand. u hert erlangt zijn wensen
        Na noodt-drufts eis. Alleen maak God geheel,
        Geheel u lust; zijn heilig woord, uwe baken:
        In Schijn en Zijn, vindt gij te wijden scheel.
      
      
        Bevel aan God uwe gantse doen en zaken,
        Vw’ lijf, uwe eer, uwe leven, goed en bloed.
        Het zal wel gaan. Zijn wijsheid sal’t wel maken.
        En schoon uwe recht nu donker wezen moet:
        Voor ieders oog zal hy’t zo klaar doen wezen
        Gelijk hy’t licht op schonen middag doet.
      
      
        Loopt u ’tgeluck nu slechter dan voor dezen,
        Duik in ootmoed. hou dij in Gode stil.
        Sluit uwe ziel voor ’tmurmurerigh vrezen.
        Wacht op Gods hand. maak zijnen uwen wil.
        Ontroer dij niet, of ’tquam dat bozen luiden
        Haar boos bestaan somtijds na lust toe-vi’l.
      
      
        Weg spijt en toorn. weg onmoets blinde buyden.
        Zie toe dat het oog door nijd zich nooit verstaer
        Op haar geluk. om door een onrecht duiden.
        Van Waan verrukt, haar Doen te volgen naar.
        Kwaad Doen, kwaad ent. verderf is het erf der bozen.
        Maar die op God vertrouwen, ’tLandt is haar.
      
      
        Een handvol tijds; en uit heeft de Godloze,
        Ooght na de plaats die hij (op zijnen val
        Heel niet verdacht) ter woonst zich had verkoren:
        Wat zult gij zien? een ijdel Niemendal.
        De nedrig’ is het die, in geruste dagen,
        ’tGewenschte Land met vreuchdt bewonen zal.
      
      
        De boze loert, en leit den vromen lagen;
        Hij dreyght in het hert; en knerst en berst van spijt:
        God schouwt het aan. en spot met zijn aanslagen.
        En schoon hem ’thert niet kwaads en spooct: den tijd:
        Den tijd ziet God, den tijd ziet God geboren
        Die wraak aff-dringt en hem te gronde smijt.
      
      
        De boze uyt’t het kwaad in het hert gezworen.
        Hij spant zijn boog. ’tmoordt-yser gaat van leer.
        De vroom’ heeft hij ter slachtinge verkoren,
        De vrome, klein, en zwak tot tegen-weer.
        Vergeefs: zijn boog verbreekt. het zwart zal keren,
        En zoeken ’thert van zijnen eigen Heer.
      
      
        Het klein beslag (doch hetwelk in deuchdt en eren
        Genoten wordt van een die deuchdt hanteert)
        Geeft meerder heils in een vernoegd erneren,
        Dan ’tonrecht goed van die staegh meer begeert,
        Wiens macht God breekt, en aan ramps klip doet stoten:
        Die God, wiens hulp nooit vrome ziel ontbeert.
      
      
        Des vromen lot is vast bij God besloten:
        Heil is zijn deel, en blijftet eeuwelijk.
        Nooit wierdt met schaamt zijn aanschijn over-goten,
        hetzij pest, hetzij krijg, hetzij honger op’t aardrijk
        Met plagen woed. Geens dings zal hem ontbreken:
        Gods milde gunst is hem een wissen wijk.
      
      
        De boze mens, van Gods verbond geweken,
        Is als het vet eens Rams, dat, snel ontvlamt
        En op’t Altaar ten offer aangesteken,
        Tot dunnen rook in het ijdel henen dampt.
        Hij moetter af. zijn grootsheid zal verzwinden,
        Hij kampt vergeefs die met zijn noodlot kampt.
      
      
        De boze, rad om woekerwinst te vinden,
        Leent, rapt, en schraept: doch komt altijts te kort;
        Niets mager af. De rechte God-gezinde,
        Schoon bang gewoel zijn winst-ploeg niet en port,
        Heeft overschot; een ruyme hand in het geven:
        Dies hem Gods heil; den qua’en, Gods plaegh bestort.
      
      
        God schouwt met vreugd, en heeft zijn lust in het leven,
        In doen en laat eens rechten vromen mans.
        Hij ment zijn denkt, en geeft hem kracht in het streven.
        Schickt dan by-wijl het slincksche lot een kans
        Die ramp-waerts wil: Gods hand zal hem niet tragen.
        De vrome valt, maar nooit en leit hij gants.
      
      
        ’kBen jong geweest; nu ben ik oud van dagen:
        ’kSagh nooit bij God den vromen in het vergeet,
        Noch zijn geslacht het bedelbrood gaan knagen.
        Elk wedervaart zo hij een ander deed’:
        Hij lende graag, zijn hand was schots in het delen:
        Geen van de sijn’ die ook ooit kommer leed.
      
      
        Vier steeds van kwaad. laat goed u nooit vervelen.
        Leg grond in deuchdt, en teffens in geluk.
        God lieft het recht. Nooit heilig mens ging kwelen
        Bij feil van hulp, noch smoorden in den druk;
        Hem, met de sijn’ heeft God steeds in bewaring:
        Der bozen stam geeft hij ’tverderff ten pluk.
      
      
        Ik heb’t gezeid, en segh’t we’erom, (tot klaring
        Des donckerheydts die in Gods wegen schijnt)
        De vrome mens, al druckt hem veel bezwaring,
        Is nochtans Die, die’t land bewoond, bezijnt,
        Bezit, bëerft, behoudt, in waren vrede,
        Zo lang de nacht voor’t dage-licht verdwijnt.
      
      
        Dit’s vroom-mans deel. Hoedanig zijne zeden?
        ’tHert is een schat van nutte Deuchden-leer;
        De tong, een bron van hoog’ en wijze reden:
        Zijns Heren Wet, in het herte diep en veer,
        Heeft heel zijn grond met Deucht-liefd’ ingenomen:
        Zijn wissen tredt en slibbert nimmermeer.
      
      
        De boze luypt, en heeft het op den vromen.
        Daar schuylt, daar schuylt een bloedig moort-besluyt;
        God doet zijn vrundt de wreede klauw’ ontkomen,
        En mids in nood helpt hij hem trouwlijck uit:
        De klacht wordt vals, de schuld verdicht bevonden;
        ’tWreedt vonnis breekt, door waerheyts blijk gestuyt.
      
      
        Laat uwe hoop in Godes gunst zich gronden,
        En draagt u trouw in het volgen van zijn wet:
        Den hoogsten trap des heils hebt gij gevonden,
        En vasten stoel in het zalig land gezet.
        Der bozen hoop, in zijne hoop’ bedrogen,
        Ziet gij eer lang door ’twicht zijns ramps verplet.
      
      
        Ik heb gezien, gezien met eigen ogen,
        Dat hier en daar een godtloos’ in gemak
        En welstand was; vol-op had; hoog-getogen,
        In groente stond gelijk een Lauren-tack:
        Een tijd daar na, ’ksie om. ’kverneem noch teken,
        Noch spoor, noch iets dat van zijn wezen sprak.
      
      
        Hier tegen ziet, die zuiver van gebreken,
        En vroom zijn aan. Gewis, of traag of snel
        Zal haar geluk ten laatsten ’thooft op-steken,
        En vesten hun in het lang verhoopte wel.
        Maar wis verderf heeft hij in het endt te wachten
        Die, ver van God, niet acht op zijn bevel.
      
      
        De vrome Mens heeft niet op eigen krachten,
        Maar op zijn God geheel en al te staan;
        Die is zijn sterkt, die helpt, die hoort zijn klachten,
        Die ziet zijn nood, die neemt zich zijnes aan,
        Die reddet hem, en stuit der bozen trachten.
        Wie God vertrouwt, geen ding en mag hem scha’en.
      
    
  