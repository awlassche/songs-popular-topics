
    
      
        Ik doen mijn clachten over u beminde,
        Hebt mede-lijden met mij uwen Vriend,
        Wat meijnt gij buiten mij doch al te vinden?
        In deze wereld is niet dat u dient.
        Wilt gij beminnen iet,
        Mint mij, 'ksal u verzaden;
        Nooit Zondaar ik verstiet,
        Wilt u beraden.
      
      
        'k En zal u Bruijt nooit laten hier in ruste,
        Zo lang als gij mij niet en mint alleen,
        Ik ben de waarheid, zoekt in mij uwe luste,
        'kSal u vertroosten in al uwe gheween!
        Kent gij mijn aard noch niet,
        Ik ben jalous; wilt weten,
        Die mint lijdt veel verdriet:
        Hebdy't vergeten?
      
      
        Ik ben om uwen 'twil zo klein geworden,
        Om dat ik u, o ziel, sou maken groot.
        Ziet eens hoe dat zij mij hebben vertorden,
        Zo dat ik heb geroepen door den noot:
        Wee mij! ik hebbe dorst,
        Wilt mijn benouwt hert laven;
        Mij, die ben eeuwig vorst,
        Zij galle gaven.
      
      
        Eer dat ik scheidde, heb ik hier gelaten
        Voor testament mijn Heilig Vlees en Bloed
        Voor alle mensen, ook van alle staeten:
        Merkt doch daar aan, wat dat de liefde doet;
        Het is den rechten zin
        Altijd te willen wezen
        Daar 'thert is vast door min,
        Vrindin geprezen.
      
      
        Vrinden voor vrinden houden niet verborgen,
        Wat zij bezitten t'is hun al ghemeyn:
        Wilt voor het vergankelijk zo zeer niet zorgen,
        Zeer haast zal ik u roepen uit des plein:
        Zorgt eerst voor uwe ziel:
        Want die moet eeuwig leven.
        Vlucht des werelds boos gekriel,
        t'Sal u begeven.
      
      
        Al schijnt de liefde hier al t'over-winnen,
        Gij wordt vergeten, mens, haast naar uwe dood.
        De meeste liefde groeydt hier door de zinnen;
        Wanneer gij zijt van uwe jeugd ont bloot
        Dan vlucht de liefde weg,
        Als door den wind de baren.
        Doet dan zo ik u zeg,
        Laat het al varen.
      
    
  