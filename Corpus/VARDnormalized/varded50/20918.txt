
    
      
        MARIA Maagd! in deughden net,
        O overschoone Vrouw!
        Gij zijt die op mijn vreugden let,
        En op mijn bitt'ren rouw.
        Gij zijt mijn ziels behouw,
        Maria hoog-verheven,
        In het Hemelrijcks gebouw,
        Waar lof U wordt gegeven.
      
      
        Gij vroom voor mij gestreden hebt
        Bij God door uwe gebe'en;
        Waarom mijn ziel met reden schept
        Een vreugd na haar geween.
        Des kom ik tot U tre'en,
        Om U hier van te loven,
        Door wien ik mijn gesteen
        Gekomen ben te boven.
      
      
        Gij zijt voor mij gebleven Borg
        Bij Jesvs onzen Heer;
        Gij voor mijn eeuwig leven sorgh-
        Draagt, Maget ! meer en meer.
        Ziet wat een grote eer
        Aan mij Gij komt betonen!
        Och wanneer zal ik we'er
        U gunste konnen lonen!
      
      
        Zo lang mij deze aarde draagt,
        Zo lang ik leven zal,
        Zal ik U loven, waarde Maagd!
        Op dezes werelds dal.
        En met de Eng'len all',
        Als ik bij U zal komen,
        Als binnen des Hemels wall'
        Mijn ziel zal zijn vernomen.
      
      
        Maria des Hemels Koningin!
        Zijt van U slaaf gegroet:
        Ei! brengt mij des Hemels woning in,
        Bij het alderhoochste Goed:
        Ik bidd' U, Maagd! versoet,
        Vergoelijckt mijne zonden,
        Ik bidd' U met ootmoed,
        Door Jesvs rode wonden.
      
      
        Vaart wel; Gebene+dijden wilt
        Dit Boecxken, ende mij:
        Die gene die het benijden, stilt;
        Staat mij, en het Boecxken bij.
        Maakt dat van zonden vrij
        Ik kom tot des Hemels Haven,
        Waar eeuwelijk zijn blij
        Uwe Dienaars, en uwe Slaven.
      
      
        Verkrijgen wilt dat voordel doet
        Des ongeveynsden Zwaan,
        Die zich na Godes oordeel spoed,
        Om zijnen loon te ontfaen.
        Maakt dat dien Zwaan mag staan
        Aan Godes Rechter-zyde,
        En dat in des Hemels baan
        Die Zwaan zich mag verblijden.
      
    
  