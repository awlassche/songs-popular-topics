
    
      
        Waar toe, mijn Ziel waar toe gesteent?
        Waar toe gehert-pijnt en gewend?
        Laat Waarheid eens recht keuren:
        Die oorzaak heeft van vreugd, betoond ondanckbaerheydt door treuren.
      
      
        Mijn Man, mijn waarde Helft, is heen,
        En ik alleen. Alleen? ach neen!
        God en een goed Geweten
        Doen alle druk en eenzaamheid door haar by-zijn vergeten.
      
      
        Mijn Lief is heen. maar het meest-geliefdt,
        Waar door mijn Ziele was gerieft,
        Heeft hij mij nagelaten:
        Zijn Leer en Voorbeeld op het pad van des Levens rechte straten.
      
      
        Zijn lout're Deuchdt strekt mij een spoor
        Om met Hem deur de zelve Door
        Kloekmoedig in te dringen,
        En het Goddtlijcke eer-gezang in Godes Stad te zingen.
      
      
        Om met hem voor des Lams troon te staan
        Met witte kleed'ren aangedaan,
        Verheerlijkt onverderflijck,
        Verlost van pijn, vervult met vreuchdt, en (als God zelfs) onsterflijck.
      
      
        Het tijttelijcke slindt te Tijd;
        Het quijttelijcke ben ik kwijt:
        Zijn Lichaam, het welk, van aard
        Ter aarden moest, is in der aard, de Geest, bij God in waarde.
      
      
        Bij God: die hem ter zalicheydt
        Bewaard, en heeft een Lijf bereid
        Dat, (als het Bazuin gaat klinken)
        In aller eeuwen eeuwigheid gelijk de Zon zal blinken.
      
      
        O! Goddelijk alwijs bestier:
        Zou hij Daar heen, hij moest van Hier;
        Zou hij zijn Eigen erven
        En zien het gewenste Vaderland, het Vreemde moest hij derven.
      
      
        Nu heeft op hem de nijd geen kracht;
        Nu is hij uit Tirannen macht;
        Nu is hij weg getogen.
        (Daar niemand hem verzeeten kan) uit aller ogen ogen.
      
      
        Nu krenckt hem geen boosheid, hoe boos;
        Nu is het geweld geweldeloos:
        Nu moet den Haat zijn stralen,
        Hoe sterk geschoten, krachteloos in des haters hert zien dalen.
      
      
        Zijn kamp heeft hij kloek uytgekampt:
        Gegordt, gewapend, wijs-gelampt,
        Op schildwacht, los van zonden,
        In weldoen, vol van alle deuchdt heeft hem zijn God gevonden.
      
      
        Wat waar mijn voorder treuren dan?
        Liefd' tot mij zelfs, niet tot mijn Man.
        het Schijnt schier gelucks benijden,
        In zulker Helden zal'gen dood niet ernstig te verblijden.
      
      
        Maar wenen dan de ogen mijn,
        Zoo moeten het vreugde-tranen zijn:
        Of zal het uit droefheid spruiten;
        Door mededogen met de Wer'lt, moet ik dan tranen uiten.
      
      
        De Wereld, die door zulcken Licht
        In het blind verstand kon zijn gericht,
        Om, van het gevaarlijk dolen
        Te rug getogen, zich met ernst te geven in Gods Schole.
      
      
        Te geven op des Levens baan,
        Om het eeuwige vergaan het ontgaan:
        Ach! voor een Christen herte
        Is des Mensen zonde het waardig stof en enig stof van smerte.
      
      
        Laas! hij is weg, de snoode Aard
        En was die Zon niet langer waard.
        O! droeve duysternissen,
        Hoe zeer verdickt u donkerheid nu gij zulk Licht zult missen.
      
      
        Mijn God die licht en duister scheid,
        Gegeven en genomen hebt,
        Vergadert en gescheiden:
        Gelooft, gelooft zij uwe naam in aller eeuwicheyden.
      
      
        Gun dat de troosting van uw Woord
        Meer dan natuers trek zij gehoord;
        En, als druk het hert komt klemmen,
        Altijd de ware redens kracht in mij mag boven-zwemmen.
      
      
        Laat mij uws Geestes hulpe bij,
        Die mij in druk een volwerck zij.
        Geen murmurerigh klagen,
        Maar willelooze lijdtzaemheydt kan u alleen behagen
      
      
        Geef dat ik mij u overgeef,
        En gants na uwen wille lef,
        Om waarlijk te genieten
        Daar nu de krachten van mijn ziel haar stralen henen schieten.
      
    
  