
    
      
        Damon heeft zijn pligt vergeten,
        Want hij schreef mijn last een brief,
        Waar in dat hij mijn liet weten,
        Dat hij zou tot mijn gerief:
        Met zijn Geytjes en zijn Vee,
        Zou verwagten hier ter stee.
      
      
        En Auroor is haast verdweene,
        Phebus duykt schier in de vloed:
        Wel wat mag dien Herder mienen,
        Dat hij mijn die smaad aan doed:
        Daar hij nogtans in zijn brief,
        Noemden mijn zijn zoete Lief.
      
      
        Zagt mijn dunkt ik hoor hem spelen:
        Ia hij komt daar ginder aan,
        Laat de weg mijn niet vervelen;
        Om hem in ‘het gemoed te gaan,
        En te weten het bescheid,
        Dat hij zo lang heeft gebeid.
      
      
        Liefste Philida geprezen,
        Ik ben verheugd dat ik u zien,
        ‘k Heb geweest in duizend vrezen:
        Dat u mogt onheil gezien,
        Door een Wolf die ‘het Vee verscheurd,
        Gelijk als mijn is gebeurd.
      
      
        Mijn honden waren nog gesloten,
        En gekoppeld aan malkaer,
        En mijn Geytjes op haar koten:
        Of een wreede Wolf kwam daar,
        Uit het Elzen bos zeer gram,
        En verscheurden een jong Lam/
      
      
        ‘k Was in angst en duizend schromen;
        ‘k Liet terstond mijn honden los,
        En ik heb een spa genomen,
        Liep hem agter na in ‘het Bos:
        En mijn Schaepjes ongefaald,
        Waren van malkaer gedwaald.
      
      
        Wel dan ben ik hier in vrezen!
        Ik wil keren wederom,
        Als hier zo onveil te wezen,
        In het digt bebladen lom:
        Met mijn wollig Vee in ‘het dal;
        Het is beter op de stal.
      
      
        Og mijn liefste Philidatje,
        Die mijn ziel verheugen doet:
        Laat ik met een minzaam praetje
        U versellen liefste zoet,
        En gaan samen met gemak,
        Tot wij komen onder dak.
      
      
        Damon ik heb kwa gedagten,
        Dat gij mijn in schijn bemind:
        En bij andere gaat veragten
        Die gij beter hebt bezind
        Daarom weet mijn lieve vriend,
        Wat een Maagd te wagten diend.
      
      
        Philida zoudt gij dan denken,
        Dat ik woord nog trouw en hield,
        En u Eertje zoek te krenken;
        Als een snoode guit of fielt,
        Eerder werd Jupijn een kind,
        Eer gij Damon trouwloos vind.
      
      
        Wel ik zal mijn dan vertrouwe,
        Op de woorden van Damon,
        En worden een herders Vrouwe,
        Damon is mijn levens Zon,
        Damon heeft mijn hert en zin:
        Gants verwonnen door de min.
      
      
        Nu zal ik mijn lust gaan voeten
        En kussen mijn Herderin:
        Die mijn lijden komt verzoeten,
        En eens spelen van de min,
        Op mijn nieuwe Herders fluit,
        Philida die is de Bruid.
      
    
  