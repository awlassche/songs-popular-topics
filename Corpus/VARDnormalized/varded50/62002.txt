
    
      
        Helaas wat is de Boosheid groot
        En veelderhande plaagen,
        Men haat elkander tot 'er dood,
        het Scheynt wel de laatste daagen,
        De Wereld is vals en ontrouw:
        Ja zelfs tussen Man en Vrouw,
        Komt bij u naaste Vrinden:
        Daar is geen troost te vinden.
      
      
        Wij smeken u, o Grote God!
        In deez' bedroefde tijden,
        Dat Gij weg neemt dat droevig lot,
        Wilt ons nu tog bevrijden,
        Gij zijt de Opperheer van al,
        Die het goed en kwaad vergelden zal,
        Hier, of hier namaals boven,
        Dat mag men wel geloven.
      
      
        Wat hoord men door de Wereld wyt
        Van vele Pottentaaten
        Men wil gaan trekken in den strijd,
        Wat kan den Tweedragt baaten,
        Wie weet wat ons genaken zal,
        In dit Elendig Traanen dal,
        o God wilt ons bevrijden:
        Voor Oorlog duuren tijden.
      
      
        Het slimste is de Ambachtsman,
        Die zuur zijn brood moet winnen
        Daar komt het aldermeest op an,
        Hij weet niets te beginnen,
        De tijden lopen nu zo slegt,
        Zo wel voor Baazen als voor Knegt,
        Klaagen niet zonder reden,
        Zo wel in Dorp, als in Steden.
      
      
        De huis armoet is de grootste noot
        Men raakt in veel gebreken:
        Veel mensen zijn daar door ontbloot
        En niet te durven spreken,
        Zo zit 'er menig in het getreur,
        Houwen haar armoet binnen de deur
        Haar schaamen om te vraagen,
        Mogen met regt wel klagen.
      
      
        Men denkt dat het u vrienden zijn
        Zullen u voor het oog beklaagen,
        Maar zijn dog vals in haar aanschijn
        Hebben dikmaals behaagen;
        Zij spotten nog met u verdriet,
        Het is wel meer als eens geschiet,
        Zo gaat de loop der Wereld,
        Kwaat werd voor deugd gepereld.
      
      
        De laster Tong dat als een zwaard,
        Steekt menig in zijn herte,
        Dat is de grootste pijn op aard,
        Baard menig een veel smerte,
        Als men malkander de Eer af snyd,
        Daar uit spruit veel haat en nijd,
        Het komt door kwaade Tongen:
        Vol boosheid ingedrongen.
      
      
        De leugentaal en agterklap,
        Met Vloeken en met zweren,
        Dat komt nu op de hoogste trap,
        Het Rat zal eens verkeren,
        De Vrome luiden gaan voor zot,
        Zo word Gods Heilig Woord bespot:
        Die zulks doet mag vrezen.
        Werd hier namaals verwezen.
      
      
        Beschoud dog eens de Jonge Jeugd,
        Die Kajans zaat gaan zaijen,
        Veel Ouders zijn daar in verheugt,
        En niet ten goeden raijen,
        Denkt men eens reek'ning geven zal,
        Of men hier op het Aardse Dal,
        Gedaan heeft na behoren,
        Anders gaat meen verloren.
      
      
        Smeekt om gena, eer het is te laat,
        Wandeld geen slegte wegen,
        Den Armoed dog niet versmaat,
        het Is ons van God gegeven,
        Denk maar als men de Armoet voet,
        Dat men het aan God zelver doet,
        Zo als 'er staat te lezen,
        Verlaat geen Weeuw en Wezen.
      
      
        Beschouwt eens aan den rijken Vrek,
        Doe Lazerus hem kwam vraagen,
        Maar hij moest nemen zijn vertrek,
        Zij hem dog niet en gaaven,
        Den rijken Vrek, met groot getier,
        Moest branden in het Eeuwig Vier,
        En Lazerus verheven,
        Die heeft het Eeuwig leven.
      
      
        Door geldzugt raakt men in het verdriet,
        Men vind het klaar beschreven,
        Hoe Judas zijne Heer verriet,
        Heeft hem een kus gegeven:
        Men ziet alhier op des Werelds dal,
        Het Geld brengt menig tot den val,
        Tot gruwelijke zonden,
        In de Schriftuur gevonden.
      
      
        Als men van Jaar tot Jaar beziet,
        Ja, door ons Nederlanden,
        Men hoord niet anders als verdriet,
        Gods toorn is aan het branden,
        Denk maar het is ons zonden schuld!
        o Mens wij tergen zijn geduld!
        Daarom laat ons bekeren,
        Tragten na het Woord des Heren.
      
      
        Zo word het Bijbel Woord veragt,
        Bij nachten en bij dagen,
        Het kwaade word veel om gelagt,
        Daarin heeft men behaagen;
        Bekeer, bekeer eens zondig mens,
        Leeft niet naar uwen lust en wens,
        God heeft een tijd van leven,
        En sterven ons gegeven.
      
      
        Denk maar het is een korten tijd,
        Hier Namaals zal het wezen,
        Een eindelooze Eeuwigheid,
        Vol Helsche angst en vrezen,
        Buigt u voor Vader zijnen Troon,
        Gelijk als den verloren Zoon,
        Eer dat men komt te sterven,
        Kan men nog troost verwerven.
      
      
        Mogen wij eenpaarig allegaar,
        Samen in vrede leven,
        In wens God zal in het Nieuwe Jaar,
        Ons al den zegen geven,
        Ach, dat ons lieve Vaderland!
        Mag komen in een goede stand,
        Mog Zee en Landman bloeien,
        Als van te voren groeien.
      
      
        o Gij Inwoonders groot en klein,
        Wilt God u nood maar klaagen,
        Dat hij de middelaar wil zijn,
        Bevrijden ons van Plaagen,
        Laaten wij ons Opper-Majesteid,
        Dog Loven met Eenpaarigheid,
        Laat wij als Broeders leven,
        God zal ons zegen geven.
      
      
        Gij Neerlands Volk met 'er spoed,
        Brek dog tot door de Wolken
        Valt voor den Schepper tog te voet,
        Dien God van alle Volken,
        Gij zijt de God van IsraÃ«l,
        Die alles doet na zijn bevel,
        Daarom laat ons te zamen
        Loven zijn Heilige naamen.
      
    
  