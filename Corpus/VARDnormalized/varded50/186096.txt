
    
      
        De Nektar van uw lieve Mond,
        Het waas van uwe zachte Lippen,
        Dat, als de dauw der morgenstond,
        Bij drupjes pronkt op rode tippen,
        Verstrekt aan mijne Ziel, een heilzaame artsenij,
        Dies, vlugt niet meer van mij.
      
      
        Ik zal altoos, getrouw van hart,
        U heilig ofren mijne zinnen,
        Ik ben in uwe min verward,
        En lach met andere Veldgodinnen,
        Laat Venus met Adoon', vrij dartelen gerust,
        Gij zijt mijn vreugde en lust.
      
      
        Ach schone! kom, kom herwaards aan!
        Laat ik mij spieglen in uwe straalen,
        Bij het schynen van de zilvre Maan:
        Kom, laat ons door het Bos gaan dwaalen,
        En zoeken in het Woud, afweegjes, stil en groen,
        Om onze min te voÃªn.
      
      
        Ik zal, gestrengelt om uwe hals,
        In stomme taal, mijn smart u klaagen,
        En, rustende op uwe Borsjes mals,
        Aan u mijn Ziel, mijn welbehaagen,
        Aantonen, waar de Min het vuur verborgen heeft,
        Dat door uwe leden zweeft.
      
      
        Gij hebt mijn Lief, gij hebt belooft,
        Hier weder bij uw vriend te komen;
        Ik wacht met smart, van vreugd berooft,
        En meld myn' klachten aan de stromen.
        Keer Fillis, keer ei keer, keer daar gij mij verliet,
        En loon mijn Zielsverdriet.
      
    
  