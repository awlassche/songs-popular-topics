
    
      
        VAn alle die hier komen klagen
        En heeft'er niemand groter noot,
        En leed'er niemand harder stoot,
        Als ik die meest gehele dagen
        Versmelte door een droef gemoed
        Als in een staagen tranen vloed,
      
      
        Want schoon al is het ligt geweken,
        En dat alree de stille nagt
        Haar duister kleed heeft uitgebragt,
        Ik van een zwaren druk ontsteken,
        En vind in het slapen genen lust,
        Vermits mijn hert is ongerust.
      
      
        Vraagt gij wat mij is overkomen,
        Dat mij den geest zoo beister knaagt?
        Wat zal ik zeggen droeve maagd?
        Mij is eilaas! mij is genomen
        Iets dat ik niemand zeggen derf,
        Zoo dat ik als geduurig sterf.
      
      
        Een Jongman lustig om te mallen
        Die heeft mij in den nood gebragt,
        En dat, eer ik het schier bedagt;
        Een snelle schigt op mij gevallen
        (O slim bedrog van jonge-mans!)
        Die trof mijn teren maagdekrans.
      
      
        Hoe dat het spel mij zal bekomen
        Daar ben ik dapper in bevreesd,
        Ik hebbe staag een zwaren geest,
        Ik heb ('k en weet niet wat) vernomen.
        Och! hoe het is of wezen mag,
        het En is niet als het eertijds plag.
      
      
        Al wie zig kwalijk heeft gedragen
        Die krijgt een beul in zijn gemoed,
        Die het hert geduurig zugten doet,
        Want na de zonde komen plagen.
        Ach kwaat doen is een droeve zaak!
        En wel doen is een groot vermaak.
      
      
        Ziet wat een druk komt mij genaken
        Voorwaar ten is niet als het zou,
        Ik rill', ik drill', ik walg, ik spon,
        Ik ben genegen om te braken,
        Eilaas, het is een vreemd gewoel,
        Dat ik door al de leden voel,
      
      
        Maar nog is het verr' de meeste schande
        Dat hij die mij hier toe verzogt
        En aan den lozen handel brogt,
        Is nu gaan reizen uit den lande;
        Is nu, eilaas, men weet niet waar.
        Ziet, vrysters ziet mijn droef gevaar.
      
      
        Hij was wel eer tot mij genegen,
        Zoo wel als ooit een eerlijk man
        Tot zijn beminde wezen kan,
        Maar als hij had van mij gekregen
        Iets dat hem geenszins toe en kwam,
        Doen wast dat hij zijn afscheid nam.
      
      
        Doen wild' hij nog een wijle reizen,
        Hij wilde naar het fransche land,
        Of elders daar hij vreugde vand,
        Op trouwen was niet eens te peinzen.
        Ach denkt hoe dat mijn zaken staan,
        Mijn eer en vrijer zijn gegaan.
      
      
        Wil nu de Jongman niet volherden,
        Of vind hij Juffers buytens lands,
        Van meerder goeds of beter glans,
        Eilaas wat zal van mij gewerden?
        Ik zal dan wezen ieders spot,
        Vermits ik eertijds was te zot.
      
      
        Wel tot besluit, eerbare maagden,
        Die niet en zijt in dit gekwel,
        Wagt, wagt u van oneerlijk spel;
        Want al die ooit haar ere waagden
        Die zijn geduurig ongerust,
        het Is al maar droefheid na de lust.
      
    
  