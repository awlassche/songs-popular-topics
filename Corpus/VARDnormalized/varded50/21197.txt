
    
      
        Een Kind van des Moeders dracht,
        Ter Wereld voort gebracht,
        Vervalt in veel ghebreecken:
        het Werd somtijds tegen dank
        Gevoed met Spijs en Drank,
        Eer het zijn gebrek kan spreken.
      
      
        Als hij wat meerder weet,
        Zo werd hij t'School besteedt,
        Na d'Ouders goed behagen:
        Daar blijft hij weer verheerd,
        Ende hij wordt volleerd,
        Zo moet hij veel verdragen.
      
      
        Na des bedroefde tijd
        Wast hij in meerder strijdt,
        In het bloeien van zijn Iaren:
        Als nu quelt hem de Min,
        Dan weer leidt hert en zin
        Om Rijkdom te vergaren.
      
      
        Schoon des bedroefde Mens
        Nu heeft na wil en wens
        De Liefdens lust verwonnen,
        Dan is door tegenspoed,
        Of door verlies van goed
        Zijn droefheid weer begonnen.
      
      
        Dus raakt een Mens de tijd,
        En het fleur zijns levens kwijt,
        Met kwelling, jammer, klagen:
        Dit is van Kindsheid af,
        Tot dat hij weer in het Graf
        Met droefheid werd gedragen.
      
      
        Gelijk de Vloed, de Zee.
        Zo gaat het leven mee,
        Dan laegh, dan hoog gheresen:
        Dan vreugd, dan weer verdriet,
        Dan Rijkdom weer tot niet;
        het Is noch als het plag te wezen.
      
    
  