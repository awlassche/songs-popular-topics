
    
      
        TOen zich het Zifitisch trouloos Volk,
        Als had het des Mans verderf gezworen
        Bij Sa√ºl aan gaf, en liet horen,
        Waar David, in die duyst're wolk
        Van des Konings toorne, zich verstak;
        Keert David, eer hij zich verwere
        Door eigen macht, zich tot den Here:
        Voor wien hij dus zijn hert uit sprak.
      
      
        O God verlos mij door uwe Naam!
        En doe mij recht door uwe vermogen!
        Uwe oren tot gehoor bewogen,
        Zij mijn gebed U aangenaam!
        Want Vremden woelen tegen mij:
        Tirannen staan mij na mijn leven:
        Nadienze niet bij God gebleven,
        Geen godsvrucht hen voor ogen zij.
      
      
        Maar ziet waar op ik mij verlaat,
        God, die mijn ziel zal ondersteunen,
        (Wat wil ik mij des kwaads bekreunen?)
        Is mij een Helper; die het kwaad
        Hen op den kop vergelden zal,
        Die mij tot mijn verderf bespieden:
        Laat naar uwe waarheid mij geschieden;
        Want die voorspelt, o Heer, hun val.
      
      
        Dan zal ik met vrijwilligheid
        het Beloften-offer U betalen;
        En van uwe Naam, met lof verhalen,
        Hoe goed die is: mijn stem verbreyd,
        Dat Gij mij uit benauwtheyd red;
        Om in erkentenis te houwen,
        Het geen mijn ogen zelf aanschouwen,
        Dat Gij mijn vijand gants verplet.
      
    
  