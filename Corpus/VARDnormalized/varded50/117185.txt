
    
      
        DE Liefde die is blind,
        Gelijk als hier zal blijken,
        Van de practijken,
        van een snoode kwant,
        Die met een Edel Dam trekt uit het land,
        Ia heeft met zijn praat geleid,
        Dat zij hem toont alle genegentheyt,
        Van wederminne,
        Zonder versinne,
        Al in eerbaarheid.
      
      
        Zij was stil heen gegaan,
        Van Vader en van Moeder,
        Zuster en Broeder,
        En de Vrienden al,
        Gaat zij verlaten tot haar ongeval,
        En trekken samen uit het Land,
        Tot haar oneer en door de vrienden sant,
        En daar beneeve,
        Zo neemt zij mede,
        Goud en Diamant.
      
      
        Zij komen in Zeeland,
        Bij Domburg wilt weten,
        Al na den eten,
        Zeid hij tot de Werd,
        Is hier geen plaats daar gij ons bei Logeert,
        Op dat wij rusten van de reis,
        Beschikt ons wel gij zult hebben u prijs,
        Men zal u lonen,
        Met goude Kronen,
        En wat gij ons eyst.
      
      
        Zijn Lief was in haar rust,
        Heeft haar tot slaap begeven,
        En daar beneven,
        Heeft zij haar betrout,
        Op hem waar in de Liefde was verflout
        Want in zijn hert was valsigheid,
        En heeft het op een Moord dog toegeleyt,
        Als is gebleken,
        Maar van het teken,
        Tot den Hemel schreyt.
      
      
        Als zij was in den slaap,
        In het midden van haar rusten,
        Niet haar ontlusten,
        Als dien vals Minnaar,
        Die sig met wreedheid toonde tegen haar,
        En neemt een Mes zeer opstinaet,
        Ende vermoorden haar op heter daad,
        In plaats van Minnen,
        Zonder verzinnen,
        Is het een Moordenaar.
      
      
        Hij gaat dan haastig heen,
        Pakt Goud ende Juwelen,
        Neemt tot zijn dele.
        Alles van haar mee,
        Dat in het klein voor hem lag op die stee,
        Verlaat dan Zeeland metter haast,
        Die Moordenaar en schijnt niet eens verbaasd
        Maar gaat aan het vlugten,
        Zonder genugten,
        Sport hem op het naast.
      
      
        Daar leit dat Edel bloed
        Ontrooft van goed en leven,
        En daar beneven,
        Van niemand bekent,
        Die haar aanziet in dezen groot elent,
        Zij leit hier in haar bloed versmoord,
        Ziet wat de dwalende liefde brengt voort,
        Niet als dan klagten,
        Die nooit versagten,
        En sak nooit meer gehoord.
      
      
        Oorlof gij Iuffers al,
        Laat dit u gaan ter herten,
        Des droeve smerte,
        Van de Minne-gloet,
        Die hier in het eynt zo bitter heeft gevoet,
        Maar ziet de liefde die is blind,
        Als is gebleken aan dit Edel kind,
        Gij meugt wel minne,
        Maar eerst versinne,
        Voor dat gij begint.
      
    
  