
    
      
        Laura stil, hoort gij niet
        Dat de stomme water-vliet
        Mijne min betuigt?
        Dat de Ceder voeldt
        Hoe dat de brand Phillis borst door-woeldt˙
        d'Eyck zijn topje buigt,
        Om dat gij bekoordt,
        En door u min versmoord,
        Die u ziel behoordt
        Boven al, schoon Harderin,
        Te prenten in u lieve zin.
      
      
        Als ik wei, langs het duin,
        Zie ik dat de steyle kruin,
        Van de loude klip,
        Met u Phillis treurt,
        die op de pijp zijn smarten neurt.
        d'uyr die ik uit-kip,
        Die u is in het veld,
        Steeds voor u vee gesteld,
        Mijne smart vertelt;
        Die, ha!, wreede vijandin
        Mij laas! vermoort door uwen min.
      
      
        Denkt hoe ik Amaril
        Heb verlaten door u wil!
        Denkt u zwaren eed,
        Die gij, ongevraagd,
        Zwoerd, die u wel het hart door-knaegt:
        d'Aerd',als gij die deed',
        Schudde voor u staf;
        Dies ik u antwoordt gaf:
        Wee! wee! Laura straf!
        de aarde schudt en stadig beeft,
        Dat gij met mij ontrouwig leeft.
      
      
        Daar de Zon rijst of daeldt,
        Of bij Ethon staat en praelt,
        Al wat geeft geluid,
        En vliegt door de lucht,
        Steent mijn pijn met naar gezucht˙
        'tVee krijt mede uit,
        Met haar nat getraan,
        Dat ik alleen moet gaan;
        Dies zo laat u ran,
        Eer dat laas hier uit dit dal
        Mij Atrops laas! weg-rukken zal.
      
      
        Na mijn dood, waarde Vrou,
        Zult gij wensen om mijn trou,
        Phillis, Phillis, kom,
        Zal u naar gezucht
        Slaan dan noch dwars door de blaeuwe lucht;
        Maar niet wederom
        Zult gij hem zo zien;
        Maar dan wel voor hem vlien,
        Dat u zal gezien.
        Dies O Laura Laura wreed,
        Keer noch van dit grote leed.
      
    
  