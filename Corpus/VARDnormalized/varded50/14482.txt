
    
      
        ALs het Firmament
        Door het Hemelse lazure
        Toont tot aller ure
        Zijn blinckend' schoon gelaat;
        De sterren jent
        In de Hemelrijcksche mueren,
        Als karbonckels puere
        Staan glimmen tot sieraad:
        Zo zullen, die geleerd zijn, lichten,
        En die 'er veel tot deugden stichten,
        Eeuwig God ontrent
        Klaar blinken zonder endt.
      
      
        In het Napels Rijk,
        In het Graafschap van Aquijnen
        (In het land der Latijnen
        Altijd zeer hoog geacht)
        Zeer wonderlijk
        Men zag drie Zonnen schijnen,
        Duisterheid verdwijnen
        In het midden van de nacht;
        Omdat ter wereld was geboren
        Thomas, de Zonne der Doctoren
        Thoma, wellekoem:
        Gij zijt ons eer, ons roem.
      
      
        Dees' edel Zon,
        Van klaarheid uytghelesen,
        Was eerst opgheresen
        Als in den morghen-stondt,
        Doen zij begon
        Den dauw, die viel voor dezen
        In een Maagd geprezen,
        Ten zuigen in haar mond:
        AVE MARIA, net geschreven
        Heeft Thomas van de aard opgeheven,
        En met meerder dorst
        Gheslickt, dan des moeders borst.
      
      
        Der Zonnen gang
        En wordt niet opgehouden:
        Thomas niet verfloude
        In het aengevangen pad.
        Twee jaren lang
        De karcker hem benoude,
        Liefde nooit verkoude,
        Die zijn gemoed bezat:
        Hoe hem de wereld had of dreygde,
        Zijn vast gemoed noch brak, noch neigde;
        Ja, een Graven soon,
        Verliet zijns vaders kroon.
      
      
        Wind of tempeest
        En kan de Zon niet raken:
        Moedig noch gram maken
        Kond' Thomam eer of spijt.
        Zo hoog zijn geest
        Was boven aardse zaken,
        Dat hem niet moght smaken,
        Dan God, tot aller tijd.
        Wellust, en eer, en Konings gaven
        En hoog-geachte Bischops staven
        Thomas acht als slijk,
        Zijn armoed was te rijk.
      
      
        Dat was bedekt,
        Ontdekt der Zonnen strale;
        Leidt de gheen die dwalen
        Tot op de rechte baan;
        Blijft onbevlekt;
        Verricht ook berg en dale;
        Sterren al te male
        Van het licht ontvaen;
        Schadige beste doet ze vluchten,
        Die Zonnen glants niet kunnen luchten.
        Thoma, zo ik merk,
        Dit is u eigen werk.
      
      
        Hoe diepe vlo'en,
        Gij hebt ze konnen gronden;
        Door verstand ontbonden
        Der Ketters loose knoop;
        Nooit wist m' u doen
        Een merkelijke zonde;
        Uwe pen, uwen monde
        Geeft wijsheid goeden koop;
        Zo wel de grote als de kleine,
        Zij drinken al uit uwe fonteine;
        Die als Medecijn
        Verdrijft het kwaad venijn.
      
      
        O ware Zon
        In het Firmament der Kerken:
        Al uwe leer, en werken
        Zijn zuiver en gezond:
        Nooit Salomon
        En heeft met al sijn' Klercken,
        Als gij, kunnen merken
        Der zaken eigen grond.
        Libanus hoogste Cedar-boomen,
        Hebt gij tot aan het merg bekomen,
        Door verstand beduid
        Ook het alderminste kruid.
      
      
        Die dan uwe leer
        Volgt, Thoma, mag niet dwalen:
        Want gij kunt vertalen
        Ook Gods verholen zin.
        het Kruis van ons Heer
        Hing aan uwe woorden het stale,
        Als daar af kwam dalen
        Dees' stem van soeter min:
        G' hebt van mij, Thoma, wel geschreven,
        Wat loon zal ik u daar voor geven?
        En gij spraeckt: O Heer!
        Geeft m' u, en dan niet meer.
      
      
        Wel moet u zijn,
        O Thoma, met dien loone,
        Edel, rijk, en schone;
        Gij hebt u wel bera'en.
        Sint Augustijn
        Eens kwam met u ten thoone,
        Als gij nu de krone
        Des Hemels had ontvaen:
        Thomas, sprak hij, in het eeuwig leven
        Zit even hoog met mij verheven.
        Dan den Maagden-krans
        Heeft hij tot boven-kans.
      
      
        Wie zal dien loon,
        Dien krans ons openbaren,
        Dien God deed' bewaren,
        O Thoma, voor uwe prijs?
        O, het is zo schoon,
        De LeliÃ«n te paren
        Met Lauliere-blaren
        In het Hemels Paradijs!
        Daar wordt gij, Thoma, nu verslonnen
        Door het eeuwig licht van klaerder Zonne;
        Daar gij zonder endt
        Meer blinckt als het Firmament.
      
      
        O blinckend' Licht,
        O Zon, wilt bij ons blijven,
        Duisterheid verdrijven,
        Die ketterij ons baard.
        Uwe penne sticht
        Gods huis, door het Godlijck schrijven;
        Latet doch beklijven,
        En zijn bij ons bewaard.
        Deugdelijk leven, zalig sterven
        Wilt door gebeden ons verwerven;
        En na dit termijn,
        Het eeuwig Sonne-schijn.
      
    
  