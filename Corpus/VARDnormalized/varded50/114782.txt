
    
      
        DE-wijl den mens vervalt van uwe Wet o Here!
        En elk den omweg loopt, en blijft moedwillens blind:
        Wie zal dan in uw Huis, of op uw Berg verkeren
        Vw huis het welk u behaagt, uw Berg die gij bemint?
      
      
        Die in zijn doen, oprecht en zuiver van de zonden,
        Geen' ondervinding' heeft van afgerichten aard
        Om, onder schonen schijn, bedriechelijk te wonden;
        Maar die godvruchtig leeft en zich van het quaat bewaard:
      
      
        Diens tong' en hert', gelijk, d'oprechte waarheit spreken,
        Aan veinzen noch bedrog noch leugentaal gewend:
        Want openhertigheit, doodvyand van qua streken,
        Woont in een zuivre ziel die geen geveinstheit kent:
      
      
        Die noit in achterklap, een schadelijk gebroedsel,
        Of tong of ore leent; maar stut haar vuilen stroom:
        Het minste teiken strekt den lasteraar tot voedsel,
        En gulzig groeit dit quaat met uitgelaten toom:
      
      
        Die het kwade, het welk zij zien, verachten in den kwaden,
        En vlieden haren aard met hun gehele geest:
        Die geenzints zijnen vriend zijn metgezel zal smaden;
        Maar eert in zijn gemoet den genen die God vreest:
      
      
        Die, zoo hij door zijn woord hem zelven heeft verbonden,
        Al strekt'et tot zijn sa, zijn woord standvastig houwt:
        Lichtveerdigheit, verzelt met gierigheit zijn zonden
        Die krachtig' oorzaak zijn dat niemand werd vertrouwt:
      
      
        Die vreemd van woekker is, welk', gieriglijk gedreven,
        Des naastens ingewand uitmergelt en verdord:
        Die geen' geschenken neemt, of zelver geen' wil geven
        Waar door d'oprechte mens in het minste werd verkort.
      
      
        Die deze dingen doet uit een oprecht geweten,
        Zulks dat dien goeden aard zich in zijn ziel vertoond;
        Die zal de tente Gods, daar God in is gezeten,
        Bezitten, en den Berg daar op den Here woont.
      
      
        Zo groot zijn zij geacht die hier Gods wil betrachten,
        Een wil die niets begrijpt als heiligheit en deugd!
        Hun vast gezetten voet heeft genen val te wachten.
        Haar leven slijt in hoop', haar hoop' geeft rust en vreugd.
      
    
  