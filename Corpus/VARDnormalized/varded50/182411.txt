
    
      
        Om dat gij nu om dezen tijd,
        U zelven was gaan begeven,
        om na des Heren woord met vlijd,
        Voortaan u dagen af te leven,
        Heb ik aan u dit Lied geschreven,
        Vertrouwende ‘het zal aangenaam
        Zijn, want ik vond mij daartoe gedreven,
        door ons gemeenzaamheid te zam.
      
      
        Looft God voor zijn Barmhertigheid,
        En overvloedige genade,
        dat hij u uit Egijpten leyd,
        En dat gij heden gaat versmaden,
        des Werelds genugten, die verraden
        Zeer veel mensen, om dat zij hier,
        Met schijn in willen verzaden,
        door haar wellusten en vals playsier.
      
      
        Want des werelds dienaars zeer onvroed,
        Zullen namaals komen in sneven;
        Maar die den wille des Heren doet,
        Zullen altijd in vreugde leven,
        Om dat haar namen zijn geschreven
        In ‘het boek des Levens zo Christus zeid,
        Die haar bij Gods gemeente geven,
        En dat met ware boetveerdigheid.
      
      
        Borgers en Huisgenoten Gods,
        Zullen zij dan geheten wezen:
        Getimmert op de vaste Rots,
        Van den hoeksteen Christus geprezen,
        Geen anderen fondamenten bij dezen;
        En kan of mag’er zijn geleijt;
        Hij is alleen, alzo wij lezen,
        Het fondament der zaligheid.
      
      
        Zeer grote liefde toond God ons,
        Dat wij nu hier zijn Kind’ren hieten,
        Wij zijn tot den berg Zions
        Gekomen, alwaar wij genieten,
        De gemeijnschap zonder verdrieten,
        Van veel duizend Heiligen zoet,
        besprengt zijnde door dat vergieten,
        Al van des Heren dierbaar bloed.
      
      
        Abels bloed voor den Here kwam,
        Riep wraak over Cains misdaden,
        Maar ‘het bloed van dat onschuldig Lam,
        Dat maakt ons rein door Gods genade.
        Van onze zonde vroeg en spade,
        Zo wij ‘het door ons onagtsaemheid,
        Niet onrein agte nog versmaden:
        In dezen dag der zaligheid.
      
      
        Alle ranken die vrugten draagt,
        In den Wijnstok Christus geprezen,
        En de Wijngaardier behaagt
        Die zal van hem gereinigd wezen,
        Op dat uit hem zoude geresen
        Nog overvloediger vrugten zijn:
        Dewelke voor God uitgelezen,
        En de bekeringe weerdig zijn.
      
      
        Wij moeten vrugten dragen fijn,
        Of anders hebben wij te schromen,
        Om van hem uitgeroeid te zijn:
        Gelijk als die onvrugtbare Bomen:
        En die gene zal overkomen,
        Die nu in duisternisse leeft:
        Des Heren woord zal haar verdoemen,
        Dat hij tot haar gesproken heeft.
      
      
        Gelukkig zijn, en was bedagt,
        Die nu haar zelven wel bereiden,
        En staan gedurig op de wagt:
        Om haren Heer te verbeiden,
        Tot dat hij haar met hem zal leiden,
        Na zijn hemelse Woning schoon,
        Dewelke hij is gaan bereiden:
        Daar boven in zijn Vaders Troon.
      
      
        Oorlof ik wensche dat gij meugt,
        door uwen wandel en manieren,
        Uwen voorgangers tot een vreugd,
        Des Heren gemeente versieren:
        De Heer die wil ons al regieren,
        Door zijnen Geest en heilig woord:
        Op dat wij onze voeten stieren:
        Om in te gaan door de enge Poort.
      
    
  