
    
      
        HOe kan helaas de vroomste zich vergeten!
        O Simon, die zo braaf u hebt gequeten,
        Hoe scheeltge van u zelven, van die rots,
        Weleer zo trots!
      
      
        Gij stofte, als een, die minst zich zelven kende;
        En trokt vergeefs in het woeden van de bende,
        Daar Jesus zich gevangen gaf, uw zwaard,
        Al te onvervaard.
      
      
        Maar och hoe flaaw bezwijkt die stoute terger
        Van doods gevaar! gij slaapt, of waakt noch erger:
        het Zij datge vecht, of vlugt, of volgt van veer,
        Of dicht uwe Heer.
      
      
        De Bloetraat woed, op Jesus fel gebeten;
        Beticht hem vals, verwyst hem, hels bezeten;
        En spuwt, en klinkt hem in zijn aangezigt.
        Hij zwijgt en zwicht.
      
      
        Noch mengt zich een Apostel in des boosheit,
        Bij schuim van het hof, daar het opschuimt van godloosheit;
        Verzaakt, verzweert zyn' Heer in het hofpaleis,
        Ja reis op reis.
      
      
        Hij zweert; zag ooit mijn oog dien mens met kennis:
        Hij vloekt zijn ziel. Wat lasterwoort, wat schennis
        Ontglipt de tong, die eertijds zo gereed
        Gods zoon beleedt!
      
      
        Waartoe vervaltge, o Peter, nu geen Peter!
        Kent gij uwe Heer en heiland nu niet beter?
        Gij, zijn scholier, zijn grote ryxgezant
        Van land tot land;
      
      
        Door het sleutelampt des hemels begenadigt;
        Zo teer bemint, in nood zo trou verdadigt;
        Aan zijnen dis zo onlangs met zijn bloed
        En lijf gevoed?
      
      
        Gij kent hem, als zijn woord uw visnet zegent,
        Hij u op zee, zijn vaste vloer, bejegend;
        De zeevis, van uwe angel opgehaalt,
        Den tol betaalt.
      
      
        Gij kent hem, bij den wijn, uit waterkruiken
        Geschept, bij het voên der afgevaste buiken,
        Op Thabor, daar zijn glans en stralend hoofd
        De zon verdooft.
      
      
        Gij kent hem, als hij breidelt wind en baren;
        Uw schoonmoêrs kwaal qeneest, ja gansche scharen;
        Den helhond dwingt, die op zyn' wenk vertrekt;
        Of lijken wekt:
      
      
        Maar kent hem niet in het lijden, gans verlaten
        Van hulpe en troost; door het woord van hofsoldaten,
        Een dienstmaagts woord, o eertijds dappre held,
        Zo dra geveld.
      
      
        Verdiende dit het wassen van uw voeten?
        Verzwaartge dus de schuld, bij hem te boeten?
        Kent beter hem een moorder straks aan het kruis,
        In het moortgedruis?
      
      
        Maar zwyg, mijn tong: zwyg stil, mijn ziel: leer staken
        Des aanklagt, en uw eige trotsheit laken;
        Die ijdel op gedroomde krachten bout,
        En God mistrout.
      
      
        Een wijze kent zijn zwakheit, dies te sterker.
        Wat des menschenkracht, al schyntze boei en kerker
        En het marteldom getroost? een wanklend riet,
        Ja min dan niet.
      
      
        Wie hier op steunt, zie toe: hij valt gereder:
        Een Simon zelf, een kerkstijl, stort dus neder:
        Een Simson mist zijn hair, zyn' Heer, zijn hart,
        Met bittre smart.
      
      
        D'aartsvyant wenst, o Heiland, ons te ziften:
        Bescherm ons trou, betoom ons losse driften:
        Uw voorbê waak', dat d'afgront het geloof
        Ons nooit beroof.
      
    
  