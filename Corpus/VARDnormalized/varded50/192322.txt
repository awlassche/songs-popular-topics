
    
      
        Als ik bestaa tot ‘s Heren dis te naad’ren,
        Zie ik daar ook een Schaar’ toe t’zaamen gaad’ren,
        Dog (vrees ik) veel zijn niet die regt genoodden,
        Die Jezus roept, maar eerder leevend’ doden,
        De wêreld, op haar wee’zen en gewaad,
        Vertoond zeer klaar, haar jammerlijke staat.
      
      
        En als ik denk ten zijn niet Christus leden,
        Quelt mij een nieuwe schroom, om toe te treden,
        Veel die daar gaan ter taafel, (zegt mijn herte)
        Doen aan Gods Zoon op nieuws een bitt’re smerte,
        Wijl zij zig roemen, door zijn bloed gekogt,
        Maar niet vertonen door zijn Geest gewrogt.
      
      
        Hoe! zal ik dan gemeenschap met de Schaaren,
        Die Gods Verbond ontheiligen! verklaaren,
        Door spreekend doen? ‘het is best te rug geweken,
        (Dus kan mijn hert, in schroom en traagheid spreken.)
        Maar als ik wel besef, wat mij verpligt,
        Zoo word die kommer van mij afgeligt.
      
      
        Mij is belast, mij zelv maar t’onderzoeken,
        En daar op mij vrijmoedig te verkloeken;
        Zie ik dan ‘het Heilig brood en wijn misbruiken,
        Van hen die ‘het oog des Hemels niet ontduiken,
        Ik houd het regt, als zig mijn ziel daar stelt
        In die beproeving, die mij ‘het Woord vermeldt.
      
    
  