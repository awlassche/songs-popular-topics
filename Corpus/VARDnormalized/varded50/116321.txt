
    
      
        KAn vriend, een vriend zeer wel vermaaken?
        Zijn man en wijf elk anders vreugd?
        Gelijk zij zijn; daar bij noch vaaken
        Een lieve kind haar meer verheugd.
      
      
        Schijnt ons het hert van vreugd te ontspringen,
        Wanneer wij met de zoete jeugd,
        U vrolijk nieuwe liedjens zingen,
        Tot stichting en bequaame vreugd?
      
      
        Kan iemand spijs en drank bereiden,
        Zulks dat ze zoet en lekker smaakt?
        Kan men plezieren, rijden, weiden,
        Daar menig Mens zich in vermaakt?
      
      
        Wat mag ik dit of meer verhaalen?
        Och! al die zoetheit heeft zijn gal:
        Maar dat van U, o God! komt daalen,
        Dat gaat noch verre boven al.
      
      
        Kan al het voor-noemde ons vermaaken,
        Dat maar uw slechte schepzels zijn?
        Hoe zoet! Hoe zoet! Moet Gij dan smaken?
        Zoetheids fontein mijn medicijn.
      
      
        Uw vreugden-oly gaat Gij gieten,
        Die des Werelds vreugd te boven gaat,
        Die hier uw schaar alleen genieten,
        Zelfs die hier zijn in slecht staat.
      
      
        Het geen dat Gij mij hebt geschonken,
        Smaakt mij, o Heer! zo over-zoet:
        Och! och! het maakt mij dik-maal dronken,
        Dat ik van vreugd op-springen moet.
      
      
        Mijn ziele vliegd dat heel naa boven,
        En dringt vast alle wolken door
        Zij gaat mijn Heer mijn God dan loven,
        Die bied haar dan zijn gunstig oor.
      
      
        Och! mogt zij daar dan eeuwig blijven,
        Die zoo met vreugde is vervuld,
        Maar och! het gaat God noch niet believen.
        Mijn waarde ziel, ei! neem geduld.
      
      
        Gij moet hier noch een weinig wonen
        In dit bedroefde traanen-dal:
        Maar kort hier naa zal God u tonen,
        Dat Hij het Alles is in Al.
      
    
  