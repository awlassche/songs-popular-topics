
    
      
        NOch wakker is de silv're Maan,
        De gulde Zon en is niet opgestaan,
        Wat wilt gij nu zo vroeg gaan vinden
        Maria Magdaleen?
        Een zoek ik die beminde
        Mij, en anders geen.
      
      
        Waar is begraven dezen schat?
        En is hij niet te vinden in de Stad?
        Wie is hij, die gij hebt verloren
        Maria Magdaleen?
        Een, die mij uitverkoren
        Heeft, en anders geen.
      
      
        Is hij ook van den hogen stam
        Van David, en den Vader Abraham?
        Wie is hij, die u zo doet klagen
        Maria Magdaleen?
        Een, die voor mij geslagen
        Is, en anders geen.
      
      
        Wel dan verdiend heeft dezen rouw
        Den Bruidegom voor zijne Bruid getrouw.
        Ei wilt mij zeggen, wie is dezen
        Maria Magdaleen?
        Een, die voor mij verwezen
        Is, en anders geen.
      
      
        O was zijn liefde dan zo groot?
        Dat hij zijn Bruid beminde tot de dood?
        Wie doet u hert alzo verlangen
        Maria Magdaleen?
        Een, die voor mij gehangen
        Is, en anders geen.
      
      
        Hij na de dood u noch behaagt
        Voor wien gij die specerijen dracht.
        Wie is doch uwen overleden
        Maria Magdaleen?
        Een, die voor mij geleden
        Heeft, en anders geen.
      
      
        De Zon is op, voorbij de nacht,
        Gekomen zijn wij bij de Joodse wacht.
        Wie is hier dood, die zij bewaken
        Maria Magdaleen?
        Die mij kan zalig maken
        Jesus Nazareen.
      
    
  