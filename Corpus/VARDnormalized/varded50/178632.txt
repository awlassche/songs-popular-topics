
    
      
        TOt u roepe ik, o Heer, mijn sterkte,
        Mijn rotse: och dat uwe ore merkte
        Op mijne stem ! Zult gij u tonen
        Als doof ? zoo worde ik als die wonen
        In het stof; en die, door uwe straf,
        Hier daalen in den kuil en het graf.
      
      
        Hoor, Heer, de stemme mijner smeking,
        Als ik tot u, met hartverbreeking,
        Nu roepe en heffe mijne handen
        Naar d'Aanspraakplaats, bij het offerbranden,
        De plaats van uwe heiligheit,
        Daar gij uw gunst hebt toegezeit.
      
      
        Trek mij niet weg met d'onrechtwerkers,
        In schyn vreÃªlievend, maar versterkers
        Van het quaade, in het snoode hart versteken;
        Kom hunnen bozen handel breken.
        Geef hen naar hunner handen werk,
        Vergeldt hen, want zij woeden sterk.
      
      
        Omdat zij met hun hart niet letten
        Op des Heren daden, noch zich zetten
        Om zijne werken aan te schouwen,
        Zal hyze breken, en niet bouwen.
        Zij derven eeuwig het zalig goed,
        Door zijne straffe en gramschaps gloed.
      
      
        Gelooft zij God, die mijn gebeden
        Gehoord heeft met goedtgunstigheden.
        Mijn schild en sterkte is bij den Here.
        'k Vertroude op hem, en, tot zijne ere,
        Ben ik gered: dies springt mijn hart
        Van blijdschap op, ontheft van smart.
      
      
        Ik zal hem met gezangen loven.
        God is hun sterkte en kracht van boven.
        Hij is de sterkheit van het bevrijden
        Van zijn Gezalfden, door zijn lijden.
        Verlos uw volk, geef zegen, weidt
        Uwe erve, en draagze in eeuwigheit.
      
    
  