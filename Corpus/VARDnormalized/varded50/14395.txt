
    
      
        HOort al die Jesum wilt gaan zoeken,
        Hoort dit exempel neerstigh aan:
        Van drie die veer uit des werelds hoeken,
        Tot Jesum haastig zijn gegaan.
      
      
        Drie mannen wijs en rijp van rade,
        Prinsen van Orienten-landt,
        Des Hemels loop zij sloegen gade,
        Vernomen daar een Sterr' playsant.
      
      
        Een Sterre klaar en hel van stralen,
        Die door de Zon niet wordt verblindt:
        Waar mede God haar dee' betalen,
        Van een oud-jonk geboren kind.
      
      
        Zij sadelden zeer ras haar Peerden,
        En Dromidaren snel ter loop:
        De reis zij haastelijk aenveerden,
        Jesum te vinden was haar hoop.
      
      
        Die Sterre zij neerstigh na ooghden,
        Die haar geleide op dat pas,
        Haar na Jerusalem verhoogde,
        Al-waer des Heren Tempel was.
      
      
        Hier hebben zij al zonder schromen,
        Of het schoon Herodes dee' verdriet,
        Na het vers-geboren kind vernomen,
        En ook gekregen klaar bediet.
      
      
        Naar Bethlehem zijn zij gaan rijden,
        Gelijk haar was gewezen aan,
        En hebben op den weg zeer blijde
        De Sterr' we'er vinden voor haar gaan.
      
      
        Tot dat zij kwamen op der stede
        Daar een rijck' armoe' was te zien:
        Daar een zeer zoete Hemels vrede
        Bereid was voor die goede lie'en.
      
      
        Daar God van Aard en Hemelrijcke,
        Voor wien die Eng'len staan versaagd,
        Een arrem kind, ootmoedelijcke
        Lag aan de borsten van een Maagd.
      
      
        Hier vielen zij neder ter aarden,
        En schreyden tranen menighfout,
        Aanbaden het kind met groot' eerweerden,
        Offerden myrrh', wierook en goud.
      
      
        Dus broeders wilt u ras bereiden,
        Op des Hemels licht neemt ook u merk,
        Dat u ten eersten zal geleiden
        Al na die Catholijcke Kerk.
      
      
        Daar zult gij krijgen goed advijse,
        Hoe dat gij Jesum vinden meugt,
        Die u zijn licht dan klaar zal wijzen,
        U hert vervullen ook met vreugd.
      
    
  