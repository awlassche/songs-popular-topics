
    
      
        O Mensen, Broeders allegader,
        En kinders van den allerhoogsten Heer
        Tot hem wyroepen: Onzen Vader,
        Die van der eeuwigheid beminde meer
        Ons als den Vader, en de Moeder,
        Die op der aarden zijn, en zijn geweest;
        Is onzen trooster, en behoeder,
        En door de dood van zijnen Soon geneest.
      
      
        Tot u wij door het gelove lopen,
        Alleen het wit van onze zaligheid.
        In u met uwen David hopen,
        Ootmoedig bidden om bermhertigheyt.
        Wat kan u kinders liever wezen
        Als dezen naam, en wezen eeuwig goed!
        Nooit meerder liefd' is opgeresen;
        Nooit soeter naam, die ons betrouwen doet.
      
      
        Met den verloren Soon ons ogen
        Gaan op naar u, die in den Hemel zijt,
        Van uwe goedheid opgetogen
        Naar uwen hemel, daar gij ons verblijd.
        In ons gedachten, woorden, werken
        Alleen Geheiligd uwen Name zij.
        Wilt ons in uwen dienst versterken,
        En laat ons loven u van zonden vrij.
      
      
        Met den Verloren Soon wij keren
        Tot onzen Vader, en weer aangenaam
        Verkrijgen al dat wij begeren
        Van u door dezen aldersoetste naam.
        O zoeten naam in ons gedachten,
        En boven alle smaak in onzen mond,
        In all' ons werken, vol van krachten,
        En onzen anker in den lesten stond.
      
      
        Ons in genaden wilt ontsangen;
        U liefde nooit een goed berouw versmaad.
        Verhoord ons zuchten, en verlangen:
        O Vader ons u rijk toekomen laat:
        Komt door u gunst in ons regneren,
        En stellen in ons herten uwen troon;
        Niet meer en laat, o Heer der Heren,
        Weer gaan verloren den verloren Soon.
      
      
        De naam van kind zijn wij niet weerdig,
        O goeden Vader, ons van nu voortaan
        Altijd tot uwen wille veerdig,
        Neemt voorn alderminste slaven aan:
        Hier op der aarden zo geschieden
        Als in den Hemel uwen wille laat.
        Niet meer laat onzen wil gebieden,
        Die buiten uwen wil verloren gaat.
      
      
        Verhoord genadig ons gebeden,
        Niet meer den zonden-draf ons smaken laat:
        Ons daeg'lijcx brood verleend ons heden,
        En met u heilig woord' ons ziel verzaad.
        Wilt ons voortaan alzo bewaren,
        En onze schulden ons, o Heer, vergeeft
        Gelijk wij doen ons Schuldenaren:
        Want u barmhertigheid geen eynd' en heeft.
      
      
        Laat ons niet vallen in het bekoren,
        En wijken af van uwen goeden raad,
        Waar door ons Ziele gaat verloren;
        Maar ons verlossen wilt van allen kwaad.
        Alzo wij bidden al te samen,
        En maar, dat zalig is, ons hert begeert
        En all' eendrachtig roepen: Amen.
        Van uwen lieven Soon alzo geleerd.
      
    
  