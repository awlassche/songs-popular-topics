
    
      
        Barmhertig God! en algenoegzaam Heer!
        En die niet waard is zig uw kind te noemen,
        Werpt zig démoedig voor uw voetbank neer,
        Hoewel gij hem regtvaerdig moogt verdoemen:
        Hij vind in zijn bedroefde staats beseffen
        Zig zo gesteld als de armen Tollenaar,
        Die d’oogen niet en durft ten Hemel heffen,
        En nogtans maakt zijn ziels-nood openbaar.
      
      
        Ag! Heer! ik ben benaauwt en overstelpt,
        Ik kan mijn ziel niet houden bij het leven,
        Ten zij gij toe-treedt en mij gunstig helpt,
        En mij genaadig wilt mijn schuld vergeven;
        Ten zij dat gij uw Vaderlijk mee-dogen
        Mij maakt bekent, en mijne ziel verkwikt,
        Moet t’ondergaan mijn hope en vermogen;
        Wijl mij uw regt verbaast maakt en verschrikt.
      
      
        Ag! ziet mij aan in ‘het overdierbaar bloed
        Uws Zoons, dat gij tog aanbiedt tot verzoening,
        Vertroost daar door mijn zeer ontrust gemoed,
        Neem daar door weg mijn schulden en misdoening:
        Dien Balsem Gileads laat mij genezen,
        Ag! zegt tot mij, hebt goeden moed! uw schuld,
        Die uw vertsaagd maakt, en omringt met vrezen,
        Is weg genomen, door mijns Zoons geduld.
      
      
        Ag! doet mij dat welriekend Offer-lam,
        (Dat uwen toorn ten vollen heeft gedraagen,
        En al den last der zonden op zig nam,
        En dus uw volk heeft van haar schuld ontslagen)
        Met d’oogen des geloofs alzo aanschouwen,
        En mij toe-eigenen; tot ik uw vreê
        In mij bevind, en maak dat mijn vertrouwen
        Gerust blijv’ steunen op zijn bloed en beê.
      
      
        Leer mij betragten wat u welbehaagt,
        Doe mij uw min betuigen en vertonen,
        Laat mij in uwen dienst nooit zijn vertraagt,
        Beziel mijn zinnen, wilt mijn hert bewonen,
        Maakt al mijn lichhaams leen tot waapentuigen,
        Daar uw geregtigheid door word volbragt,
        Laat mij daar toe uit Jezus volheid zuigen
        (Als waarheid, weg en leven,) alle kragt.
      
    
  