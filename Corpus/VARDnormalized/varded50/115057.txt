
    
      
        MElancolien zwaar,
        Drijven mijne zinnen stijf,
        In dit bestryen gaar
        Ik in het bad der minnen drijf,
        Als wind, ik zwind,
        U zoete brand, o Diamant,
        Zonder bestand, geheel ontmant,
        En werpt mij in het zand.
      
      
        Hoe is verdraeyt het rad,
        Dat mij eertijds hief zeer hoog,
        En slaat mij neder plat,
        Zo dat mijn gebeente droogh
        Vergat, gij slaat
        Dit geenszins acht, ik blijf versmacht,
        Want ik verwacht, o liefdâ€™ onzacht,
        Geen troost noch dag noch nacht.
      
      
        Ben ik zo lelijk dan
        Dat gij van mij vliet met pracht?
        Ende geheellijk van
        Mij vliet en pruylt ongeacht,
        Ik loop, ik hoop,
        het Is te vergeef, waar door ik sneef,
        En stadig sweef, half dood ik lef,
        Puttende door een zeef.
      
      
        Mijn hert een Schip in Zee,
        Swierdt en valt zeer hoog en laegh,
        Aan liefdes klip aan twee
        Stoot, dies ik mijn leven waag,
        Ik schrei, een kei,
        Blijft gij versteend, ach troost verleend,
        En met mij weent, of gij niet meent,
        Dat ik dus ben verkleent.
      
      
        Prinses mijn anker zijt,
        Of mijn mast ik kerven moet,
        Mij van des kanker vrijdt,
        Die mij dikmaal sterven doet,
        Ik zal, toch al,
        In het wezen ziet, genezen niet,
        Oft gij troost biedt, mijn pijn verdriet,
        Anders begeer ik niet.
      
    
  