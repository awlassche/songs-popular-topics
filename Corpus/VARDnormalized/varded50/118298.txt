
    
      
        De wereld is een vreemd'lingschap.
        Wat doet m' 'er menig droeven stap,
        Aleer wij boven komen!
        De Hemel is ons Vaderland:
        Gods Stad, en Huis, door zijne hand
        Gevestigd voor de vromen.
        Oost, West,
        Tehuis, best,
        Daar Gods kind'ren
        Niet kan hind'ren;
        Maar zij rusten,
        En zich in het volmaakt verlusten.
      
      
        Terwijl men uitwoont van den Heer,
        Is hier volmaaktheid nimmermeer.
        Hier zal de rust niet wezen.
        En niet van alles, wat men ziet,
        Is vrij van kwelling, en verdriet.
        Dat wacht men eerst na dezen.
        Oost, West,
        Tehuis best.
        Daar geen traanen
        Strepen baanen
        Langs de kaaken,
        Of nooit ogen vochtig maken.
      
      
        Al krijgt hier iemand zijnen zin,
        Het zoetst heeft nog veel bitter in,
        Schoon het niemand zich verbeeldde.
        Men word van honigzeem ook zat,
        Zo dat het geen men gratigst at,
        Op het laatst ons wel verveelde.
        Oost, West,
        Tehuis best.
        Daar verdieten
        In genieten
        Nooit zal komen,
        Hoe men drinkt van des levens stromen.
      
      
        Neemt, dat hier iemand al genoot,
        Wat immermeer de wereld bod
        Aan haare gunstelingen:
        Een Vorsten dis, een Krezus schat:
        Daar hapert altoos dit, of dat
        Aan d'ondermaansche dingen.
        Oost, West,
        Tehuis best:
        Want men smaakte
        Daar het volmaakte:
        Maar beneden
        Is het Mara, doch geen Eden.
      
      
        het Geen ons had meest verblijd voorheen,
        Veroorzaakt ons het grootst geween,
        Wanneer men het moet verlaten.
        Het grootst geluk, als dat vergaat,
        Maakt ongelukkigst onzen staat.
        Kan zulk een goed ons baaten?
        Oost, West,
        Tehuis best.
        Hemelzaaken,
        Die vermaaken,
        Zijn bestendig:
        Haar verlies maakt nooit elendig.
      
      
        Zo iemand eens een Thabor schouwt:
        Geen tabernakel zij gebouwd.
        het Is maar voor weinig uuren.
        En blikt 'er eens een zonneschijn;
        O! het zal daar op haast onweer zijn,
        En dat geluk niet duuren.
        Oost, West,
        Tehuis best.
        Daar geen duister
        Ooit geen luister
        Zal ontglanssen,
        Die bestraalt de Hemeltranssen.
      
      
        O! dat dan nimmermeer uwe hert
        In de aarde vast geworteld werd'.
        O! leert dat toch te spenen
        Van het gene niet bestendig is:
        Maar zoekt de hemelervenis,
        En spoed u derwaards henen.
        Oost, West,
        Tehuis best,
        Daar Gods kind'ren
        Niets kan hind'ren,
        Maar zij rusten,
        En zich in het volmaakt verlusten.
      
    
  