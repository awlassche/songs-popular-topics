
    
      
        DE wereld schijnt verheugt
        Door al het zoet gevrij
        Op menig Herderin,
        Ik zie de zoete jeugd
        Van hert en zinnen blij
        Alleen door enkel min,
        Om dat haar lief,
        Geeft troost tot haar gerief,
        Een wonder braaf akkoord
        Brengt de ed’le minne voort.
      
      
        Als d’Hemels lichte glans
        Verkeert in duisterheid
        Door ondergang van Zon,
        Wanneer Auroor bijkans
        Geheel ter neder leit
        Dan komt een zoete Bron,
        Een Bron zeer fier
        Komt voort tot haar playsier,
        Door Herders t’saem vergaard,
        En met Nimphjens zoet ghepaert.
      
      
        Zij zweven gins en weer
        Al in de koele nacht
        Door mij zo dikwijls heen,
        Elk met zijn Liefjen teer
        Daar van hij troost verwacht
        Door klaeghelijcke reen,
        Doch ik voorwaar
        Moet leven zonder haar,
        Mijn droefheid heeft geen end’,
        ‘tsij waar henen ik mij wend’.
      
      
        Hoe mocht gij dus met haat
        Op uwen dienaar zijn
        Die u van herten mint,
        Ziet gij niet wat voor smaad
        Gij mij aan doet met pijn,
        Elaes u doch besint,
        Och of u hert
        Mij niet aendeed’ meer smert,
        Zo sou mijn vreugd zeer groot
        Noch gaan boven alle noot.
      
      
        Als ik des avonds laat
        Mijn droef en treurig hert
        Noch eens vermaken zal,
        Het doet niet als het mij schat,
        Ik voel dan hoger smert
        En meerder ongeval,
        Als ick’t gevrij
        Van zo veel Herders blij
        Met aandacht sta en hoor,
        Niet dan droefheid komt mij voor.
      
      
        Ach Clara hoe dus wreed?
        Hoe quelt gij dus mijn hert?
        Waarom zijt gij zo fel?
        Of is mijn min u leed?
        Wat baat u al mijn smert?
        Waar toe dit vlieden snel?
        Dat ik met smaad
        Moet wand’len achter straat,
        Daar ander Minnaers gaan,
        Moet ik stil bezijden staan.
      
      
        Of vreesje voor ontrou?
        Ei zulks en was ik nooit,
        O lief dat waar mijn leidt,
        Ik zal u zijn Me-vrou
        Zo trou als iemand ooit
        In al oprechticheydt,
        Wilt gij de vreugd,
        Maar van u zoete jeugd,
        Mij schenken tot een loon,
        Gij Prinses der Goden schoon.
      
      
        Elaes, ‘ken kan niet meer
        Des liefde lijden zwaar,
        Mijn hert inwendig schreyt,
        Ik laster d’liefde teer,
        Met angst en groot gevaar
        Door onverduldicheydt,
        Ziet gij noch niet
        Hoe dat ik lijd’ verdriet,
        O Clara ‘kben in noot,
        Want mijn lijden is te groot.
      
      
        Gij schone gij alleen
        Sijt die mijn ziel gebiet
        In de onlijd’lijck vuur,
        Voorwaar gij zijt die gheen
        Die alle jonst gheschiet,
        Noch blijft gij even stuur,
        Lief martelt vrij,
        Mijn liefde blijft tot dij,
        De hoop vertroost het al,
        Dat ik overwinnen zal.
      
    
  