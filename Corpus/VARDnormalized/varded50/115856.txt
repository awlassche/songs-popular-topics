
    
      
        Hei laat ons vrolijk leven,
        En altijd lustig zijn,
        Zo lang ons d'aard wil geven,
        Van den alderbesten wijn.
        Ik bemin Bacchus teugen.
        En verban al het verdriet,
        En leed uit mijn geheugen,
        Zorg en hertzeer van mij vlied.
      
      
        Ik wil ook niet beminnen,
        Want ik de liefde haat:
        'k Verbanze uit al mijn zinnen,
        En ik lef in beter staat.
        Zorg en angsten verzellen,
        Die leven in de min;
        Maar geen onrusten kwellen,
        Mij die het vrolijk nat bemin.
      
      
        Ay laat ons dan niet vrezen,
        Maar minnen met verstand:
        Het glas zal het lief dan wezen,
        Dat wij bieden mond en hand.
        Laten wij ons genoegen,
        En ook noit onrustig zijn;
        Maar ons tot vreugde voegen,
        Smoort de droefheid in de wijn.
      
    
  