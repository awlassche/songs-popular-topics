
    
      
        SChoon Lief u lipjes en roder-mond,
        Die maken mijn jonk hertje gezond,
        Uw aangenaame geur
        En u borsjes, blank van kleur,
        Daar toe u frisze en fiere gank,
        Uw halsje als een Zwaan zo blank,
        Dat doed mijn jonk hert,
        Vol van Minne-smert,
        Om u zugten heel verwerd.
      
      
        Ach! Liefje, mogt ik op u Condor,
        Eens zagjes schrijven, na mijn behoor,
        Dan hielp gij mij zeer ras
        Uit mijn droefheid, net van pas.
        Ach! mogt ik eens u bloempjen teer,
        Mijn Engel, plukken na mijn begeer:
        Wat is dat een vreugd,
        Als me zig met geneugd,
        In uw ted're schoot verheugd.
      
      
        Wat is 'er groter vreugd op Aard,
        Als dat twee Liefjes dus zijn gepaard
        En treden, hand aan hand,
        Zoete bekje, naar het Ledikant
        En boeten daar haar Minne-lust
        En maken haar jonk hertje gerust,
        Ach! wat voor een zoet,
        Dat hier door het gemoed,
        In Liefde smelten doed.
      
      
        Daar op voldeê zij mijn Minne-beê
        En 'k zoenden haar toen een keer of twee,
        Zij lei haar voetjes teer
        Onder de mijne zagjes neer,
        Ach! Jongeling, zeize, weest maar gerust,
        Nu hebt gij u Minne-vlam geblust,
        Geef mij nog een zoen,
        Dan word je weer groen
        En kunt het dan nog eens doen.
      
      
        Adieu dan, zoeterd, nu gaâ ik heen,
        Ik bidje mijn Engel weest te vreên,
        Ik gaâ maar na Amsterdam,
        Zoeterd weest tog op mijn niet gram,
        Daar zal ik u kopen een stukje Kits,
        Met een bloempje dat wat zwierig is,
        Houd u maar constant,
        Zie daar is mijn hand
        En mijn Min tot onderpand.
      
      
        Daar op zo greep ik mijn Engelin
        En voldeed nog eens haar lieve zin,
        Het geen bijna ons twee
        Heel van Liefde smelten deê.
        Toen heb ik die zoeterd adieu gekust,
        Zij zei, indienje weer zijt belust,
        Kom dan maar eens aan,
        Gij hebt mij voldaan;
        Daar op liet zij mij gaan.
      
    
  