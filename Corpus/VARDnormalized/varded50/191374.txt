
    
      
        Ik dacht wel eer en sprak in mijn gemoed:
        Wat dat ik zien of horen moet
        Terwijl voor mij de goddeloose staat
        En dat het hem na wensen gaat
        Zal ik voor al wel letten op mijn weg
        Wat ik begin, of doe, of zeg.
      
      
        Ik was, gelijk de stomme, zonder praat,
        Ik zweeg, en zei noch goed noch kwaad,
        Tot dat in ’teynd mijn opgekropte smert
        Wierd meester van mijn lijdzaam hert;
        Mijn bloed ontstak, het vier kreeg de overhand
        Dies sprak mijn tong in dezen brand:
      
      
        Zeg mij, o Heer, wat van mij worden zal?
        Wat voor een eynd, wat voor getal
        Van dagen mij van u beschooren is,
        Op dat ik recht mijn uyren giss’?
        Hoe kort, hoe eng, hoe smal is onzen tijd!
        Als niets voor u; geen handbreed wijd.
      
      
        De mens, hoe vast hij op zijn benen staat,
        Is als een bel die haast vergat,
        Gelijk een schim, die schielijk henen ziet;
        Hoe dat hij woelt, ’tis al om niet;
        Hij rapt en schraept: maar in een korten tijd
        Is hij daar heen, en alles quyt.
      
      
        Als mijn gemoed dit ernstig overslaet,
        Wat is het dat mij te wachten staat?
        Dies zijt gij, Heer, mijn hoop, mijn toeverlaat
        Hoe dat het in de wereld gaat.
        Verlost mij van mijn zonden, goede God,
        Stelt mij den dwazen niet ter spot.
      
      
        Ik zwijge weer en houw mij zelven stil:
        Wat mij geschiet is uwe wil;
        Van uwe hand, o Heer, komt deze straf;
        Och, wend van mij uw plagen af:
        Want ik bezwijk en zijg ter aarden neer;
        Spar uwe roe en sla niet meer.
      
      
        Als gij den mens om zijne zonden straft
        En gal en roet en alssem schaft
        Smelt, als een mot, zijn lust en sinlijckheyd,
        Zijn eer en glans en luister scheid;
        Wat is de mens, als het alles is gezeid,
        Wat is hij meer als ijdelheid?
      
      
        Verhoor mij, Heer, neem op mijn tranen acht,
        Neygh uwe oren tot mijn klacht
        Die voor u, als een vreemdeling, ga treen,
        Gelijk als mijne Vaders deen.
        Houw op, mijn God, geef aessem aan mijn hert
        Eer dat de dood mijn meester werd.
      
    
  