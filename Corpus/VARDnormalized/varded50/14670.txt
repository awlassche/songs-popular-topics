
    
      
        O Hemels Godlijck licht,
        Wilt neder dalen
        Barmhertig mijn gezicht
        Als nu bestralen,
        Op dat ik in u wegen niet en dolen,
        Als d'aerdtsche duister nacht,
        Mijn haast verleid gedacht
        Iets heeft ontscholen.
      
      
        Schuylt mij met David eer
        In zulk spelonke,
        Daar mij u wils begeer
        Meer mag ontvonken.
        Als den vervolger mij eens komt bezetten,
        Dat gij dan metter vaart,
        Den inganck ook bewaard,
        Met uwe netten.
      
      
        Dit werelds is met recht
        Een woest omloopingh
        Daar staech het hels gevecht
        Met vrees en noopingh
        De ziele zo verslant, dat zij het strijden
        Is moede, want de slag
        En durig nacht en dag
        Kwalijk om lijden.
      
      
        Wilt mij met Caleph en
        Iosua leiden:
        In het landschap, daar ik ben
        In volle weiden.
        Dat ik eens mag van zulke spijze eten
        Die nooit de grijse tijd
        Met schimmel heeft benijdt
        Of onnut sleten.
      
      
        O hoog verheven sael
        Hoe zijn u stenen,
        Dus zuiver als een dwaal,
        Al heen, en henen,
        Gemarmerd met het bloed van Godes Zone?
        Daar hij zijn vrienden in
        Door een oprechte min
        Laat vreugdig wonen.
      
      
        Hij is de schenker ook
        Aan hare maaltijd,
        Daar is geen domp, of rook
        Of droeve quael-tijdt,
        Daar was nooit stond, die haar niet en verheugde,
        Haar Lampen gaan niet uit,
        Want het Lam is voor zijn Bruyt,
        Een licht vol vreugden.
      
      
        Wie zoudt dan niet na u,
        O Cana hopen:
        Daar u zes kruiken nu
        Niet meer uit-lopen.
        O Feest, gij sijt van alle Feest de weertste
        Maar niemand kan gewis,
        V nutten, voor hier is
        Voldaan het eerste.
      
    
  