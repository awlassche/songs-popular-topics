
    
      
        ’k BEgroet uw schoon Heldin,
        Gij pronk en roem der Vrouwen,
        Zegt mij uw Hart en Zin,
        Eer het uw mogt berouwen,
        Wild nu den Vreden maaken,
        Met den Keizer nu ter teyd,
        En het Bloed-vergieten staaken,
        Het zal uw zijn profijt.
      
      
        Dit en staan ik niet toe,
        Voor gij weer geeft mijn Landen,
        Die gij ’k en weet niet hoe,
        Kwam onverdagt aan randen,
        Om mij nog het onderdrukken,
        Trok Saxen op mij aan,
        In deze looze stukken,
        Hebt gij uw best gedaan.
      
      
        En was het niet genog,
        Dat ik moest Silesien wijken,
        Neen Louis uw bedrog,
        Die hebt gij laaten blijken,
        Ik zal het onregt wreken,
        Dat den Hertog mijnen Man,
        Is van den Troon versteken,
        ’k Zal wreken daar ik kan.
      
      
        Schoon Beieren vol moet,
        Is op den Troon Verheven,
        Ten heeft geen vasten voet,
        Hoe! wierd hij niet verdreven,
        Stanislaus Polsen Koning,
        Zo kan het den Keizer gaan,
        Schoon dat hij nu de Kroning,
        Tot Frankfort heeft ontfaan.
      
      
        Flatteert uw daar niet mee,
        Vorstin van Hongaryen,
        Verkiest liever den Vree
        Eer gij meer komt in lyen,
        Hij is met regt verkoren,
        Door de Vorsten van het Rijk,
        Zij zullen na behoren,
        Hem bijstand doen gelijk.
      
      
        ’k En ben daar voor niet bang,
        Den Vorst van Groot-Brittanjen,
        Is bekend over lang,
        Hoe hij tot schrik van Spanjen,
        Zijn Vloot kwam te versterken;
        Maar gij steld weer in staat,
        De Forten van Duynkerken,
        Zo breekt gij het Traktaat.
      
      
        Mogt ik eens zien den Dag,
        Ik hoop dat die zal komen,
        Dat de Brittannische Vlag,
        Komt Kruyssen op uw Stromen,
        En datz’ uw mogten dwingen,
        Tot wraak van mijn Persoon,
        Ik zal hem bijstand bringen,
        Dat zweer ik bij mijn Kroon.
      
      
        Wel steund gij op uw kragt,
        Van de Engelsche Standen,
        Spanjen heeft ook zijn Magt,
        Te Water en te Landen,
        Gereed om hem te wreken,
        Weer aan de andere zij,
        Te breken de Britt zijn streeken,
        Hij is een Vriend van mij.
      
      
        Want zo gij niet het regt,
        Aan den Keizer wild geven,
        Dat aan het Rijk is gehegt,
        het Zal veel kosten het Leven,
        Het is voor uw te dugten,
        Dat gij nog op het lest,
        Uit Wenen zult gaan vlugten,
        Daarom verkiest het best.
      
      
        Louis uw dreigement,
        En zal mij niet vervaaren,
        ’k Heb in mijn zin geprent,
        Den Oorlog voort te vaaren,
        Terwijl mijn God den Zegen,
        Door zijn genaden bied,
        Wel wie kan dan daar tegen,
        Gij, nogte niemand niet.
      
      
        Dat zal haast zijn gestuyt;
        Als ik met mijn Soldaaten,
        En met veel Grof Geschut,
        Mij daar zal vinden laaten,
        Want mijn Edel Gensdarmes,
        En kloeke Carboniers,
        En vrezen geen Alarmes,
        Nog geven geen Quartiers.
      
      
        Dat agt ik niet met al,
        Als d’Hongaarse Soldaaten
        En mijn Housaren al,
        Niet in den nood en laaten,
        Of door de vrees af wijken,
        Maar blijven zij getrouw,
        ’k Behoef het Vaandel niet t’ strijken,
        Al ben ik maar een Vrouw.
      
      
        Eer zou den Donder hier,
        Ons Duizendmaal verpletten,
        Eer zoud het Oorlogs-vyer,
        Ons heel in Kolen zetten,
        Wij willen liever sterven,
        Voor uw en het Vaderland,
        En het Zwaard zullen wij verwen,
        In het Bloed van den Vijand.
      
      
        Uw Roem vliegt door het Land,
        Gij pronk van onze Tijden,
        O Hester in Verstand,
        En Judith in het Strijden,
        Wij zullen alles wagen
        Tot onze laatsten Man,
        Al zoud men moeten dragen,
        Al wat men torssen kan.
      
      
        Daar is zo Vroom geen Held,
        Op de Waereld geboren
        Die door list of geweld,
        Niet heeft zijn kragt verloren,
        Wel kan men dan niet dwingen,
        het Hoofd van een Vrouw alleen,
        Men zal uw daar toe bringen,
        Al waard gij hard als Steen.
      
      
        Ik heb het wel gedagt,
        Dat gij mij zogt te dwingen,
        Nu zietg’ uw Leger-magt
        Vernield door Duitse Klingen,
        Nu wild gij accorderen,
        Mits gij zijt in de Val,
        ’k Zal doen door het Zwaard passeren,
        Uw schurfde Franse al.
      
    
  