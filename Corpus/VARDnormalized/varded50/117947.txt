
    
      
        Het allergrootst genoegen
        In het ondermaans vermaak,
        Is, als men na veel zwoegen
        En arbeid krijgt de zaak,
        Die onzen lust ontstak.
        Die moeit' en het ongemak
        Geven waarde:
        Die men spaarde,
        Kreeg men het strak.
      
      
        Al word een haas gevonden,
        Daar hij op het leger lag:
        De jager, met zijn honden,
        Op dat hij lopen zag,
        Vangt hem niet in zijn rust,
        Maar schoon van werk bewust,
        Wil met lopen
        Ook bekopen
        Zijnen lust.
      
      
        Een Vrijster, aanstonds vaardig,
        Zo ras men het jawoord vraagt,
        Acht menig niet zo waardig,
        Als die zich weig'rig draagt,
        Al was het haar mening niet,
        Schoon zij zich dus geliet:
        het Is de mode,
        Daar men node
        Feil in ziet.
      
      
        Dit is bij mij geen waarheid,
        Die kost noch moeite schat
        Voor blijk van meerder raarheid,
        Of goedheid, die bevat
        Verlustings groter stof:
        O het geen men licht aantrof,
        Maar dat goed is,
        En dat zoet is,
        Geef ik lof.
      
    
  