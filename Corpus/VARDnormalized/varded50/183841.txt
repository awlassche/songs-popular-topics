
    
      
        SInt Simon Cananee,
        En Sint Judas Thadee;
        Twee Broeders van een Oudren,
        Gods Kercke hebt gij zeer
        Gesteunt met uwe schoudren,
        Door het preken van Gods leer.
      
      
        Des twee zijn in haar jeugd,
        Den Heer gevolgd met vreugd,
        Als hij haar riep te voren,
        Uit zijn Discipelen
        Zo heeft hij haar verkoren
        Tot zijn Apostelen.
      
      
        Zij gaan om Godes woord,
        Elk aan een ander oord,
        Te preken, en te leren:
        Simon in Egipten,
        Judas leert ook bekeren
        te Mezopotanien.
      
      
        Daar na zijn zij dan weer,
        Beide na Gods begeer,
        In Perzie gekomen;
        Daar hebben zij noch meer
        Getrokken, als de vromen,
        Tot geloof in den Heer.
      
      
        In Babilonien
        Hebben zij d'Afgoden,
        Ter aarden neer gesmeeten;
        De Priesters van die stad,
        Die heeft dit zeer gespeeten,
        Zij hebben haar gevadt.
      
      
        Des Priesters zeer ontstelt,
        Hebben doen met geweld
        Des Heyl'gen aangegrepen:
        En zo met alle kracht,
        Gebonden en doen slepen,
        Door wreedheid omgebracht.
      
      
        Des twee Gebroeders vroed,
        Hebben alzo haar bloed
        Voor God den Heer vergoten,
        Door zijn liefde groot,
        Heeft het haar niet verdrooten,
        Te sterven hier de dood.
      
      
        Ik bid uw Broeders t'saem,
        Helpt mij, dat ik bekwaam
        God diene, en beminne,
        Op dat ik immers mag
        Komen ten Hemel binnen,
        In mijnen jongsten dag.
      
    
  