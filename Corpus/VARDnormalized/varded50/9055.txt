
    
      
        Mijn arme ziel zo clagelijck gedompelt
        Tot over het hoofd in doumb're zonden schuld,
        Heeft, Heer, geterght u Vaderlijk geduld,
        Tot dat s' in eigen clagt sig overrompelt
        Vind, zo gij mij na dat regt rigten zult.
      
      
        Mijn arme ziel zo deerelijck geschonden
        Van hoofd tot sool in yslijck zonden vuil,
        Die door haar hulp sinckt dieper in den kuil,
        Roept u, en toont haar dodelijcke wonden,
        En zoekt in u een plaatse daar ik schuil.
      
      
        Als in gevaar het stil onweerbaar kieken
        Den scherpen tand des Armelijns ontvlugt,
        En buiten nood het dodelijk gerugd
        (Belaagt) belacht in des moeders veyl'ge wieken,
        Bespot ik Satans lagen met een sugt.
      
      
        Ik heb het is waar, uw toorn in brand gesteecken;
        Maar uw beloft verseeckert mij het heil,
        En doet mij zien uw liefde zonder peil,
        En mij het stenig hert in weerliefd breken,
        Dat ik u nu vrijwillig mede-deyl.
      
      
        Uw Naam van mij ten schuilplaats uitverkoren,
        Zij mij niet schricklijck, maar een hoog vertrek,
        Dat mij in het door-gaan van den gesel dek:
        En (gaat het all' in sorgloosheyt verloren)
        Sig over mijn bekommert herte strek.
      
      
        Dan zal ik u eens onbekommerd zingen,
        En in die schaduw van uw vriendlijckheyt
        Genieten het goed van uw Barmhertigheid,
        En het hert in dat genot blijmoedig springen
        In het pad dat na uw will ten leven leit.
      
    
  