
    
      
        MAria Moeder en Maagd met enen,
        Hoop en troost der armen, in al haar mis-val,
        Waar reist gij van hier dus verre henen?
        Wilt gij ons verlaten in dit tranendal?
        Tot wien zullen wij dan gaan,
        Als ons zielen zijn bela'en?
        Dus wij bidden zeer, dus wij bidden zeer,
        Neigt uwe ogen, Moeder, tot uw kinders teer.
      
      
        Gabriel den Engel u kwam groeten
        Als gij op der Aarden woond' in Nazareth:
        Nu komt u het gantse heir ontmoeten,
        Voeren haar Princesse in het Hemels salet.
        Wij beneden op der eerd'
        Groeten u Gods moeder werd.
        Roepen ook van veer, roepen ook van veer,
        Neigt uwe ogen, Moeder, tot uwe kinders teer.
      
      
        Triumphant reist gij na het eeuwig leven,
        Moeder uit-verkoren van Gods Soon voorwaar:
        Gij zeer hoog van de Aarde wordt verheven,
        Boven Zon en Sterren, in den Hemel klaar,
        Boven alle Eng'len schoon,
        In den allerhoogsten troon,
        Naast bij God den Heer, naast bij God den Heer,
        Neigt uwe ogen, Moeder, tot uwe kinders teer.
      
      
        Met jolijt van al des Hemels krachten,
        des Hemels Koninginne heden is gekroond
        Van haar Soon, den Koning groot van machten,
        Die sijn' waarde Moeder eer' en liefde thoondt.
        De Arcke Gods zeer hoog-geacht,
        In den Tempel is gebracht,
        Die wij geven eer, Die wij geven eer,
        Neigt uwe ogen, Moeder, tot uwe kinders teer.
      
    
  