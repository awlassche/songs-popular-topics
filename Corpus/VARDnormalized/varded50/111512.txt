
    
      
        WEl wat hoor ik lieve Vrijster;
        Datje nu een klopje zijt?
        Zoete Kind gij dwaalt te bijster
        Datje niet wilt zijn gevrijt,
        Het is een grote spijt,
        Gij zijt te moye meid,
        Soetertje looft niet wat Heeroom zeid.
      
      
        'k Weet niet watte vreemde grillen
        Waarom datje kloppen meugt,
        Souje enig blijven willen?
        Altijd zonder vrucht of vreugd:
        En slijten zo u jonge Jeugd,
        Ten heeft niet veel bescheid
        Soetertje looft niet wat Heeroom zeid.
      
      
        Ei laat de Bagijnen tuilen
        Mint doch in u jonge tijd,
        Want haar zinnen lopen schuilen,
        Gelooft ook geen Jesuyt,
        Die zoeken haar profijt,
        En gij wordt haast verleid,
        Soetertje looft niet wat Heeroom zeid.
      
      
        Zoudt gij zo u Maagdom dragen,
        Al u leven het waar te zwaar:
        Gij zoudt het u wel beklagen,
        En spart die doch niet voorwaar
        Voor een Paap of Biecht-va'der:
        Op dat gij het niet beschreyt,
        Soetertje looft niet wat Heeroom zeid.
      
      
        Laat al des Mensen in zetten,
        Liever een fraai Jonghman trout:
        Zo volgt gij Godes Wetten,
        En voorts zijn geboden houdt,
        Gods zegen u bedout,
        Den Hemel u verbeid,
        Soetertje looft niet wat Heeroom zeid.
      
      
        Een Priester moet zelfs trouwen,
        En hebben alleen een Vrou,
        Eerbaar, zedig hem dan houwen,
        En gehoorzaam kinders trou,
        Die zijn Huis wel op hou
        Zo de Schriftuur ons uit leit,
        Soetertje looft niet wat Heeroom zeid.
      
      
        Paulus gaat ons mee bewijzen,
        Daar zal in de laatste tijd
        Duivels lering oprijzen,
        Die door bedriegelijcke nijt
        Leugens spreken altijd,
        Dat al door geveynstheyt,
        Soetertje looft niet wat Heeroom zeid.
      
      
        Trouwen zullen zij verbieden
        het Geen God zelfs gebiet,
        En maken ook wijs de Lieden
        De Spijs te bruiken niet,
        Die God zelfs ons nutten hiet,
        En dat met danckbaerheyt,
        Soetertje looft niet wat Heeroom zeid.
      
      
        Klopje wil ik u wat zeggen?
        Ik ben geen Theologant,
        Ik kan het u zo niet uitleggen,
        Neemt de Schriftuur in de hand,
        En leert die met verstand,
        Daar vintmen het onderscheid,
        Soetertje looft niet wat Heeroom zeid.
      
      
        Ei wel lieve suiker soetge,
        Stelt u hart op een goe stee,
        Verkoopt al u poppegoetje,
        Santen en Santinnen mee,
        Doet eens als u Moeder de,
        Tot trouwen u bereid,
        Soetertje looft niet wat Heeroom zeid.
      
      
        Soetertje sou gij nu menen,
        U enig te houden dan,
        Het zijn zeker sterke benen
        Die haar Maagdom dragen kan,
        En leven zonder Man,
        Altijd in reinigheid,
        Soetertje looft niet wat Heeroom zeid.
      
      
        Dus Prinses wilt hier op achten,
        Geen heiligheid maar schijn,
        Men stort God wel met gedachten,
        Wij zondigen naar het geen wij zijn,
        het Zij Paap, Non, of Bagijn,
        Lief volgt geen Paaps beleid,
        Soetertje looft niet wat Heeroom zeid.
      
    
  