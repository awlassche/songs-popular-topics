
    
      
        APol, ay! keer uw koets, dat bid ik u, naar het Westen.
        Waar na vertoeft gij doch? ras, rukt uw stralen neer.
        Het aardrijks and're dek geef ik voor u ten besten.
        Als gij vertrokken zijt dan rijst mijn zon-licht weer.
      
      
        Verrijkt Bitzantien vrij met uw gulde stralen,
        Ik ken geen dag-licht meer, maar wel een and're zon,
        Die in de avond-stond, toen gij uw glans liet dalen,
        In Floras lust-prieël uw glanssen overwon.
      
      
        O heugelijke zon, hoe moest mijn ziel toen blaken!
        Hoewel mijn tonge zweeg, het was om redens wil:
        'k Misgunde het geurig groen het aanraken van uw kaken,
        Daar roos en leliën staag twisten om het geschil,
      
      
        Wie van 'er beide zou de prijs van schoont' behouwen.
        Ay! denkt eens welk een boei mijn ziel toen hield beknelt,
        Toen ik een Paris was, o pronk-beelt aller vrouwen,
        En door mijn kusjes straks het vonnis heb geveld.
      
      
        Wie zou, om een Helen, geen Enone verlaten?
        Wie wenst om Grieken niet hat Troyen in de brand?
        Wie om des avondstond en zou geen dagen haten?
        Of die zulks niet en wenst ontbreekt het aan het verstand.
      
      
        'k Laat Romer, Griek en Pars vrij al hun Goden eren,
        En knielen voor het Altaar van haar vercierde Goôn,
        Ik zal; zo lang ik lef, geeb Goden kennen leren
        Als deez', die in mijn ziel heur zetel heeft en troon.
      
    
  