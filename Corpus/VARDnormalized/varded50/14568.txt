
    
      
        HOe wel zo moet hem lusten
        Een hert, dat dient met rusten
        Den Heer der Heren groot!
        Want waar gij zoekt ghenughten,
        Geen blijschap zonder zuchten
        In deze wereld snood.
      
      
        Wellust en kan niet baten,
        het Geluk ook boven maten
        Met al des werelds eer.
        Dit moetmen eens verlaten,
        Dus leert de wereld haten
        Al zijt gij jong en teer.
      
      
        Wij sterven sekerlijcke
        Te samen arm en rijke:
        Wij weten tijd noch stond.
        Dus raed' ik al gelijke,
        Leert sterven geestelijke
        Als gij noch zijt ghesondt.
      
      
        Laat in u hert niet dringen
        Verganckelijcke dingen,
        Met des werelds dienaars fier,
        Zij triumpheeren, zingen,
        Zij danssen, en zij springen,
        Haar Hemel die is hier.
      
      
        Maar wilt een weinig beiden,
        Tot dat zij zullen scheiden
        Met pijn en groot getier,
        Als haar de dood zal leiden
        Wt deze vette weide
        Ter slachtbank vol dangier.
      
      
        Dan zal haar klaar vertonen
        Die wereld met haar loone,
        Met al haar rasernij',
        Haar schijnsel nu zo schone,
        Haar vreugden en haar krone
        Zal dan al gaan verby.
      
      
        Daarom, bevroedt mijn reden,
        En zoekt een vreugd en vrede
        Die namaals eeuwig duert,
        De wereld wilt vertreden
        Met al haar ijdelheden,
        Tot God u herte stuert.
      
      
        Hij zal u mildelijcke
        Van deughden maken rijke
        Zo gij wat voor hem doet,
        En lonen eeuwelijcke
        Hier na in het Hemelrijcke
        Met onverganck'lijck goed.
      
      
        Prins, Heer, geeft ons genade,
        Pardon van ons misdaden,
        Geeft ons uwe gracie' zoet:
        Wij volgen uwe raden,
        De wereld wij versmaden,
        Geeft ons toch goeden moet.
      
    
  