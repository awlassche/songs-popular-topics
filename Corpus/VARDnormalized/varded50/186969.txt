
    
      
        Gij hebt het beste deel verkoren
        Eusebia:
        Die, wars van des werrelts tooverzang te horen,
        Volgt uw Schepper na.
        Om wien, gij, van het gewoel geweken;
        Het geen de werrelt bied,
        In stilte u zelf beziet,
        En vrij, en onbezweken
        Het zielgevaar ontvlied.
      
      
        Zoo zwaar als het valt, in schaarse jaren,
        Met overleg
        De boomvrugt, tot zij rijp is, te bewaren
        Groejende aan den weg:
        Zoo moeilijk is het, het menslijk leven,
        Het aards gewoel gewend,
        Te houden ongeschend,
        Tot dat het ons begeven
        Gaat om het uiterste end.
      
      
        Maar gij, die, om gerust te mijden,
        Wat aanstoot wekt,
        De werrelt, en haar lokaas tred ter zijden;
        Leeft hier onbevlekt:
        Eusebia want gij, gezeten
        In uwe eenzaamheen,
        Hebt niets met haar gemeen;
        En zij, van u vergeten,
        Stelt u nooit te onvreen.
      
    
  