
    
      
        Ach! ik mag mij wel beklagen,
        Dat ik ben met Steyn getrouwd,
        'kGonck hem om syn geld behagen,
        Maar het is mij wel berouwt,
        Het is helaas, nu al verstoven,
        Ik ben nu aan den Droogaard vast,
        Had' ik een nobel gast,
        Ik sou mij noch met vreugd beloven,
        Al waar ik in swader last.
      
      
        Ieder die mij plag t'ontmoeten,
        Toonde mij een heus gelaat,
        Elk mij doen met vreugde groeten,
        Maar ziet een hoe d'al vergat,
        Mij minde doen een jong gheselle,
        Die ieder een syn jeugd stond aan,
        Maar 'twas mij al gedaan,
        Om enen die wat had te tellen,
        Maar hoe slecht was ik beraen.
      
      
        Daar waren van Steynens vrinden,
        Die mijn ouders zijn bekent,
        Zij lieten hun veel 'tsamen vinden,
        En broghten mij aan dit present,
        Men zeid mij laat u liefste varen,
        En kiest veel liever onzen Steyn,
        Gij zult veel rycker zijn,
        Naar 'tgoet mijn ouders zinnen waren,
        En den Drup-neus die was mijn.
      
      
        'tSeder dat ik ben getreden,
        Met hem in den echten stand,
        Zo en vind' ik nimmer vrede,
        'kWensch mij vrij van dezen band,
        Hij tiert, hij keyft, hij zoekt ghekekel,
        Hij wil het al, 'ken weet niet hoe,
        En hij dient nivers toe,
        Wat dunkt u van dien tammen rekel?
        Ach! 'kben dien Luymaerdt moe.
      
      
        Selde kan ik vreugden rapen,
        Ghelyck ander vrouwkens doen,
        Hij en zoekt niet als te slapen,
        Ja ook 'tmeest tot aan den noen,
        Dan komt hij besnot af-gelopen,
        Met zijnen schralen Guten baat,
        Ons nering die vergat,
        Een ieder die wat plag te kopen,
        Is moe van syn tamme praat.
      
      
        Waar ik met hem keer, oft wende.
        Een ieder houdt hem voor een dwaas,
        het is voor mij een groot allende,
        Men acht mij niet door hem, eilaas!
        Men geckt, men spot, met mijnen drogen,
        En hij en draagt hem dat niet aan,
        Tot dat wij 'thuys dan gaan,
        Dan vraagt hij oft ik kan gedogen,
        Dat-men hem daar heeft gedaan.
      
      
        Vrysters die u zoekt te stellen,
        Ei, kiest gheen Droogaerts om hun goed,
        Ik bid' u nemt een jong gezellen,
        Die weet hoe dat hij leven moet,
        Zo en zal u genen tydt verdrieten,
        Gij zult genieten 'tsamen vrê.
        En doet niet als ik de,
        Twee herten die 'tsaem vré genieten,
        Daar voegt God syn zegen mé.
      
    
  