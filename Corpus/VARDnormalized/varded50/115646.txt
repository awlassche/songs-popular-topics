
    
      
        Langzaam en bedagt
        Wild in alles wezen,
        Staadig op de wagt,
        In een reine vreze:
        Doe niet on-bedagt,
        Los en ras daar henen,
        Dit veroorzaakt klagt
        En geduurig stenen:
        Eer gij iet begind
        Altijd dog bezind
        Wat het einde u geven zal.
        Als gij spreken wild,
        Denk eerst in der stilt,
        Wat nut daar in wezen zal:
        Zoo gij dus zult hand'len,
        En voordagtig wand'len,
        Zoo voor'komt gij meen'gen val.
      
      
        Dit beken ik, Heer!
        Is den grond van allen,
        Waar door dat ik zeer
        Dikmaals kom te valen,
        Dat ik met voor-dagd
        Langzaam in uw vreze,
        Mij niet staadig wagt,
        Denk wat het eind zal wezen:
        Of ik dit schoon weet,
        En bevind met leed,
        Dan ben ik nog niet bevrijd:
        'k Neem wel dikmaals voor,
        'k Zal niet meer hier door
        Vallen in des swaaren strijd:
        Dog ik vinde, Vaader!
        Dat ik weinig naader,
        Als ik dus mij zelven quijt'.
      
      
        Hierom bid' ik, Heer!
        Geef mij u geest kragtig,
        Want ik vind' mij teer,
        Zonder u on-magtig,
        Met uw leevend' woord,
        Dat scherp is en kragtig,
        Sterk mij altoos voort,
        Dat ik mag aan-dagtig,
        Langzaam ende stil,
        Luist'ren naa uw wil,
        In mijn hert naa uw stem zoet.
        Als ik spreken wil,
        Houd mijn tonge stil,
        Tot dat ik het proef aan het gemoed.
        Wil ik iet beginnen,
        Leer mij eerst verzinnen
        Wat het eind is, kwaad of goed.
      
    
  