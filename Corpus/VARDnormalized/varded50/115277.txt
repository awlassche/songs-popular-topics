
    
      
        SOud’er nu geen zoete lieve vreughd’ uit onze herten komen?
        Zouden wij niet met den blijden blijde zijn?
        Soud’er nu noch iemand onder ons stil zitten, dutten, dromen,
        Midden in de vocht van Bier en brave Wijn?
        Neen, dit is den dag, dat men moet en mag,
        Vreugd en deugd nu brengen voor den dag.
      
      
        Sinte Klaas, die rijke milde man, die is zo goed van geven,
        Dat de Jonge lui hem loven met geraas;
        Soud’er dan geen zoete lieve vreughd’ van ons worden bedreven,
        W’ hebben immer een veel goeder Sinte Klaas:
        Vredig, vreugdig, vroed // rijk van deugd en goed:
        Schouwt en mijt al wat men mijden moed.
      
      
        Na dat hij (voor hem) een langen tijd veel lieffelijcke lagen
        Na een schone Maagd, een aardig Duyfje, deed’,
        Heeft zij nu, de grote koopmanschap, uit liefde toegeslagen,
        En met hem gemaakt een trouwe vaste vreed’:
        het Gaat nu na haar zin // en ons niet te min,
        W’hebben nu een Sanct en een Sanctin.
      
      
        Daarom is hier sulcken groot geraas, gerammel en gerabbel
        Dat er dreunt en drilt zo zingen wij Fa Sol.
        Ja men geeft en goyt’er nu voor ons wel zo veel goed te grabbel,
        het Waar geen wonder kreegh’er een zijn Schoenen vol.
        Wij zijn allegaar // nu door hem en haar,
        Alzo blijd als of het Bruiloft waar.
      
      
        En op dat dit doch een langen tijd mag blijven in memory,
        Zijn wij tezamen met de Musen wakker schrap:
        Hy-men zingt en voert het vrede vuur, en roept het is victory,
        Dit is de wijn-koop van de grote koopmanschap.
        Laat ons nu een reis // lustig na den eis,
        Drinken op het wel dijen van de peys.
      
    
  