
    
      
        O Heer, wilt doch niet langer toeven,
        De mond van Godvergeten boeven
        Van lasteraers en leugen-gooten
        Die heeft men tegen mij ontslooten
        En snoode tongen schenden mij,
        Vol valscheyd en bedriegerij.
      
      
        Zij hebben zonder schuld of reden
        Met bittre woorden mij bestreden:
        Mijn weldoen is met kwaad bejegend:
        Zij vloeken mij die’k heb gezegend:
        Wat tegen-weer heb ik gedaan?
        Ik heb gelen, en zag het aan.
      
      
        De goddeloose die beloonde
        Met haat mijn gunst, die ik hem toonde;
        Ik lee en bad: maar, gij o Here,
        Dat zich u toorn ter wrake kere,
        Stell’ over hem een dwingeland:
        De Satan sta ter rechter-hand:
      
      
        Voor schuldig moete hij verklaart zijn
        Daar Rechters over hem vergaard zijn:
        Tot zonde moet zijn bee gedijen:
        Zijn leven zij van korte ty’en:
        Hij rake vroeg in het duister graf:
        Men neem’ hem al zijn ampten af:
      
      
        Dat zijne kinders werden wezen
        Zijn vrouwe weeu, vol zorg en vrezen:
        Dat zij nu ginds, nu herwaarts dwalen
        En haren kost met beedlen halen
        En zoeken ’slevens onderstand
        In haar verwoeste vaderland:
      
      
        De woekeraar sla klauw en tanden
        In zijn bezit, en erf, en landen,
        Een vreemde kom zijn arbeid roven
        En hale zijn gebonde schoven,
        En niemand vrage hoe’t hem gaat,
        Noch kom zijn weeuw of wees te baat.
      
      
        Wilt hem en zijn geslacht doen sterven,
        Het kome niet ter tweeder erven,
        Verdelgh en roeys’ uit land en steden;
        Zijns vaders ongerechtigheden,
        De zonden, die hij heeft gepleeght
        En werden nimmer uytgeveeght;
      
      
        het Kwaad dat zijn moeder heeft bedreven
        Blijf eeuwig bij u opgeschreven
        En kom gestadig voor uw ogen,
        Wilt hem op de aarde niet gedogen,
        Maar neem hem weg met zijn geslacht
        Uit aller mensen na-gedacht.
      
      
        Om dat hij zich nooit liet bewegen
        Weldadigheid of deugd te plegen
        Daar medelijden was van node,
        Maar, liever als hij hulpe bode,
        Den vromen die hij zag in nood
        Vervolgde zelver totter dood.
      
      
        het Was vloek op vloek dat hij beminde
        Dat hij dan vloek op vloeken vinde,
        Hij zij ontbloot van alle zegen
        Die niemand van hem heeft gekregen:
        Vloek zij zijn kleed, dat om hem heen
        Bedecke zijn vervloekte leen.
      
      
        Vloek ga hem in zijn ingewanden
        Als water in verdrooghde landen,
        Dat zijn gebeenten en zijn zinken
        Den vloek als oly in haar drinken,
        Hij zij van vloek zo dicht omgordt
        Als het lichaam van den gordel wordt.
      
      
        Zo wille God zich van haar wrekken
        Die kwaad van mij met onrecht spreken:
        Zulks zij den loon van mijn vijanden
        Die tegen mij zijn opgestanden,
        Maar gij, o Heer begunstigh mij
        Op dat uw naam geprezen zij.
      
      
        Doe mij gevoelen uw genade:
        Want gij zijt goed, en ik belaede,
        Bedrukt, behoeftig en elendigh,
        Mijn hert is mij gewondt inwendig,
        Ik ga gelijk een schaduw heen
        Die schielijk kwam en haast verdween.
      
      
        Mijn rust is van zeer weinig uyren,
        Ik kan noch hier noch ginder duyren
        Gelijk de sprinkhaan op der heiden;
        Het vet is van mijn vlees gescheiden,
        Mijn knieën zijn door het vasten zwak
        En knikken onder ’slichaems pak.
      
      
        Noch komter dit bij al mijn lyen:
        Ik werd bespot van mijn partijen,
        Men schudt het hoofd, en ik moet horen
        Dat ik verguycht werd en geschoren.
        Op Heer, en weest ter hulp bereid
        Na dijne grote goedigheid;
      
      
        Behoude mij op dat zij weten
        O God, die hoge sijt gezeten,
        Dat dit zijn werken uwer handen.
        Wat geef ik om haar bitse tanden
        Als gij mij geeft dat ik verzoek?
        Als gij mij zegent, wat’s haar vloek?
      
      
        Laat haar zich tegen mij verheffen,
        Laat haar mijn eer en naam bekeffen,
        Ik, uwe knecht, zal mij verblijden.
        Die mij vervolgen en bestrijden
        Zult gij met schand doen henen gaan
        En met beschaemde wangen staan.
      
      
        Des zal ik uwen lof verklaren
        En roemen midden in de scharen
        Daar uw gemeynten is vergadert,
        Om dat uw hand den armen nadert
        En helpt den vromen uit den nood
        Van die hem doemden tot de dood.
      
    
  