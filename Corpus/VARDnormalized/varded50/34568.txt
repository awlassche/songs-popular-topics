
    
      
        'k NAm lest voor mij, naar dat mij Amaril
        Den grond geopend hadd' van haren wil,
        De liefde heel mij van der hand te slaan;
        Maar het was om niet // vermits het zoet verdriet
        Mij hing van achter aan.
      
      
        Ik ging in stilt', en nam een leer-zam boek,
        Maar elke letter gaf mij schier een vloek,
        Ik duydde ieder reden die ik las;
        Slim en verkeert // zo vond ik mij verweerd
        Door liefd' die in mij was.
      
      
        Wou ik dan we'er een ander stuk bestaan,
        Mijn Liefste docht mij voor het oog te gaan;
        Liep ik doen vlugs in ander orden he'en,
        Eer ikker was // zag ik dat alzo ras
        Haar zoetheid daar verscheen.
      
      
        Ten einde vond' ik mij een wat bedaard,
        Daar bij een weinig van het gevoel ontzwaert;
        Mits dacht ik wat ik vast ontlopen wou,
        En ziet ik vond' // het was den eigen grond
        Van alle mijn behouw.
      
      
        Kan niemand dan, of liefd', u smert ontgaan?
        En laat mijn Amaril niet veilig staan:
        Op dat ik u mag brengen voor het altaar,
        Naar al het gezucht // d'on-eyndighe ghenucht
        Van een gezegend paar.
      
    
  