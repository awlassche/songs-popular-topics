
    
      
        DEs Heren naam die hoort men loven
        In het midden van de felle brand,
        In het midden van den vier'gen Oven,
        Doet God de vromen onderstand;
        Met zijn genade
        Is hij steeds bereid,
        Met zijn weldaden
        Hij de vromen leit,
        Na zijn gerechtigheid.
      
      
        Den Koninck laat een Beeld oprechten
        Dat ieder een aanbidden moet,
        Het zij dan Heren ofte Knechten,
        Elk buigt hem neder met ootmoed,
        Zo ras zij horen
        De trompetten slaan,
        Des Konincks toren
        Zoekt elk een te ontgaan,
        En bidt den afgod aan.
      
      
        Drie mannen uit het geslacht der Joden
        Staan vast gezet op haren God,
        Zij buigen haar voor geen afgoden,
        Zij breken des Konincks gebod.
        Ach wat ellende!
        Volgt terstond hier naar,
        Ziet al de bende
        Staan gereed aldaar,
        En die verdoemen haar.
      
      
        Den Koninck werd zeer gram ontsteken,
        En toont aan haar een fel gelaat:
        En spreekt terwijl dat gij durft breken
        Mijn streng gebod, en mij versmaad,
        Zo zult gij heden
        Na de felle brand,
        Want ik met reden,
        Door het gantse Land
        U brengen zal tot schand.
      
      
        Den Oven werd door felle toren,
        Gemaakt wel seven-mael zo heet;
        Als ooit gedaan is van te voren,
        Men bint de mannen Gods zeer wreed.
        De boze boeven
        Och, die staan bereid,
        Om zonder toeven,
        Uit een bitterheid
        Te doen die wreede feit.
      
      
        Maar God bewaard door zijn genade
        Haar midden in de heete vlam,
        Den Koninck ziet des grote daden,
        Die zelven voor den Oven kwam.
        Zijn niet gebonden
        Drie hier in gedaan?
        'k Zien ongeschonden,
        Met mijn ogen aan,
        Wel vier daar binnen gaan.
      
      
        De vier blinckt gelijk de Zonne,
        Die mede in den Oven gaat,
        Den Koninck werd als overwonnen,
        En straks verandert zijn gelaat,
        Begint te prijzen
        Gods Almogentheyt,
        En wil bewijzen
        Zijn goedgunstigheid,
        En roept met vriend'lijckheyt.
      
      
        Komt Sadrach, Mesach en Abnego,
        Gij mannen Gods treet uit de brand,
        Wij zullen tezamen met u ook zo
        Den Here dienen door het Land,
        Wij zullen prijzen
        Zijn groot-mogendheid,
        En eer bewijzen
        Aan zijn Majesteit,
        Tot in der eeuwigheid.
      
    
  