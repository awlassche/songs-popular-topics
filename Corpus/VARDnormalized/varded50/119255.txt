
    
      
        HOe groot, o God, is uwe macht,
        Die Gij laat zien en horen,
        Als uw verbolgen Donders kracht
        En Blixems het Zwerk doorboren!
        Hoe schrikk'lijk word dus uw geweld
        En heerlijkheid ten toon gesteld!
        het Kan niet recht worden nagespeurt
        Hoe dat gebeurt;
        Schoon Hemel, Lucht en Aard' als scheurt.
      
      
        Gij schud den zwaaren Aarden-Kloot,
        Zo dat zijn gronden beven:
        De Bergen dav'ren van die stoot,
        En al het Land daar neven.
        De Wolken stap'len zwart en dik
        Gods Donder-Stem brult gruwzaalik.
        De Blixems Lichten breed en wijd:
        Niets is bevrijd:
        Vuur, Lucht en Water staan in strijd.
      
      
        Het Aard-rijk ziet het, en verschrikt:
        Den afgrond zelf moet trillen.
        Als het Blixem-vuur den mens aanblikt,
        Zou hij wel vleugels willen.
        Des Donders schetterend geluid
        Bazuint uw kracht en grootheid uit:
        Die Gij rechtveerdig oeff'nen kond,
        In deze stond,
        Tot wraak der opgehoopte zond.
      
      
        Ja, Heer! bij ons is al de schuld:
        Wij hebben U beledigt.
        Maar ach! heb doch met ons geduld,
        En zij met ons bevredigt.
        O Vaders Hert! waar vlieden wij
        Doch heen, daar onze schuil-plaats zij?
        Uw gramschap zou van stonden aan
        Ons doen vergaan,
        Wierd geen genaê, maar recht gedaan.
      
      
        Wij arme wormtjens met malkaêr
        Begeven ons tot wenen,
        En bidden, in dit groot gevaar:
        Ach! wilt ons doch verlenen
        Bevrijd te zijn van ongeval;
        Nu het onweer uitberst over al:
        Dat ons geen Hemel-vuur verteer',
        Maar dat wij weer
        Uw lief'lijk aanschijn zien, o Heer?
      
      
        o God! die groot zijt van genaê:
        Ach! wilt uw volk behoeden
        Voor ziels en lijfs verderf en schaê;
        Schoon storm en buien woeden.
        O Vader! geev dat ons niet raakt
        Een slag daar Berg en Rots van kraakt.
        Bescherm ons voor des Donders macht,
        Vol schrik en kracht;
        Bijzonder in de duist're nacht.
      
      
        Bewaar ook, Heer! ons Huis en goed:
        Sterk ons in het vaste Gelove:
        O laat geen vreez' in ons gemoed
        Vertrouwens kracht verdoven.
        En voor een quaaden snellen dood
        Beveilig ons: sta in den nood
        Uw zwakke Kinderen doch bij;
        Op dat nu vrij
        Van onheil zij en het hunne zij.
      
      
        Het Vee in het Veld, ook Loov en Zaad.
        Bevelen wij u mede.
        Bij niemand anders vind men raad
        Of hulp in tegenheden.
        Gij schut ons met een zek're hoed'
        Voor Hagel, Brand en Watervloed,
        Of wat ons anders schaad en deert:
        Zo Gij het werd,
        Word niet een hair aan ons verzeerd.
      
      
        Zij die op Stromen, of ter Zee,
        In schepen zich bevinden,
        Beschik hen doch een goede ree,
        En toom de woeste winden,
        En golven: red hen uit de nood:
        Zij zelv hun anker: laat geen stoot
        Of storting, zand, of bank, of klip,
        Man, goed, en Schip,
        Verdoen, dat niets het verderf ontglipp'.
      
      
        De Donder, Hagel, Bliksem, vier,
        Die wel een Land omkeren,
        Wind, Water, het is in Gods bestier:
        het Volbrengt het gebod des Heren.
        Verschoon ons, Vader! uit genâ.
        Geev dat het onweer overga.
        Ik weet Gij zijt van goedheid rijk.
        Wie des U gelijk?
        Spreek dat dit onweer van ons wijk'.
      
      
        Laat ons uw trouwe Vaders Hert
        In deze nood beseffen.
        En zoud niet uwer Kind'ren smert
        U zelf aan het Herte treffen?
        Wij bidden dan dat Gij dit doet,
        Om Christi onzes Heilands bloed.
        Zo werd uw goedheid steeds verbreid,
        En lof gezeit,
        Bei nu, en in der eeuwigheid.
      
    
  