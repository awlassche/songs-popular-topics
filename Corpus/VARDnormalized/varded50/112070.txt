
    
      
        WIe zoude niet uwe NAAME vrezen?
        Geduchte KONING! sterke GOD!
        Te meer, daar GIJ zo toont bij dezen,
        Het wisselvall'ge van ons lot!
      
      
        Wij zweven op de grote waat'ren:
        Hoe haast kan niet een, Storm opstaan,
        Of in de Lucht de Donder klaat'ren,
        Die alles dreigt in tweÃªn te slaan!
      
      
        Hoe haast kan de Afgrond voor ons koken,
        Als was s' een Apothecars pot:
        En, zo zal ook Uwe toorne roken,
        Verschrikkend' dien, die met U spot!
      
      
        Druk uwe Vrees' op ieders ziele!
        Op dat w' in ootmoed voor U gaan:
        En, zo de Dood ons overviele,
        Wij in het Gerichte konnen staan!
      
      
        Leer ons in JESUS te geloven:
        Dien WONDERSOON, dien MIDDELAAR!
        Wien GIJ gezonden hebt van boven:
        Op dat HIJ ons sou' brengen daar!
      
      
        Ach dat die grote ZIELENHERDER
        Ons schenk de kracht van zijn rantsoen!
        Op dat we dagelijks, al verder!
        De reize naar den Hemel doen!
      
      
        Wilt ook, o HEERE! deze tochten,
        Waar op wij nu nog zouden gaan,
        Zo seeg'nen, dat wij zeggen mochten,
        GOD heeft ons waarlijk bygestaen!
      
      
        Geef boven all, dat nimmer het kwade
        Ons naar het verderf, beneden, leid'!
        Genes ons herte door genade,
        En zijt ons DEEL in eeuwigheid!
      
    
  