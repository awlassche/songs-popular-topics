
    
      
        DWaze drift mag angstig zweten
        Voor het lijf, der wormen spijs,
        Daar het beste deel elendig blijft vergeten.
        'k Wil d'eedle ziel bezorgen, ruim zo wijs.
      
      
        'k Laat geen hel haar overromplen,
        Door verzuim, haar schuld, verrascht:
        'k Wilze in verdriet, noch schande en schennis domplen,
        Die geenszins heur waardye en adel past.
      
      
        Hoog en hemels van geboorte,
        Als Gods afkomst, voegt haar vlijt,
        Die rustig stapt en dringt door des hemels poorte,
        Al valt die eng, al kost dat zweet en strijd.
      
      
        Haar, van aard geenszins bederflyk,
        In geen graf, als het lijf, verrot,
        Past kloek te staan naar heil, dat zo onsterflyk
        En ewig duurt, als d'ewigheit van God.
      
      
        God alleen kan haar verzaden
        Met volmaakt, onendig goed;
        Die anders zwaar met ydelheit beladen,
        Haar' luister smet, haar lusten nergens boet.
      
      
        Haar betaamt, als grote heren,
        In hun aanzien no verkort,
        Met God gerust, gemeenzaam te verkeren,
        Daar gunst op gunst haar mild wordt toegestort.
      
      
        Haar betaamt, met al Gods zonen,
        Erfgenamen van zijn rik,
        De schoonheit van dien vader te vertonen,
        Niet heel ten minste in deugd hem ongelijk.
      
      
        Zou zij dan kleinhartig beven,
        Die dit heil te beurte viel?
        Gods zoon laat moed noch kracht de ziel begeven,
        Die dier gekocht, betaalt is met zijn ziel.
      
      
        Zouze in zwaren strijd ook suffen,
        Die, opdat ze door geen' haat,
        Noch fors geweld, te blo zich laat' verbluffen,
        Een Englewacht getrou ten dienste staat?
      
      
        Door geen leed wordt zij beschadigd,
        Die zich vrolijk vint in druk,
        In nood gebergt, in hongers pijn verzadigd,
        Gerust in storm, in weÃªrspoet vol geluk.
      
      
        Hel noch dootschrik kan haar deren,
        Die, bevryt voor stervens nood,
        De zwarte poort des afgronds kan braveren,
        En doods geweld verwinnen door de dood.
      
      
        des Lichaams hut storte in, van dampen
        Zwak, of door een koorts in brand:
        De ziel vertrekt, geheel dus vrij van rampen,
        Naar het huis, dat sterk volbout is zonder hand.
      
    
  