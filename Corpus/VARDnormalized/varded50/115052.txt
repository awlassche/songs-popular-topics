
    
      
        KOmt laat ons het Huwelijk prijzen,
        het Is ja wel prijsens waart,
        Den Echten-staat ere bewijzen,
        Wij die hier zijn vergaard,
        Wij willen des lof vermeren
        Met zang die lieflijk luid,
        Ons jonge paar volks ter eren:
        G’luck Bruyd’gom en Vrouw Bruid.
      
      
        Na dat ons God almachtig
        Hemel en Aarde schiep,
        Het vee, de Engelen krachtig,
        De Vis in de Zee diep,
        Schiep hij  na zijnen beelde
        Adam van aarden kluit,
        En zetteden hem in weelde,
        G’luck Bruyd’gom en Vrouw Bruid.
      
      
        Adam zijnde geschapen,
        Gesteld in het Paradijs,
        God liet hem diepe slapen,
        En door zijn raad zeer wijs,
        Hij maakte van Adams zijde
        Eva daar zij kwam uit,
        Een hulp tot Adams verblijden,
        G’luck Bruyd’gom en Vrouw Bruid.
      
      
        Christus na Schrifts vermonden
        Genood ter Bruiloft mee,
        Heeft hem aldaar gevonden
        Te Cana in Galile,
        Daar hij water deed’ verkeren
        In Wijn, na zijn besluit,
        Den Echten-staat ter eren,
        G’luck Bruyd’gom en Vrouw Bruid.
      
      
        Wij mogen den Wijn wel drinken
        Die het hert verheugt in deugd,
        Heer Bruyd’gom wilt gedincken
        De krone die u vervreught,
        Wij gonnen u tot Gods eren
        Menig Jonge Wijngaert-spruyt,
        Tot uw’s geslachts vermeren,
        G’luck Bruyd’gom en Vrouw Bruid.
      
      
        Prins is de Koning sterke
        En sterker noch de Wijn:
        Men leest die het zo bemercke,
        Dat Vroukens noch sterker zijn,
        Maar sterker noch de waarheid
        Die uwe Echt samen sluit,
        Wij wensen u liefdes klaarheid,
        G’luck Bruyd’gom en Vrouw Bruid.
      
    
  