
    
      
        Mijn Rosemond beloofde mij,
        Te lieven en te minnen,
        Mijn hart mijn troost (zo zeide zij)
        Op u zo staan mijn zinnen,
        Gij sijt alleen die ik begeer,
        En die ik nooit zal haten,
        Zo lang als ik zal leven,
        Mijn hart en ziel zal geven.
      
      
        Maar laas het is geheel verkeert,
        Voor 'tlieven gaat zij haten,
        Mij die staegh van haar hulp begeert,
        Mag zij niet horen praten,
        Het is haar te veel dat zij mij ziet,
        Mijn smart, en pijn, en zwaar verdriet,
        Mijn zuchten en mijn klagen,
        Vermeren alle dagen.
      
      
        De gunst die ik verworven had'
        Is mij laas weer ontnomen,
        Hoe dat ik bid' of hoe ik bad',
        'k Kan in haar gunst niet komen,
        Mijn Rosemond' die is gestoord,
        En wil mij niet meer staan te woord,
        Afkerig gaat zij vlieden,
        En wil gheen weer min bieden.
      
      
        O Rosemond' mijn gulde Zon,
        Mijn leyster, mijn Godinne,
        Mijn Ziel, mijn hart, indien ik con,
        Voor dezen u gunst winnen,
        Met lieven en lief koesery
        Laat dan u jonst genieten mij,
        Met bidden en met smeken,
        Of mijn hart dat zal breken.
      
      
        Dit zeide ik mijn Rosemond',
        Nu onlangs aan haar deure,
        Maar zij vluchte van mij terstond,
        Mijn hart docht mij te scheure,
        Ach dacht ik wat heb ik misdaen,
        Dat ik des straffe moet ontfaen,
        Met al mijn zoet bejeghen
        Krijgt ik Rosemond tegen.
      
      
        Prinses ik blijven zal ghetrou,
        V tot dat mij de Goden,
        Of u o mijn roem-waerde Vrou
        Al met der tijd doen doden,
        Hoe wel dat gij gheen lieven lont,
        En die u mint gheen weermin toont
        En die gij hoort te minnen
        Gaat stellen uit u zinnen.
      
    
  