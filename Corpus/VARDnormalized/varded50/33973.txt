
    
      
        DIcht aan den tijd
        Van Paeschens hoge Feest,
        Uit haat en nijd
        Vergadert zijn geweest,
        De Principaal
        Der Joodse Priesteren,
        In Caiphas Sael,
        Om daar te raadslagen.
      
      
        Zij sloegen raad,
        Hoe zij met listen snood,
        Of lozen daad,
        Eens moghten krijgen dood
        Jesum, ons Heer;
        Maar niet op Paeschens Feest,
        Want zij nog zeer
        Waren voor het volk bevreesd.
      
      
        Zij sorghden dan,
        Of het vollik over hoop
        Moght komen an,
        En maken een oploop.
        Den Satanas
        Alrede in-gegaen
        In Judas was,
        Die kwam toen juist daar aan.
      
      
        Hij kwam aldaar
        Bij deze boos-wighten,
        En sprak tot haar,
        Ik zal hem leveren,
        Wat wilt gij mij
        Daar voor begiftigen?
        Dus loven zij
        Hem dartigh penningen.
      
      
        Van nu voortaan
        Zocht hij dit boze feit
        Te onderstaan,
        Met d'eerst gelegendheid;
        Dus werd gezocht
        Heer Jezus tot 'er dood,
        Ende verkocht
        Van zijn Discipel snood.
      
      
        Fij boze knecht!
        Wat of u heeft verleid?
        Vrij rond uit zegt
        Het was de gierigheid.
        Waarom lijdt gij,
        O Iesu, deze spijt?
        Dat zouden wij
        Van Satan zijn bevrijd.
      
    
  