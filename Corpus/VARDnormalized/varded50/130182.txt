
    
      
        Och mijn Engel vol waarde,
        Mijn troost op der Aarde,
        Gunt mij het Ja woord,
        Mijn smeken verhoord.
        Geeft mijn doch u Trouw
        Of ik sterve van rouw.
        Och help mijn, Och help mijn,
        Over schoon Jonkvrouw.
      
      
        Heel Winterse nachten
        Heb ik na u staan wachten
        In den hagel ende wind,
        Mijn ogen verblind.
        Mijn kaken bennen blouw,
        Begrieselt van de kouw.
        En zie, dat om uwent wille,
        Over schoon Jonkvrouw.
      
      
        De Vensters en deuren
        Die schijnen te scheuren;
        Zij tieren en zij razen,
        De vensters en de glazen;
        En, och Maagd zonder genaed,
        Uwen Dienaar die vergat
        En die hier zoo alle nachten
        Voor u deurtje staat.
      
      
        Aenschout eens mijn ogen
        - Hoe kond gy't gedogen -
        Die voor u lekken
        Als twee water-beecken!
        Mijn Jeugd die verdord
        Door de tranen die ik stort.
        Maar gij, o wrede Vrouwe,
        Niet beweegt en word.
      
      
        En al wou gij mijn geven
        Een Koninks leven
        En om u te derven,
        Veel liever wil ik sterven
        Als van u te zijn ontbloot:
        Mijn liefde is te groot.
        En och troost mijn, En och troost mijn,
        Eer dat ik sterf de dood.
      
      
        Mijn voeten en mijn handen
        Van liefde staag branden
        En mijn hert dat is ontstelt
        Over mijn schone Belt.
        Want u ogen als Kristal,
        U stem versierd het al,
        En montje net vol prezen
        Met een zoete taal.
      
      
        Mijn Lief, gij doet mijn sterve
        Als ik niet beÃ«rve
        Uw blanke Borsjes rond,
        Met uwe zoete mond,
        Uw Kaken Lely-wit,
        En uw Tanden boven dit,
        Een Lichaam net volpresen
        Dat een Ziel bezit.
      
      
        Juno zal getuigen:
        De Godinnen moeten buigen
        Van uw volmaaktheid schoon
        Tot spijt van al de Goon.
        Ei lieve, hoort mijn klacht.
        Mijn Lief, ik word verkragt,
        De Geest die moet ik geven.
        Cupido met mijn lacht.
      
      
        Met smeken en vleien
        Kan ik niet bedeyen.
        Ik sterve door smart
        Van liefden in mijn hart.
        Mijn leven is gedaan,
        Na het Graf zo moet ik gaan.
        Adieu, mijn Lief geprezen,
        Die als een Rots moet staan.
      
      
        Tot eer van mijn Beminde
        Zo zal zij bevinden
        Hoe dat ik uit een steen
        Heb doen houwen alleen
        Haar volmaakte leden net
        En bij mijn graf gezet
        Daar mijn dorre leden rusten
        Als mijn Lief daar op let.
      
    
  