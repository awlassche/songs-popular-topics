
    
      
        WAt sind 'er al ploegen
        Op de Aarde wijd,
        Om de Aarde te voegen
        Tot den Zomer-tijd,
        Om vruchten te geven
        Na dat men het zaad daar in werpt,
        (Vruchten die als leven)
        En ons herte mer versterkt.
      
      
        Ik kwam eens getreden,
        Van Armuyden af,
        Naar Camp-Veer de stede,
        Daar ik mijn begaf
        In mijn eenigheden,
        Overleyde doen terstond;
        Hoe dat liefd' en vrede
        Altijd most zijn in ons mond.
      
      
        Want Gods goede werken
        Die zijn wonderbaar
        Men mag het wel bemerken,
        het Is over al klaar,
        Dat hij Wijn en Oly,
        Koren geeft tot ons behoed:
        Hij spijst Vee en Mensen,
        Want hij is doch eeuwig goed.
      
      
        Die des Aerdtrijcx gronden
        Heeft zo vast gesteld,
        En de Zee gebonden,
        Die niet hoger zwelt,
        Als gij in uwe palen
        Haar doet rennen, aan haar oord,
        Dat ze snel moet dalen
        Op het wenken van u woord.
      
      
        Bomen in der Aarden
        Die staan schoon geciert
        Met vruchten van waerden
        Van die het Al regiert:
        Smakken velerhande,
        En van verscheiden coleur,
        Doet God offerande,
        Dankt hem eeuwelijk daar veur.
      
      
        'k Hief doen op mijn ogen
        Recht ter zee-waert in,
        Ik zag Mensen pogen
        Mede tot gewin,
        En met schepen varen;
        Tot gerief van den Koopman,
        En brengen de Waren,
        En ook te voeren daar van.
      
      
        Uit Neptunis vloeden
        Kwamen ook te land
        Vissen, om te voeden
        De nature, want
        God heeft in het Beginne
        Den Mens als Here gesteld,
        Dat hij nu kan winnen
        Op de Aarde en Zee zijn geld.
      
      
        Doen ging ik bedincken,
        Heer Almachtig God,
        Waar aan zoude het minken,
        Als wij u gebod
        Van herten betrachten,
        Om te wezen gehoorzaam
        Bij dag en bij nachte,
        Wij waren u aangenaam.
      
      
        Die als wandelaren,
        Of, om zijn hand-werk
        Reizen ofte varen,
        (Neemt doch goed opmerk)
        Om te speculeren
        Wat u tot leringe dient,
        Zo kond gij de Here
        Hebben als me-gaende Vriend.
      
    
  