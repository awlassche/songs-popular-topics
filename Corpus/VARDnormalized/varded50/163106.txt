
    
      
        LIefwaarde maagd, Dorinde,
        Die 'k als mijn zelf beminde,
        Van d'allereerste dag,
        Dat ik u flonkrende ogen,
        Met mijn gezight bezag;
        Werd gij dan nooit bewoogen?
      
      
        En konnen mijn gebeden,
        En trouwe dienstbaarheden,
        Die ik zoo langen tijd
        U schoonheidt heb bewezen,
        Niet eens, de Nijd ten spijt,
        Mijn minnesmart genezen?
      
      
        Moet ik dan hooploos sterven,
        En uwe weerliefd' derven?
        Kan zughten noch geween,
        U harde hert bewegen?
        Wel aan ik sterf te vreÃªn,
        Het leven staat mij tegen.
      
      
        Want zonder u kan het leven
        Mij geen vernoeging geven;
        Ik kus mijn droevig lot,
        En zal na het einde traghten;
        Want zonder u genot
        Heb ik geen luk te wachten.
      
      
        Dus klaagde vol van kommer,
        Een Harder, in de lommer
        Der Eiken, bij een vliet;
        Hij riep niet als Dorinde,
        Is dan voor mijn verdriet,
        Geen hulp of troost te vinden?
      
    
  