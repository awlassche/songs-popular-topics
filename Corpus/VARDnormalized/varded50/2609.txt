
    
      
        Hoe star-ooght mijn gezicht? wat mag 'tgepeyns bedelven?
        Wat is er in mijn brein dat tot den Hemel klimt?
        O klare Spiegel van de kennis van mijn zelven.
        Gij toont my't kundig kwaad dies mij het herte krimpt.
      
      
        Ik zelve zie mijn zelf met schrikken en met schreumen,
        Mijn ziel is zo bebloet, dat ikker zelfs of schurk,
        Ach etterachtigh beeldt! mijn krachten die verkleumen,
        Ik vrees meer voor mijn zelf als voor den quaetsten Turk.
      
      
        Ik zelve ben mijn zelf, en God den Here tegen:
        Ik zelve haat mijn zelf, en lief mij in de schijn:
        Ik zelve die ben zelf tot mijn verderf genegen,
        Hoe wel mijn zelven ik schijn vorderlijk te zijn.
      
      
        Want mij verleid en vleyt het vleyschelijck verkiesen,
        Als ik na wens en wil mij lodder in de lust:
        Doch als ik die geniet, zo doet ze mij verliezen
        Mijn naam, mijn goede faam, en minder zielen rust.
      
      
        Hoe dikwijls heb ik zelf mijn zelven gaan bekijven
        Van zonden, die ik zelf voor God den Heer beken,
        Ik neem wel dikwijls voor de boosheid uit te drijven,
        Maar wat ik doe of laat, ik blijf vast die ik ben.
      
      
        Helaas, dat ik mijn zelf geen wetten en kan maken,
        Die mijn verpenen straf, of lokken tot het goed,
        Dat doet mijn droeve ziel vaak bitt're tranen braken,
        Met zuchten die gepranght, geparst syn uit mijn bloed.
      
      
        Maar wien zal ik mijn leed meer als mijn zelven klagen?
        Die zelve heb verschuld door het boeten van mijn wil:
        Dus moet ik met geduld mijn smart ook zelver dragen,
        En klagense aan God, en zwijgen voorder stil.
      
      
        Is het dat iemand syn zelf noch niet en kan bekennen,
        Die treet in zijn gemoet, en biechte hem voor God,
        Met waar berou en boet: zo zal hem Christus wennen,
        En brengen door de deugd tot dienst van Gods gebod.
      
      
        O grote Koning die de gulde heyl'ge rijken
        Der Hemelen bezit, en alles over-hert:
        Laat in mijn zelven doch u lieve goedheid blijken,
        En van den dwaal-weg mij genadelijk bekeert.
      
    
  