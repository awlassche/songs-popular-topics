
    
      
        Mocht ik verwerven het geen ik wouw,
        Of zo het na wens gevil,
        Ik kreeg een schone wijze Vrouw:
        Maar hoe-wel dat ik niet en trouw,
        het Schort mij niet ande wil.
      
      
        De angst die in het verkiesen leyd
        Bezwaard mijn hart zo zeer,
        Dat mijn arme geneghentheyd
        Zeer zelden ziet geleghentheyd,
        Zo ik die wel begeer.
      
      
        Zie ik een aanschijn lief en zoet,
        Slecht, nedrigh, ongeacht,
        Doch vroom, en eerbaar van gemoed,
        Maar zonder enig haef of goed,
        De liefd' en heeft geen kracht.
      
      
        Zo ik dan na een rijcker zie
        Van schat, van pracht, en staat:
        het Is nodig dat ik dan van die
        Zo zeer als van de arme vlie,
        Wil ik niet zijn versmaad.
      
      
        Verkies ik dan een schone Maagd,
        Bevallig, hups en snel,
        Die mij in alles wel behaagt:
        Zo is het ook al om niet gevraagd,
        Geval ik haar niet wel.
      
      
        Zo ik (als veel) om het loose geld
        Een lelijk wijf ansla,
        Zo zie ik staegh het geen dat mij queld:
        De liefde door af-keer versmeld,
        Geen trek heb ik daar na.
      
      
        Vaart wel die ouwe weeuwen vrijdt,
        Ik bender veur vervaard,
        En die zijn soetste jonge tijd
        Met sulcken ouwe Kween verslijt,
        Die is geen ere waart.
      
      
        Vrij ik een jeugdig wakker dier,
        Die ben ik schier te ouwt,
        Want die want in haar zinnen schier,
        Dat in mij al het minnen-vyer
        Is uyt-gedooft en kouwt.
      
      
        De kwade die begeer ik niet,
        Het by-zijn is onzoet,
        Van die met een wellust aanziet
        Haar goede vrome mans verdriet,
        Voor die ben ik te goed:
      
      
        Maar hoord deugd-rijke Vrou, beleeft,
        Voorzichtig, goed en wijs,
        Mijn hart u alles over-geeft,
        Door dien het u genomen heeft
        Voor zijn arts Paradijs.
      
      
        Die mijn hier voor neuswijs beschempt,
        Of lastert trots met lust,
        Die doet noch goed, al luid het vreemd,
        Want t'wijl dat hij mijn eer beneemt,
        Zo heeft een ander rust.
      
    
  