
    
      
        Zingt lof, en glorie, victorie!
        God gaat ons vertonen het liefde-spel.
        Komt mensen aenschouwet wel,
        Gij zult hier vinden in enen Stal,
        Een zoet teer Kind, dat u zeer bemindt,
        Schepper van ons al.
      
      
        O sterke liefde, o liefde,
        Die God dwingt ook onder uw heerschappij.
        Gij leidt hem gelijk een Kind,
        En maakt hem door u strelen blind,
        Dat hij Mens wordt, en zijn Bloed verstort
        Voor ons slavernij.
      
      
        Maar kleinen Samson, o Jesu,
        Hoe heeft u de liefde aldus berooft,
        Dat gij hier zo koud, en bloodt
        Moet in genade zijn van de dood?
        Waar is uw macht? liefde neemt uw kracht,
        En brengt u in nood.
      
      
        Hij ligt in doeken gebonden,
        Sa roept nu Philistijn' over hem.
        Nu liefde heft op uw stem,
        Gij zijt die Dalila, die hem bind.
        Dat den vijand slaat op hem de hand,
        Ziet hoe hij ze wind.
      
      
        d'Hel die moet zwichten en beven,
        Ja vrezen zo teer, en gewonden Kind.
        Al isset door liefde blind,
        Het zal den Philistijn verslaan,
        Als die kleyn' hand breken zal den band,
        En ons los doen gaan.
      
    
  