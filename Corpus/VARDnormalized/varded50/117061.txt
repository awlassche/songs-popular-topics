
    
      
        In Godes voorhoven, de Engelen loven
        Den Here, den Here des hemels,
        Zij hem lof meedeelen, door zingen en spelen,
        In al hun, in al hun geweemels.
      
      
        Hun lieflijk verblyen, en hun melodyen,
        Daar klinken, daar klinken ziel-roerlijk.
        Zij eeuwig daar leven, om God eer te geven:
        Dit doen zij, dit doen zij uitvoerlijk.
      
      
        Zij zijn vol van vreugden: zij zijn vol van deugden,
        Bij het zaaligh, bij het zaaligh vernoegen.
        Bij hunne vermaacken, en kunnen geen saacken
        Meer vreugd hun, meer vreugd hun toevoegen.
      
      
        Hun lighaamen konnen de glans van de zonne
        Nog ver gaan, nog ver gaan te boven.
        Hoe heerlijk moet het wezen, daar God wordt geprezen
        Door zingen, door zingen, en loven!
      
      
        Geen kruis hun kan kwellen, hun kan niet neervelle
        De boosheid, de boosheid, of sterven.
        Zij eeuwig daar leven. Bij hun kan niet zweven,
        het Geen hun zal, het geen hun zal verderven.
      
      
        Geen onvolmaaktheeden, bij hun kunnen treden.
        Zij krijgen, zij krijgen geen plaagen:
        Maar hemelse vreugden zien daar die verheugden;
        Want zij God, want zij God behaagen.
      
      
        Zij niet en verouden; maar eeuwig zij houden
        Een lighaam, een lighaam, vol frisheid:
        Dat dit is beschreven, dat zal aan ons geven
        Een waarheid, een waarheid, vol wisheyt.
      
      
        Der Engelen spijze, is dat zij God prijzen:
        De Geest Gods, de Geest Gods hun drank is:
        Wil die in hun daalen, dan spreken hunn' taalen,
        Wat daar voor, wat daar voor hunn' dank is.
      
      
        De blijdschap, en ruste, zijn hunne wellusten.
        Volmaakt is, volmaakt is hun leven.
        Hun nooit komt te voren, het geen hun stand kan store:
        Zij eeuwig, zij eeuwig zo zweven.
      
      
        Op wie zij vertrouwen, zij eeuwig aanschouwen:
        De God is het, de God is het der goden.
        Voor boosheyts naar woeden, zij vrome behoeden:
        Ook mede, ook mede voor noden.
      
      
        Sterk zijn hunne kragten: zij om het leven bragten
        Veel duysend', veel duizenden zielen:
        Een van deze helden veel volk needervelde;
        Zij voor hem, zij voor hem dood vielen.
      
      
        het Geen wij niet bevatten, zij sulleke schatten
        Met vreugde, met vreugde ontvangen.
        God wou hun eens lonen, met hemelse kronen:
        Volgt dan na, volgt dan na hun gangen.
      
      
        het Komt ons nooit te voren, hoe schoon dat zij horen
        Al het gene, al het gene bij God is.
        Hun wordt voorgedraagen, het geen dat wij nooit saagen;
        Want heerlijk, want heerlijk hun lot is.
      
      
        het Is nooit opgeklommen in ons, wat kan kommen
        Bij alle, bij alle die zaal'gen:
        Volmaaktheid, en deugden, die geven hun vreugden,
        Aan all' die, aan all' die lieftaal'gen.
      
      
        Gods lof wij op aarden, vast, moeten aanvaarden;
        Dan zullen, dan zullen wij boven
        God ere bewijzen; en met hun hem prijzen,
        Als wij hem, als wij hem daar loven.
      
      
        Stelt hier op u zinnen, om dit te beginnen;
        Op dat gij, op dat gij meugt meng'len
        U stemmen, en loven, in Godes voorhoven,
        Met die van, met die van de Eng'len.
      
    
  