
    
      
        De Liefde is een band des dood,
        En somtijds vol van schrik en beven,
        Zoo als in Zwitserland minjoot,
        Twee liefjes raakten om het leven,
        Gelijk ons word vermeld,
        In Brieven menig fout,
        En pertinent verteld:
        Hoe dat een jonger held,
        Daar diende bij een Heer,
        die had een dogter teer.
      
      
        Des jongman was een Spaense kwant,
        Zijn Heer die had in hem behagen,
        hij was vernuftig in ‘het verstand,
        En ging des dogter liefde dragen,
        waar door de jonge Maagd,
        Gekwetst door Cupido,
        hem weder liefde draagt,
        Zoo dat hij haar behaegd,
        tot zij hebben haar lust,
        Uit reine min geblust.
      
      
        Den Iongman sprak wel Liefste ziet,
        dit werk kan niet langer duuren,
        Of wij zullen met groot verdriet,
        Ons zoet vermaak moeten besuuren,
        hier diend dan raad geschaft,
        Of wij staan in gevaar,
        om haast te zijn gestraft,
        Zij hebben doen bedagt,
        te reizen na een stad,
        Daar hij zijn Vrienden had.
      
      
        Om daar te trouwen zoo ‘het behoord,
        Al in zijn Vaderlandse kusten,
        Zij waren pas buiten de Poort,
        Of ziet de Maget moest al rusten,
        Al in het groene Veld,
        Digt bij een harde Rots,
        hebben zij haar gesteld:
        Zij waren haast gekneld,
        Want ziet de Vader gram,
        terstond haar volgen kwam.
      
      
        Hij bragt verscheyde dienaars mee,
        En was vol gramschap ingenomen:
        ‘het Was om te krijgen deze twee;
        Maar als zij hem aanzagen komen,
        Klommen zij op de top,
        Van deze steyle klip,
        Ia heel tot boven op,
        de Vader boos van kop,
        die dreygt haar ongemeen;
        Als hyze krijgt benen.
      
      
        De Vader hiet zijn dienaars daar,
        Om haar te krijgen in vermogen;
        maar ziet dit twee geliefde paar
        En woude dit nog niet gedogen,
        Zij rolden na benen,
        Van boven neer de Klip:
        Zo menig grote steen,
        En dat zoo ongemeen;
        dat wie het maar geraakt,
        terstond het klimmen staekt.
      
      
        Waar door de Vader als verwoed,
        En vol van gramschap ingenomen;
        hij liet terstond op staande voet:
        Een groot partij van Boeren komen,
        die daar wonen ontrent;
        te klimmen op de Rots;
        waren zij best gewend:
        O droefheid en elend!
        Als zij dit zagen aan:
        haar uitkomst was gedaan.
      
      
        Den Jonkman sprak wel liefste zoet,
        Nu is al onze hoop vervlogen!
        Valt dog u Vader eens te voet,
        Al met de tranen in de ogen,
        En zegt dat wij door trouw,
        Te zam verbonden zijn,
        Als egte Man en Vrouw:
        En tonen regt berouw,
        Zoo zal hij jou en mijn,
        Ligt wel genadig zijn.
      
      
        Zij sprak ik kan mijn Vader wel,
        Ag! ik en durf ‘het niet betonen,
        Want hij is wreed van aard en fel,
        Hij zou ons leven niet verschonen!
        Of zo hij ‘het mijn al doet,
        Zo raak ik bij ‘het gespuis;
        dat eeuwig spinnen moet!
        En gij mijn naaste bloed,
        Raakte gewis van kant,
        door strenge Beul zijn hand.
      
      
        Dat zou de grootste droefheid zijn,
        Voor mijn eilaas te moeten dragen,
        Mijn ziel versmolt door angst en pijn,
        Het was voor mijn als helsche plagen!
        Sa laat ons metter spoed,
        Op deze harde rots,
        Storten ons laatste bloed,
        Laat die op staande voet,
        door Liefde onbesmet!
        Wezen ons bruylofts Bed.
      
      
        Geeft mijn daar op de leste zoen,
        En wilt u over mij ontfarmen,
        Ik zal het u ook weder doen,
        En vatten u in bei mijn armen,
        Uit reine Liefde teer,
        Sa laat ons van de klip:
        Storten van boven neer,
        dit was bei haar begeer,
        Om door de liefde groot!
        Te sterven de dood.
      
      
        Zij waren samen mond aan mond,
        En arm door arm vast gebonden;
        Storten van boven op de grond;
        En zijn zoo door de dood verslonden?
        Het brein barst uit haar hoofd;
        In ‘het Aenzigt van de Vaar,
        Van ‘het leven wreed ontrooft:
        de Vader dit gelooft,
        die zag dit Schouwspel aan;
        Hij was niet eens ontdaan.
      
      
        Daarom gij Ouders altemaal,
        Houd die exempel in gedagten;
        Spiegelt u aan dit verhaal;
        En wilt geen wreede Vader slagten,
        Weerstaat u Kinders niet;
        Als zij worden bemind;
        of ‘het baard een groot verdriet,
        Gelijk gij hier aan ziet;
        Hoe door de Liefde groot:
        Twee Liefjes zijn gedood.
      
    
  