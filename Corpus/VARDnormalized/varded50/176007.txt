
    
      
        Gij volken, wilt opmerken en verstaan,
        Inwoonders van het aardrijk, horet aan.
        Die hoog of laech in deze wereld leeft,
        hetzij rijk hetzij arm acht op mijn woorden geeft.
        Mijn mond is vol van reden scherp en kloek,
        En mijn verstand vol neerstich onderzoek.
        Ik wilder zelf toeneigen mijne oren.
        En op mijn herp een diepe spreuk doen horen.
      
      
        Waaromme soud' ik mij te zeer verslaan
        In droeve tijd, wanneer ik ben om-vaen
        Van schalken, die arglistig nemen acht
        Dat mijnen voet in het strik mocht zijn gebracht?
        Derwelcker hert steunt op haar grote goed,
        En dracht daar op een wreveligen moet:
        Daar niemand, of hij God veel woude geven,
        Syn broeder kan behouden bij het leven.
      
      
        Want het rantsoen der zielen val te zwaar.
        In eeuwigheid zal het moeten blijven naar.
        Ia, te vergeefs wendt zulk een moeite aan
        Om voor hem zelf het sterven te ontgaan.
        De wijze men ter aarden dragen ziet,
        De dwaze mens den dood ook niet ontvliet.
        En menigmaal bezitten na haar ende
        Haar erven en haar schatten d'onbekende.
      
      
        Doch des gedacht' haar in het herte leit,
        Haar huysing' moet bestaan in eeuwigheid:
        Haar woonplaats zal gedurig syn beroemt,
        En het land dat na haar name werd genoemd.
        Maar, of ze schoon zijn in een groten staat,
        Haar eer, aleer zij het dachten, van haar gaat,
        Zij konnen hier geen lange-wijl vernachten,
        Maar moeten, als het domme vee, versmachten.
      
      
        Al haren weg is dwaasheid: niettemin
        Haar kinders, met een roeckelosen zin,
        Van haren mond de lere nemen aan
        En zijn geneycht den zelven pat te gaan.
        Men zet ze als de schapen in het graf,
        De felle dood verslindt en weydtse af;
        De vrome zal het hoofd boven haar opsteken
        Als eenmaal komt dien dageraad aanbreken.
      
      
        De kuil al haar gestaltenis verslijt
        Zo haast zij hier haar woning' werden kwijt.
        Maar God verlost mij uit der hellen macht
        Om dat hij mij neemt in syn trouwe wacht.
        Hierom en moet gij daarna vragen niet
        Als gij een man in pracht en rijkdom ziet,
        Want in het eynd' en neemt hij doch niets mede,
        Syn ere daalt niet met hem na beneden.
      
      
        Leeft sulcken mens gemakkelijk en zoet,
        En prijstmen hem dat hij syn wellust boet,
        Noch moet syn ziel tot haar voorvaders gaan
        Daar het eeuwig licht zij niet en schouwen aan.
        Daarom, de mens die hier zeer hoge sweeft
        En geen verstand noch wetenschap en heeft
        Die werd gelijk de beesten, die verderven
        En te eenemael vergaan wanneer ze sterven.
      
    
  