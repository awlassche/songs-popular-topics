
    
      
        ADieu, mijn schoon Godinne
        Alida Lief nu moet ik van u scheiden,
        Ik draegh in het hert u minne:
        Doch wens mijn ziel dat de Goon geleiden
        In liefden zoet,
        Op dat mijn bloed
        Mijn tak u liefd’ mag dragen:
        Zo zal ik groeien,
        In lieve lusjes bloeien,
        Met behagen.
      
      
        Vaart wel mijn uitgelezen,
        Vaart wel, ik ga na d’ Indiaensche kusten
        ‘k Mag bij u niet wezen,
        Maar moet mijn geest en Ionckheyt wat verlusten
        In het Moren land:
        Waar Phebi brand
        Der wateren doet drogen,
        Daar ik met vreugden,
        En jong bejaarde deughden
        Meen te hogen.
      
      
        Maar, ach! mij dunkt te sterven
        Als ik gedenk, hoe lang’ ik u mijn waarde
        Mijn schoon’ zal moeten derven,
        Zo is voor mij in het minst geen vreugd op aarde,
        Maar als ik dan
        Eens denck weer an,
        Hoe ik mijn moet genoegen,
        Dan springht mijn zieltje
        En het klein gevleugeld Fieltje
        Zal het wel voegen.
      
      
        Dus Thetus toont u vloeden,
        En gij Eool blaast oost en noorde winden
        Neptunus doet mij spoeden,
        Want mij geen schaeuw nog lommer van de Linden
        In het Haegsche Dal
        Beschijnen zal,
        Maar Wimpelen en Vanen
        Zullen wij weyen
        Voor de Maransche Reien,
        d’ Indianen.
      
      
        Dus duizend goede nachten
        Wens ik nog eens mijn zoet en wel-beminde,
        Ei hertjen wilt doch wagten
        Tot dat ik deze staat mag vinde,
        Zo zullen wij
        Met lusjes blij
        Malkanders montje drukken:
        Vaar wel mijn leven,
        Den Hemel wil u geven
        Alle lukken.
      
    
  