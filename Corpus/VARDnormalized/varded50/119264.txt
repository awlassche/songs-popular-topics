
    
      
        VERbeeldend herdenken van vorige Tijd,
        Schoonheden ontgleden, maakt namaals Verblijd,
        Wanneer menzich dan
        Erinneren kan
        In het Levens-gedrag niets dat rouwt of spijt.
      
      
        De zonden der Jonkheid, zo hollend' en licht,
        Zo schandig ontbandig, en los van Haar plicht,
        Die zullen eens zijn
        Tot kwelling en pijn,
        En drukken de grijsheid door het na-gezicht.
      
      
        Vervlogene dagen, godlooflijk gespilt,
        En handel en wandel, die toom-loos en wild
        Zijn henen gespoed,
        Beangsten het gemoed.
        Dus gunt het geweten, dat wroegt, geen stilt'.
      
      
        Hoe schichtig verdwijnt al het zondig vermaak!
        Maar het Herte houd smerte door duurende wraak.
        De wellust vergaat:
        Maar het knaagen van het kwaad
        Dat blijft en ontrustigt de Ziel noch vaak.
      
      
        Wat kan u van vreugde, wel eertijds geweest,
        het Herdenken nu schenken? Slechts kwelling van geest.
        het Is nu maar een droom:
        Terwijl men, vol schroom,
        De vruchten van het vorig bedrijf noch vreest.
      
      
        het Is bitter te klaagen: wat heb ik gedaan!
        Als het spade beraden den tijd laat ontgaan.
        Meer heeft men dan niet
        Als schaamt' en verdriet:
        Voor Honig is Galle, gants tegen waan.
      
      
        Maar was uw betrachting steeds Godsvrucht en deugd:
        het Bedrijven zal blijven tot stoffe van vreugd:
        Wanneer ons gemoed
        Bewust is van het goed.
        Hij leeft dan als tweemaal wie dus geheugd.
      
      
        Hoe vrolijk legt zo een op het Dood-bed zich neer,
        Om het scheiden te beiden, die zeggen kan; Heer!
        Gij weet dat uw Knecht
        Heeft, voor u, oprecht
        In waarheid gewandeld, na uw begeer.
      
      
        O zalig is hij die zijn tijd zo aanmerkt,
        Dat het duuren der uuren zo kort is beperkt:
        En dat hij geen tijd
        In ijdelheid slijt:
        Maar altoos voor d'eeuwigheid daar in werkt!
      
    
  