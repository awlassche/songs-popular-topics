
    
      
        ALs God met zware plagen
        Bezoekt een Land en Kerk
        Dan vieren wij Biddagen,
        Dan staken wij ons werk:
        Dan gaan wij na Gods woning
        In menig sugt en traan,
        Dan zoeken wij verschoning,
        Van het kwaad dat is begaan.
      
      
        Dan zoeken wij verzoening
        Met onzen lieven Heer,
        Door zijn Zoons voldoening
        Dan leggen wij ter neer
        In stof en as ootmoedig,
        En roepen, het is ons schuld;
        Heer! helpt ons nogmael spoedig
        Hebt met ons wat geduld.
      
      
        Wij hebben nog betrouwen
        Op Godes vriend'lijkheyd,
        Als ons de zonden rouwen,
        Die dan worden beschreyt:
        Als wij die wegen mijden
        Die ons bragten dit kwaad,
        Dan raken wij uit lijden,
        Tot een gewenste staat.
      
    
  