
    
      
        O wereld! wereld vol arglistigheid,
        Die mijn helaas zo droevig heeft verleid,
        O valse schijn hoe hebt gij mijn bedrogen,
        Gij stelde mijn de zaek zo schoon voor ogen!
        Als of het nooit: Zou komen aan den dag,
        Vervloekte daad: Die 'k wel beklagen mag.
      
      
        Jk was een stuurmans vrou van Amsterdam,
        Die mijn vermaak in swerelts vreugde nam,
        Al mijn plyzier was om te dommineren
        En bij het zoet gezelschap te verkeren,
        Waar door dat ik: Ontbloot wiert van mijn schat,
        Van geld en goed: En wat dat ik bezat.
      
      
        Als nu mijn geld en goetje was verteerd:
        Zo heb ik dag en nagt gepraktiseerd,
        Op middelen en mijn zelven te generen,
        Jk kon dat schoon gezelschap niet ontberen,
        het Was al te zoet: En lieffelijk in mijn oog,
        Dit was het geen: Dat mijn helaas bedrog.
      
      
        Jk nam een gruwel opzet om een Moord,
        Toe doen wie heeft ooyt snooder stuk gehoord,
        Aan een bekende Vrou die 'k liet ontbieden,
        Die niet en dagt dat haar kwaad zou geschieden,
        Maar wel gemoet: Als een onnozel Lam
        Terstond bij mijn: Al op mijn Kamer kwam.
      
      
        Jn schein van vrintschap dog het hert vol fenijn,
        Schonk ik haar Koffie en ook Brandewijn,
        En maakte haar door listigheid beschonken,
        Terwijl dit lieve vroutje lag te ronken,
        Viel ik haar op: haar lijf als een Tiran,
        Dien ik zeer wreed: het Leve fel benam.
      
      
        Een grote doek stak ik haar in haar mond
        En Wurgden haar de keel voort toe terstond,
        Beroofde haar van al haar kostelijkheden,
        Haar goude Ketting Ringe Stricke mede,
        En ik stak voort: O gruwelijke schand,
        Het dode romp: Al in een grote Mand.
      
      
        Als ik dit godloos werktuig had volbragt,
        Verburg ik het Lighaem tot de nare nagt,
        En worp het doe als dol en uitgelaten,
        Het Venster uit van boven op de straten,
        En liet het zo: Van twee onnos'le maets,
        Vervoeren na: Een heimelijke plaats.
      
      
        Een Werf gelegen aan een Water kant,
        Daar ik het Lighaem met mijn eyge hand,
        Onder een Vlot stak om dat het niet sou drijven
        Jk dogt des daad sou wel verholen blijven,
        Maar kwam in het ligt: Jn een zo korten stond,
        De Mand die dreef: Op het water uit de gront.
      
      
        De Mand gevist von men het dode lichaam,
        Duysende Mense kwamen daar te zam,
        Riepe o Heer wie heeft dit kwaad bedreve,
        De Buren hebbe mijn de schuld gegeven,
        Jk vlugten voor: Na Rotterdam de Stad,
        O wreede Moord: Maar ik wier haast gevat.
      
      
        Daar zat ik tot het Geregt mijn hale kwam,
        En voerde mijn geboeyt na Amsterdam,
        Daar ik de Moord ten volle heb beleden,
        En aan de Agtbaer Heren zeer gebeden,
        Dat zij mijn dog: zouden genadig zijn,
        Waar op dat zij: Wezen het Vonnis van mijn.
      
      
        Dat men mijn levendig sou aan een paal,
        Verworgen spiegelt u dog altemaal,
        O Amsterdamse Jeugd die het aenschouwe,
        het Js een Exempel voor de Jonge Vrouwe,
        Nu zal aan mij: Jn het kort worden betoond,
        Hoe droevig dat: het Kwaad zijn meester lont.
      
      
        Als na mijn dood mijn Lichaam wordt gesteld,
        Ten toon op dat bedroefde Galge Veld,
        O grote God wilt mijn zonden vergeven,
        Adieu mijn waarde Man 'k hoop na dit leven,
        U weer te zien: in het vreugdig Hemelsdal,
        Adieu vrienden: en goe bekenden al.
      
    
  