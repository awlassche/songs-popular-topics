
    
      
        MArg'reta! groot is uwe naam,
        Nooit zal die worden uytgevreven,
        Maar met lof zal leven
        Eeuw'lijck uwe faam.
        Gelooft mij, nooit zal die vergaan:
        Maar uwe naam zal eeuwig blijven staan,
        Zo lang als leven zal
        Die het heeft geschapen al.
      
      
        Gij heimelijk zijt onderrecht,
        Gij hebt na het waer' Geloof vernomen,
        Gij hebt het ook bekomen
        Maar met groot gevecht.
        Uwe Vader U beschuldigd heeft,
        Die aan Olybrius U overgeeft.
        Des wreden President
        U aan de'e groot torment.
      
      
        Ja hij zocht U tot vuiligheid
        En leelijckheyd des vleysch te brengen,
        Gij wou het niet geheugen,
        Maar G' hebt het afgeseyt:
        het Welk als Olybrius vernam,
        Zo werden hij als enen tijger gram,
        Hij liet U zwaarlijk slaan,
        En na den kerker gaan.
      
      
        Daar was voor U een nieuwen strijd,
        Gij vond een zwaren strijd voor handen,
        Die tot groten schanden
        U zocht op dien tijd.
        Want in gedaante van een Draak
        Vond Gij den Duivel: O wat vreemde saek!
        Maar met het Heilig Kruis
        Verdreef Gij het Helsch' gespuis.
      
      
        En ziet! uit des hemels hoogste Zaal
        Is U een helder Kruis gezonden,
        het Welken uwe wonden
        Weg nam te eenemael.
        Op het Kruis een snee-wit Duyfken zat,
        het Was Godes Geest, wien Gij met ijver bad.
        Des U den strijd nam af,
        Des U victory gaf.
      
      
        Na die victory, is den brand
        Gesteld geweest aan uwe leden,
        Die door uwe gebeden
        Weg vloogh aan een kant.
        In het water Gij geworpen zijt,
        Maar van het verdrenken heeft U God bevrijd:
        Doen heeft U trouw geloont
        Het Duyfken, en gekroond.
      
      
        Den Rechter heeft U dit benijdt,
        Die met meer volks dit heeft aanschouwen;
        Des de hij afhouwen
        Uwen hals van spijt.
        Maar hij, eilaas! heeft tot een loon
        Door het zwart U g'holpen aan de tweede kroon,
        Die Godes Soon u schonk,
        O waarde Hemels Pronk!
      
      
        Gij, die nu zijt in het Hemelrijk
        Verheven hoog bij God Almachtig,
        Bidt voor mij toch krachtig,
        Die ben aerd' en slijk.
        Marg'reta! helpt mij in mijn nood,
        Zijt ene Voorsprakersse in mijn dood.
        Och of ik bij U kwam,
        En volgden Godes Lam!
      
    
  