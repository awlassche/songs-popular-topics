
    
      
        Gelukkig is de Mens,
        Niet die na zijnen wens
        Op Aarden leeft voorspoedig,
        Niet die zijn Kisten houdt
        Gepropt met stapel-goud,
        Of Zilver overvloedig:
      
      
        Maar die zijn schat en goed
        Heeft binnen in het gemoed,
        En doet daar mee zijn handel,
        Die nedrigh is en slecht,
        Standvastig en oprecht
        In al zijn doen en wandel.
      
      
        Die alle werelds schat
        Niet zo veel acht als dat,
        Die alle grootsigheden,
        Rijkdom en heerlijkheid,
        Wat hier beneden leit,
        Weet onder voet te treden.
      
      
        Die met de Wereld spot,
        En steeds om hoog na God
        Zijn zinnen komt te sturen:
        Dit’s zijn vermaak en lust,
        Die namaals geeft een rust
        Die eeuwiglijk zal duren.
      
      
        Al die zo zijn gezind,
        Die zeilen voor de wind
        Na d’Hemel, door verachten
        Van Wereld, Rijkdom, Eer,
        Waar voor zij namaals weer
        Een beter goed verwachten.
      
    
  