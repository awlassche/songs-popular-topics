
    
      
        DIe lijden kan die gaat den weg
        Tot Zalems stad met overleg,
        Hij is bevrijd van veel onlust,
        En vint in al zijn wandel rust.
        Door stilligheit zoo doet hij buigen;
        Die hem misdoet en overtuigen;
        Want lijdzaamheit door dringt zoo zeer,
        Dat zij wordt eindlijk overheer.
      
      
        Des daad die maakt hem zeer verblijd,
        Om dat hij dus blijft buiten strijd,
        En dat hij dus staag overwint
        En ieder tot hem maakt gezind;
        Want of hij somtijds schijnt te wijken,
        Zoo komt hij noch de vlagge strijken,
        Door dien hij na bedenken geeft
        Mits hij niet hoofdig tegenstreeft,
      
      
        Een vrede vint hij in zijn hert,
        Daar door hij is ontlast van smert;
        Want niet en maakt de last zoo licht
        Als dat men het zijne heeft verricht.
        Wel aan dan gij die zoekt genoegen,
        Wilt u na dezen regel voegen,
        Het is een weg die baard veel lust
        Door dienze het herte stelt gerust.
      
      
        Hij houdt zig in en vaart niet uit,
        Zoo dat het toorne tegenstuit,
        Of enig ander ongemak
        Waar door zijn welstand lijt een krak.
        Zoo wie zig dan zoo komt te schikken
        Die vint in lijden zijn verkwikken,
        Zijn oog gaat verder als de Maan,
        Van waar hij hulpe wacht van daan.
      
      
        Dat anders niet verkregen wiert,
        God aan de zulke veel toestiert,
        Zijn last ontlast licht door bestel
        Van dien hem aanbracht veel gekwel.
        Ach! of zoo mochten Godes kindren,
        Haar stellen aan tot minder hindren,
        Geeft mij dit Heer in mijn verdriet
        Het goede over mij gebiet.
      
    
  