
    
      
        Laat ons de Vree beminnen,
        O reedelijcke zinnen!
        Die ieder doet verblijden,
        In deze droeve tijden:
        Op dat wij op-getogen,
        De zoete Vree met vreugd omhelzen mogen.
      
      
        Weest welkom lieve Vrede!
        Ei kom, bezit de stede,
        Van dit moorddadig vechten.
        Ei wilt dien strijd beslechten,
        Dat wapens en tamboeren,
        Nu uyt-geraest, zich nimmermeer weer roeren.
      
      
        Wat heeft de krijg geschonden!
        Wat lijken en wat wonden,
        Wat jamren en wat klagen,
        Verhoord men in ons dagen?
        Wat moorden en wat blaken,
        Wat naer' gekrijt, verneemt men in ons daken?
      
      
        Fij, fij, verdoolde Mensen,
        Die slechts na grootheid wensen,
        Na Staat, na Land en Rijken.
        Wilt voor de reden wijken,
        Hoe voerdy d'arme zielen,
        Dus in den dood, om schenden en vernielen?
      
      
        V zwaarden maakt tot ploegen,
        Laat Os en Paarden zwoegen,
        En het Land met vorens snijden,
        Op dat elk mag verblijden,
        Door d'overvloet van koren,
        Met alle vrucht, geladen in den Horen.
      
      
        Maar gij o lieve Vrede!
        Gij voegt u na de rede,
        Na billijkheid en Wetten:
        Ei wilt den Krijg verpletten,
        En stieren ons gemoeden,
        Dat zich de qua versellen mette goede.
      
      
        Dat Wolf en Lam zich weiden,
        Dat Schaepkens op der Heide,
        Zich voor geen rovers vrezen.
        Dat elk mag de ander wezen,
        Gelijk een ziel genegen.
        O lieve Vree! vergunt ons dezen zegen.
      
      
        Dan willen wij, o schone!
        V heilig voor-hoofd kronen,
        Met kranskens van Olijven:
        O Vree! wilt bij ons blijven,
        En het oorlogs-tuig verbranden,
        Dat gij alleen moogt heersen in de landen.
      
      
        Als wij door u weldaden,
        Ons in des vreugde baden,
        Was het nodig dat ons zinnen,
        In vrede God beminnen.
        Want anders is het geen zegen.
        ‘Maar vree met God, daar in is het al gelegen.
      
      
        Wie zich vermengt bij kwaden,
        ‘En volgt haar boze paden,
        ‘Schoon dat ze vredig leven:
        ‘Die wordt venijn gegeven,
        ‘Om dodelijk te wonden.
        ‘Dus leeft in vree, doch kampt steeds mette zonden.
      
    
  