
    
      
        Ha! fleur der Vrouwen!
        Waar door Goddin
        Acht gij u Slaaf niet meer?
        Zal het u niet rouwen,
        Door d'oude Min,
        Dat ik om u verteer
        Mijn bloed // gij doet
        Mij het alderwreedtste leed,
        Dat ooit een Tijger wreed
        Of Wolf het Schaepje deed,
        Dat, om dat gij voor mij vlied
        Doet gij mij veel meer verdriet
        Als een Mens op Aarden weet.
      
      
        Al mocht ik leven
        In d'heerschappy
        Van d'alder-eelste Graaf,
        het Rijk soud' ik geven,
        Voor het zoet gevrij,
        En liever zijn u Slaaf:
        Zo trouw // mijn Vrouw
        Als het Hart u toegedaan,
        Dies bid ik u voortaan,
        Met d'Ooghjes vol getraan,
        Ne'er gheknielt, door grote pijn,
        Dat ik mag u Minnaar zijn,
        Of het zal mij kwalijk gaan.
      
      
        Wat soud' mij baten
        De meeste weeld'
        Van des Werelds ronde kloot,
        Als ik moet laten
        Dit zuiver Beeldt,
        Dat mij levendig dood't:
        Zo dik // als ik
        In het scheiden van u keer,
        Val ik van Liefde teer,
        Bezwijmelt schier ter neer?
        Dat, om dat ik al den dag
        Bij u, Lief, niet wezen mag,
        Dat doet mijn jonk Hart zeer.
      
      
        Ik heb veel nachten
        Mijn rust (God weet,)
        Verzuimt, zo menigh-mael,
        En met veel klachten
        Mijn tijd besteedt,
        Tot Phoebus gulde straal
        De Wolk // en het Volk
        De vaak van d'Ooghen drongh,
        Die voort u Minnaar jong
        V Stoep te derven dwongh,
        Daar ik dan in d'eenigheydt
        Menig Deuntje, door mijn leidt,
        Van u wreede wreedheid zong.
      
      
        Vaart werl, Beminde,
        Vaart wel Prinses,
        Die 'k al mijn vrijheid geef:
        Gij zult bevinden,
        Mijn Ziels Voogdes,
        Getrouw, zo lang ik lef:
        Ten waar // dat daar
        Een ander Lief beston,
        En op u, Lief, verwon,
        Dat ik nooit krijgen kon:
        Dat ik dan mijn zin verliet,
        Dit zel brengen (zo het geschied)
        Als ik ontrouw bevon.
      
    
  