
    
      
        WAt kind is ons geboren, en wat zoon
        Geschonken uit zijn Vaders hogen troon!
        Hoe luidt zijn naam? Gods tolk zegt, Wonderbaar:
        En stemt de daat met dezen naam niet klaar?
      
      
        Zijne arme wieg, een kribbe, en zijn geboord
        Spelt wondren van zyn' mond, eerlang gehoord;
        Spelt wondren van zijn hand, zyn' koningstaf,
        En knechtsgestalt, zijn lijden, kruis en graf.
      
      
        Dit des de Engel, die d'onvruchtbre vrou voorheen
        Gans wonderlijk van name en werk verscheen;
        Door wien haar zoon, zo wonderbaar een held,
        Als Simson, recht zijn voorbeeld, werd gespelt.
      
      
        Hem baard een maagd, (o wonder!) zuivre maagd,
        Wiens nedrigheit Gods ogen zo behaagt,
        Dat maagdom hier geen vruchtbaarheit belet,
        Des vruchtbaarheit den maagdom niet besmet.
      
      
        Zij baard, bevrucht door d'almagt van zyn' Geest,
        Den bruidegom, wiens min haar ziel geneest.
        Zij schepsel baard haar' schepper, zij een kind,
        Haar' vader, dienze in slechte doeken wind.
      
      
        Hem baartze, opdat hij sterf, die levens endt,
        Noch oorsprong, noch getal van jaren kent;
        Hier vaderloos, doch als zijn Vaders beeld
        En wysheit, al voor des werelds wieg geteld.
      
      
        Dit des de Engel zelf, die vader Abraham
        Zich, met ene zone in hoge jaren, kwam
        Beloven; dien de aartsvader voor den dag
        Van zijn geboord met vreugd geboren zag.
      
      
        Dit des de Engel, die, gezien in braamboschbrant,
        Zijn volk verloste uit Memfis met zijn hand;
        In het vlees hierop gezien, zijn Israël
        Bevryt van het juk der onverzoenbre hel.
      
      
        Het Woord, dat niet verliest, bewoond geheel
        Het vlees, dat niets ontbeert in het minste deel:
        Daar glans en gloed der Godtheit niet verslint,
        Maar luister geeft, en zich genadig vint.
      
      
        Zo daalt de hoogste omlaag: een kleine stal
        Ontvangt hem, nooit omvat van het groot heelal;
        Gezien en ongezien: des hemels heer
        Wordt knecht; die het al vermag dus zwak en teer.
      
      
        Een lichaam krijgt en mist hij: het ewig Woord
        Wordt door geen spraak, maar kinds geschrei, gehoord:
        De vreugtbô schreit: bij het vee legt nedrig, dien
        De Serafyns aanbidden op de knieën.
      
      
        In het duister schuilt de schepper van de zon:
        D'alvoênde wordt gespyst, en des levens bron
        Gelaaft: hem kent geen Bethlem, die zo ver
        In het oosten wordt geboodschapt door een star.
      
      
        O wonder van het gezegend vrouwezaat,
        Dat kracht van tong en brein te boven gaat;
        Door het kind, noch ongeboren, lang voorzeit;
        Ene vader zelf der endloze ewigheit.
      
      
        Wat wondren ook van d'opperste gena!
        Gans ongehoord, en zonder wederga:
        Daar God herschept, een schepsel; en, zo diep
        Vernedert, bergt het geen zijne almagt schiep.
      
      
        De majesteit, daar hemel, aarde en hel
        Voor buigt, verlost den mens dus, ene rebel:
        D'Aartsrechter, streng veroordeeld, spreekt dus vrij:
        D'Aartskoning redt, dus slaafs, van slavernij.
      
      
        Die het vlees tot ramp zelf aanschot, wekt en trekt
        Ons door zyn' Geest tot heil: zijn naaktheit dekt:
        Zijn honger voedt: die van een maagdeborst
        Gezoogd wordt, laaft en lest der zielen dorst.
      
      
        Zijn smaat verhoogd: zijne armoê helpt aan schat:
        Zijn zwakheit sterkt: hij troost, van tranen nat:
        Hij welkoomt, in den stal, in stank en stof
        Verschoven, op den troon in het hemels hof.
      
      
        Dit des Jakobs leer, het zaligste Englespoor,
        Van sporten hoog en laag; de weg, waardoor
        Gods milde gunst komt dalen hier beneên,
        En wierook tot hem opstygt van gebeen.
      
      
        Dit des Goël, dit des Emmanuel, die tot
        Gods rik den mens hervoert, zelf mens en God;
        De bloedvriend, die na kintsche tranen bloed
        Wil storten, dat voor des werelds dootschult boet.
      
      
        Ga heen nu, mens, verwaande, ga nu heen,
        En breng met uw verstand dit overeen:
        Ontken al wat uw brein, al slaat het mis,
        Niet vatten kan van des geheimenis.
      
      
        Wat vordert gij helaas? uw wysheit raast
        Bij het wonder, dat den hemel zelf verbaast.
        Natuurwet staat hier stil: de reden suft:
        Gewoond heeft uit: vernuft is onvernuft.
      
      
        De Cherubijn, die Gods verbontkist dekt
        Van hout en goud, dat slechts een schaduw strekt,
        Doorgront, van lief bespieglen nimmer moê,
        Des wondren niet, maar stemtze eerbiedig toe.
      
      
        Geen Englevlugt bereikte dit, hoe hoog
        In het hemels licht haar snelle veder vloog.
        Of noemt men dit ene afgrond, daar elk zinkt,
        En veiligst met ontzag zich in verdrinkt?
      
    
  