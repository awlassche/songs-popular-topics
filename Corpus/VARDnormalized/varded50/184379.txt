
    
      
        HIer komen wij verbond'ne zielen,
        O Lam! voor uwe voeten knielen,
        En roemen wat Gij in uw bloed,
        Ons hebt gedaan en daaglyks doet,
      
      
        Wij weten, dat Gij ons verkoren,
        En tot uw Jong'ren hebt herboren,
        Zo wilt dan voor ons hene gaan,
        En wijzen elk zijn arbeid aan.
      
      
        Dog wilt door uwe hand ons sterken
        Met kracht, tot uwes Geestes werken,
        Dan lopen wij met lust en vlijt,
        En brengen vrucht te zijner tijd.
      
      
        O Liefde! hier is ons verlangen;
        Wij bidden het met betraande wangen,
        Help ons van alles uit te gaan,
        En in uwe Liefd' en Eenvoud staan.
      
      
        Hoe zaalig is het zuiver minnen!
        Dat allen last kan overwinnen;
        Wij proeven het in een kleine maat,
        En wagten het in een hoger graad.
      
      
        Wij weten zelfs niet veel te maaken,
        Bevelen U all' onze zaaken,
        Uw bloed, o Jesus, is het allein,
        Dat maakt ons als wij moeten zijn.
      
      
        Dat heeft geroerd des harten gronden,
        Wij hebben kracht daarvan bevonden;
        Geef ons in deze voort te gaan,
        En in uw Geest en Zin te staan.
      
    
  