
    
      
        ‘Waar blijft mijn Herder?
        Het is al meer dan tijd.
        Ik ga al verder
        Als hij mijn had gezeid:
        De tijd is lang voorbij
        Daar ik sou in de wei
        Hem met mijn schaepjes wachten.
        Of sou dien Herder vrij
        Mijn gunst veragten?
      
      
        Mijn dunkt van veren
        Zien ik zijn Schaepjes staan.
        Wat mag hem deren?
        Mijn hert is heel belaen!
        Ik dryf mijn Vee met spoed
        Langs een klaar watervloed
        Tot ginder aan de heggen,
        Daar ik mijn Coridon
        In slaap vond leggen.
      
      
        Ik zal gaan weiden
        Mijn Schaepjes aan de bron,
        Langs de groen heide,
        En laten Coridon
        Slapen in rust en vree,
        Nemen zijn Schaepjes mee
        Tot dat ik weer zal komen
        En zien of hij ontwaakt
        Aan deze stromen.’
      
      
        ‘O zoete dromen,
        Wat baard gij mijn al pijn.
        Ik ben vol schromen
        Waar of mijn Schaepjens zijn.
        Waar is mijn Silvia?
        Ik zal haar zoeken dra
        Of ik haar nog kon vinden
        Hier in het groene dal
        Onder de Linden.
      
      
        Waar zal ik dolen?
        Ik vind mijn Schaepjes niet.
        Zij zijn gestolen.
        Wat leed is mijn ziet!
        Mijn Silvia, mijn Bruid
        Is ook te velden uit.
        Misschien te zam verslonden
        Door het vinnig ongediert,
        Als woede honden?
      
      
        Nu wil ik sterven.
        Ik mis mijn Vee en Bruid.
        Mijn hert afkerven.
        Ik neem een vast besluit
        En wil mijn met het zwaard
        Hier vellen neer ter aard.’
        Hij heeft zijn hert doorsteken;
        Onder de Lindeboom
        Is hij bezweken.
      
      
        ‘Ik wil gaan keren
        Of Coridon ontwaakt,
        Daar ginder veren.
        het Scheint of mijn droefheid naakt.
        Eilaas, ik zie de bron.
        Daar lag mijn Coridon,
        Met het zwaard nog in zijn zijde.
        Moest gij, o Herder zoet,
        Om mijn dit lijden?’
      
      
        ‘Ik ben verslonden
        En door de dood verwond
        Met diepe wonden
        Om dat ik u niet vond.
        Om u heb ik mijn bloed
        Gestort uit liefde zoet.’
        Coridon sluit zijn ogen,
        Zijn dode mond beklemt,
        Zijn hoofd gebogen.
      
      
        ‘Mijn Herder trouwe,
        Sterft gij de dood voor mijn,
        Dat zal mijn rouwe.
        Ik lef in zware pijn.
        Ik wil op staand voet
        Storten mijn laeste bloed
        En als u Herderinne
        Mee sterven om mijn lief,
        Uit zuiver minne.’
      
      
        Zij heeft genomen
        Het zwaard – wat droeve smert! –,
        Heeft het met schromen
        Gestoken in haar hert
        En viel, daar bij die bron,
        Neder bij Coridon,
        Onder de Linde bladen,
        Alwaar zij alle bei
        De doodsnik laden.
      
      
        De schaepjes dwalen
        Allenig   op het veld
        Door bos en dalen.
        Zij waren heel ontstelt
        En droevig om de dood
        Van haar Herder minjoot
        En hare Herderinne,
        Die te zam gestorven zijn
        Uit zuiver minne.
      
    
  