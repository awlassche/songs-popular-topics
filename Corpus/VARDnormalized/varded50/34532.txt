
    
      
        WEvers en maakt gheen droefheid meer,
        Zingt hier een Lietken t'uwer eer,
        Die wevers zijn het zij Vrouw oft Man,
        'k Heb uwen lof beschreven,
        Hoe dat'er niemand leven en kan,
        Ten zij daar wordt geweven, klits klets,
        Ten zij daar wordt geweven.
      
      
        Want alle stoffen grof en fijn,
        Die moeten al geweven zijn,
        Nonnen, Quesels, Heren, Mevrouw,
        Ook alle Priesters kleeren,
        Die komen al van het getouw,
        Den Wever heeft de ere, klits klets,
        Den Wever heeft de ere.
      
      
        Den Meulder kan niet malen graan,
        Of wel de Weverij moet gaan,
        De zakken daar men het graan in doet,
        het Komt uit de Wevers handen,
        De wevers ik prijzen moet,
        Hier en in alle Landen klits klets,
        Het Weven en is gheen schanden.
      
      
        Schippers met hun schepen op Zee,
        Die zouden blijven op de Ree,
        Waart dat men gheen Wevers eb vant,
        Den Schipper soud' niet varen,
        Sa lustig Boerkens van het Land,
        Brengt voor de wevers garen, klits klets,
        Brengt voor de wevers garen.
      
      
        het Gheen men gebruikt ook in de Kerk,
        T'is ook al van de wevers werk,
        Want al het Geestelijk habijt,
        En wereldtlijcke kleeren,
        Worden geweven en altijd,
        Moet men de wevers eren, klits klets,
        Moet men de wevers eren.
      
      
        Tenten en Vendels die men ziet,
        Waar aan Cornels tonen eerbiedt,
        Vendels en standaers daar gheplant,
        Kleeren van Zot en wijze,
        Komen al uit de Wevers hand,
        De wevers moet ik prijzen, klits klets,
        De Wevers moet ik prijzen.
      
      
        Prinsen en Graven hoog van staat,
        Gekleed in kostelijk gewaad,
        Het komt al uit de Weverij,
        Den Wever heeft geweven,
        Waar ik van het Ambacht ik waar blij,
        'k Moet hun de ere geven, klist klets,
        'k Moet hun de ere geven.
      
      
        Veel fraai gedachten zo men hoort,
        Die komen van de Wevers voort,
        Wevers zijn eerlijk Lien,
        Al zijn zij zelden Rijke,
        'k Hebbe nochtans Wevers gezien,
        Zij hadden doch Pratijcke, klits klets,
        Zij hadden doch Pratijcke.
      
      
        Wevers ik prijs u Ambacht zeer,
        'k Heb dit gemaakt tot uwer eer,
        Al achten som de Wevers slecht,
        Zo wel de Mans als Vrouwen,
        'k Prijs zo wel Meesters als den Knecht,
        Viva wevers getrouwe, klits klets,
        Viva wevers getrouwe.
      
    
  