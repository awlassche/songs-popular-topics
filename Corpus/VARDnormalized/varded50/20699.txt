
    
      
        BEschermer mijns lichaams, en mijne ziel-bewaarder,
        Vertrooster in mijn druk, en bijstand in mijn nood,
        Der deughden (die mij God vereerd heeft) trouw vergaarder,
        Die mij vervoeren zult ten Hemel na de dood.
      
      
        Ik groet U, Engel Gods, ik groet U metter herten.
        Ik groet U metter mond, ik groet U met de pen,
        U, die verdreven hebt door uwen troost mijn smerten,
        'K Bely dat ik aan U ten hooghst' verbonden ben.
      
      
        Want Gij hebt mij bezorgt de suyv'ring minder zonden,
        Die mij is aangeerft door Adams zwaren val,
        Die oorsaeck is geweest van honderd duysend' wonden
        Des ziels, en des lichaams me'e op het droeve aardse dal.
      
      
        Gij hebt mijn ziel verlicht; Gij hebt mij onderwezen,
        Gij hebt des Heren weg, uwe dienaar leren gaan.
        Gij hebt der deughden pad, mij hart'lijck aengepresen:
        Hier in bestond gestaegh, o Engel! u vermaan.
      
      
        Gij zijt de oorsaeck van de suyv'ringh minder smetten,
        Door het aenra'en tot de Biecht, door het aenra'en tot berou.
        Gij hebt tot onderhoudt van Godes heyl'ge wetten
        Mij aengeport; Gij zijt in all's geweest mij trouw.
      
      
        Gij zult mij (zo ik hoop) tot des hemels haven leiden,
        Gij zult mij blijven bij tot des levens laatste end:
        Mijn ziel zal haar bij U in des hemels hof vermeyden.
        Moet dan mijn oog tot U, altijd niet zijn gewend?
      
      
        Ja het, Engel! Gij verdiend dat ik ten allen tijden
        U minn', U acht, U dien, U loof, U dank, U eer:
        In dezen dienst wil ik volstandig mij verblijden,
        'k Wil sterven in dien dienst. Vaart wel, ik zeg niet meer.
      
    
  