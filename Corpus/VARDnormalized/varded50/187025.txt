
    
      
        Een Vinkje, moedig op zijn zang,
        Braveerde onlangs de Nagtegalen,
        Juist als Auroor met snellen gang
        Al het veld kwam groeten met haar stralen.
      
      
        Het Beesje, vrolijk op dien glans,
        Liet al zijn orgelpijpjes horen,
        En lokte al het pluimgediert ten dans
        En schiep al het veld vol jeugdige oren.
      
      
        Maar als het midden in die vreugd
        Zig zelf vermaakte, en onder het vliegen
        Vast opgeblazen, en verheugd
        Zijn wiekjes door de lugt liet wiegen,
      
      
        En vloog zig zelfs in klank voorbij
        Zag ik dien hoogmoed haast gezonken,
        Zijn galm, zoo liefelijk, en blij
        Verdooft, en heel in rouw verdronken.
      
      
        Een jager, fiks op zijn geweer,
        Stond met zijn vuurroer wel geladen,
        En doelde, en mikte, om dus het teer
        En klein gebeente te verraden:
      
      
        Dat, op het lossen van de schoot,
        Flux uit de hoogte neer kwam dalen,
        Getroffen van het doodlijk loot,
        Terwijl het scheen te zegepralen.
      
      
        Daar smolt dat liefelijk geluid,
        Daar brak dat keeltje met zijn longen
        Dat al het gevogelte vooruit
        Gestreeft had, en voorbij gezongen.
      
      
        Zie Leliane, hoe het heel-al
        Zig van de dood voelt overtreffen,
        En hoe de hoogmoed haren val
        Genaakt, als zij haar wil verheffen.
      
      
        Het schoonste vogeltje van het woud,
        Waar bij het puik der Nagtegalen,
        Hoe moedig, op zijn zang, en stout,
        Nooit in waardij heeft konnen halen:
      
      
        Word, om zijn aangenaam geschal,
        Dus eerst getroffen, en doorschoten:
        Zijn zoete stem brengt hem ten val,
        Als had die roem de dood verdroten.
      
      
        Zoo zorglijk is het Leliaan
        Op geld, of schoonheid te braveren.
        En ieder in het ligt te staan,
        Dus wilt ook uit dit voorbeeld leren.
      
      
        Uw glans zoo schoon en ongemeen,
        Uw zoete zang, en fiere leden,
        Hoe schoon uw levenszon ooit scheen,
        Zijn van de dood haast neergetreden
      
      
        Waar toe dan moedig op dien roem,
        Als gij zoo rijk voorzien van gaven
        Die laat verwelken als een bloem
        Die in haar luister word begraven.
      
      
        Hoe schooner zig uw glans vertoond
        Hoe eer de dood haar dreygt te treffen.
        Zij is het, die het waardste minst verschoont,
        En valt op het geen zig wil verheffen.
      
      
        Het lighaamlijk schoon verdiend geen roem,
        De minste kwaal kan dat bederven.
        Het vergaat als een verslenste bloem,
        Maar het zielenschoon kent geen versterven.
      
      
        Wees dan niet moedig op uw tijd,
        Hoe schoon uw lente schijnt te blaken:
        Gij ziet, hoe snel die ons ontglijd,
        De dood kon haast een einde maken.
      
    
  