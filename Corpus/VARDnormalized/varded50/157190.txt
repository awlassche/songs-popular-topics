
    
      
        O Hemels Vaderland
        In glorie triumphant,
        Hoe schoon en vreugdig is dat Konings Hof,
        Daar altijd wordt gezongen Godes lof?
        Uw voor-zaal is van goud
        Vol fijn gesteenten, rijkelijk bebouwt,
        Met twaellef Poorten hoog verheven;
        Elk is een diamant,
        Die als de Zonne brand.
      
      
        Gelukkig, ende blij
        Is uwen Borgery,
        O Sion rijke Stad, en huis des Heer:
        Uw hovelingen zijn vol vreugd, en eer.
        Daar bij Gods Hoogsten Troon
        De Seraphins verheugt met blijden toon
        Hem Sanctus, Sanctus, Sanctus zingen,
        En buigen neer voor hem
        Met volle vreugde stem.
      
      
        Noch hert en heeft bedacht,
        Noch des mensen zin betracht,
        Noch oir gehoord, noch oog en heeft beschouwt
        Wat God bereid heeft, die op hem betrouwt.
        Ons hert, en geest verzucht,
        Hier op dit tranen-dal vol ongenucht.
        O Heer laat ons tot u genaken,
        En stelt ons by't getal
        Van uwe Vrienden al.
      
    
  