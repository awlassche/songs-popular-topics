
    
      
        GElooft zij God, die ons in all ons lijden
        En zwaar verdriet niet te eenemael verlaat:
        Maar ons vertroost met innerlik verblijden,
        Zo dat de vreugd ons aan het herte gaat.
      
      
        Want even als ons het lijden overvloedig
        Om Christi wil alhier werd toe gevoegd,
        Zo is door hem ook ons vertroosting spoedig
        In overvloed: dat maakt mijn hert vernoegd.
      
      
        De Trooster die van boven is gegeven,
        En bij ons blijft tot in der eeuwigheid,
        Doet wonderlik onze hert in vreugde leven,
        Ook zelfs wanneer het oge tranen schreyt.
      
      
        De wereld kan dees' Trooster niet ontvangen,
        Zij ziet, noch kent, noch voelt syn werking niet,
        Om dat ze gaat geheel verkeerde gangen,
        Wanneer ze zoekt verlichting in verdriet.
      
      
        Wij kennen hem, end hij zal bij ons blijven,
        End in ons zijn. Geen druk noch tegenspoed
        Zal immermeer zo vast aan ons beklijven,
        Of hij zal ons die maken lief en zoet.
      
      
        O Heer, als in mijn herte mijn gedachten
        Verdubb'len, en mij maken zo verschrikt,
        Dat ik bijkans al zijne te versmachten,
        Heeft uwen troost mijn ziele weer verkwikt.
      
      
        Van blijdschap ben ik overvloedig heden,
        Ik ben vervult met troost tot aan het hert,
        Hoewel ik noch zo heftig ben bestreden
        Met velerlei verdrukking ende smert.
      
      
        Is in uw kruis alsulken troost te vinden,
        O God, wat zal het dan zijn, als gij de kroon
        Zult op het hoofd van uwe kind ren binden?
        Is de arbeid zoet, wat zal dan zijn de loon?
      
      
        Is zulk een vreugd in uw castydinghs-roeden,
        Wat zal het dan zijn, als gij ons te aller stond
        Omhelzen zult end in uw armen hoeden,
        En kussen met de kussen van uw mond?
      
      
        Verblyd' ik mij met tranen in mijn ogen,
        Wat zal het dan zijn, wanneer uw eigen hand
        Die altesaem eens lieflik af zal drogen
        Hier boven in het rechte vaderland?
      
      
        Ach! dat ik dit mocht te aller tijd gevoelen,
        Gelijk ik het nu gevoel tot in mijn hert!
        Hoe soud' ik dan mijn dorstig hert verkoelen,
        Zo dikwijls als het weer bestreden werd!
      
      
        Daar gij, o Heer, doet uwen Trooster zenden,
        Wat zwaar verdriet souw daar niet wezen licht?
        Ik voel geen pijn, geen hertseer, geen elenden,
        Als gij mij toont uw vriendlik aangezicht.
      
      
        O gij mijn vreugd, mijn licht, mijn heil, mijn leven,
        Mijn borcht, mijn rots, mijn hoog vertrek, mijner,
        Staat gij mij bij, en wilt mij nooit begeven,
        Zo zal ik niet bezwijken immermeer.
      
      
        Wilt u, mijn ziel, dit te gemoete dragen,
        Wanneer gij ziet heel troosteloos bezwijkt;
        De Trooster komt en gaat na syn behagen,
        Hoewel hij nooit geheelik van ons wijkt.
      
    
  