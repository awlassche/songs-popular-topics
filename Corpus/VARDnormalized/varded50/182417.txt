
    
      
        Wij mogen ook wel bidden
        Dat God door zijn bestier,
        En wonderlijke magt
        Wil wezen nu in ‘het midden
        Van ons, en houden hier
        voor ons getrouw de wagt,
        op dat ons deze nagt
        Geen hinder zonderlingen:
        Door zijn bewaring niet,
        of ongeval bespringe,
        ‘het Geen strekt tot ons verdriet.
      
      
        Zeer lieffelyk is ‘het weder,
        Wij zien de sterren staan
        Blinken: en haren schyn
        Komt dalen op ons neder:
        En ook de klare maan,
        Waar door het schynd: dunkt mijn,
        Een Meye nagt te syn,
        door al de zoete dingen,
        die ons met blij geschal,
        Zeer lieffelyk omringen:
        Hier in dit groene dal.
      
      
        Maar ziet terwijl wij waken,
        En onze Schaepjens hoen;
        Zo laat ons hier een Lied,
        Gaan zingen tot vermaken,
        Hier in dit jeugdig groen:
        dewijl ons hier geschied,
        Geen onheil of verdriet,
        om den tijd door te bringen:
        Zo laat ons hier met vreugd,
        Een Herders deuntje zingen,
        Dat ons gemoet verheugt.
      
      
        Maar ziet daar komt geresen:
        Een glans een wonderwerk:
        En dalen tot ons neer:
        Mij dunkt dat het zal wezen:
        Zo ik het wel aanmerk:
        Een Engel van den Heer,
        Die hier op Gods begeer:
        Is neder komen dalen:
        Wat zeijt dien hemels Geest;
        Zijn klaarheid glantsch en stralen:
        Die maken ons bevreesd.
      
      
        Vreest niet om deze reden,
        Gij herders weest verheugt,
        Verheugt en zeer verblijd:
        Want ik verkond u heden:
        Tot aller Volken vreugd:
        Groot blijdschap en jolijt;
        Dewijl op dezen tijd
        U heden nu geboren
        Is den Behouder dat
        Welk is Christus verkoren,
        De heer in Davids Stad.
      
      
        En ziet dit zal u wezen,
        Een teken als gij gaat
        En zoekt dit heilig Kind,
        hij die u zal genezen,
        Van Adams zonden kwaad,
        En Satans magt verslind
        Want hij die u bemind,
        En u bevrijd van zonden,
        Zult vinden met bescheijt,
        Zijn in doeken gewonden,
        In een Kribbe geleijt
      
      
        Gij hemelse heirscharen,
        Looft nu den grote God,
        Die in der hogen is,
        Wild zijnen lof verklaren,
        Die heden maakt tot spot
        De magt der duisternis;
        En schenkt nu voor gewis,
        Den vrede op der aarden,
        De mensen vol geschil:
        Zullen die nu aanvaarden;
        Door enen goeden wil
      
      
        Maar Herders wat een vreugde,
        Werd hier van ons gehoord,
        Door het Engels Choor gezank;
        Als zij ‘het geen ons verheugde
        Zongen met zoet akkoord,
        Dat door de Velden klank:
        Als zij Gods lof en dank?
        op aarden wilden bringen,
        En op een hemels wijs;
        Hier lof en glorie zingen;
        Al tot des Heren prijs.
      
      
        het Scheen dat wij niet en waren:
        Bij Bethlehem op ‘het Veld,
        Maar in des hemels Troon?
        Als deze heirscharen,
        Gods lof hebben vertelt:
        op zulken zoeten toon?
        o Koning Salomon,
        U Zangers moeten wijken,
        Haar zoeten Harmonye,
        Is gantse niet te gelijken,
        Bij deze Melodye.
      
      
        Maar wat een zoet vergare,
        En onbegrepen vreugd?
        Moet in den Hemel zijn,
        Daar zo veel Heirscharen,
        Met wonderlijk geneugt
        Zingen voor Gods aanschijn,
        des werels vreugd is pijn?
        Ia zoud’ een mens vervelen,
        Wanneer men had gehoord?
        ‘het gesank van deze kelen,
        En hemels zeer akkoord.
      
      
        Maar laten wij ons keren
        En gaan na Bethlehem,
        En zien daar met bescheid,
        Het geen den Heer der Heren,
        Al voor des Engels stem,
        Nu heeft tot ons gezeid,
        En waar dien Herder leit,
        die heden is geboren,
        die zijne Schaepjes zal,
        die heden gaan verloren,
        Brengen in zijne Stal.
      
      
        Terwijl wij bezig waren,
        Met waken voor ‘het geweld,
        van onze schaepjes ziet,
        En die voor veel bezwaren,
        Te hoeden op het veld,
        dewijl het wel geschied,
        dat zij in veel verdriet,
        door enig onheil vielen,
        Heeft God gezonden hier,
        den Herder onzer Zielen,
        o Wonderlijk bestier.
      
      
        Hier gaat zig met vertoone
        Een kostelijk Paleis,
        of Prinselijk gebou:
        Alwaar een Konings Zone,
        ook na den regten eis,
        Geboren werden zou?
        ‘het Is hier geweldig rou,
        Wel zal dan Christus hebben,
        Geen Koninglijk gewaad
        ‘het Sind dat de spinne webben,
        Hier strekken tot sieraad.
      
      
        Ziet hoe den groten Koning,
        Leyd in een Kribbe neer,
        Hier in een Beste stal,
        Wel dit’s een slegte woning,
        Voor zulken groten heer,
        die eeuwig over al:
        voortaan regeren zal,
        die werd van ons gevonden,
        Zo de engel heeft gezeid:
        Sijnd’ in doeken gewonden:
        In een Kribbe geleid.
      
      
        Voorwaar tot genen stonden:
        En is hier op der Aard
        Door enig mensen hand,
        Een groter schat bevonden:
        Die slegter is bewaard,
        Als men hier heden vond
        In deze Kribbe: want
        Christus Gods Zoon verheven:
        Den Messias gewis:
        Ons enig heil en leven
        Daar in gelegen is.
      
      
        Waarom nu hier bevonden:
        Wijze een Phariseen,
        Om ‘het ons te doen verstaan:
        Wij konnen ‘het niet doorgronden,
        Ons wijsheid is te kleen:
        Om dit te merken aan,
        Gaat Christus dan versmaen:
        De grootheid van der aarden:
        Dat Herders op het veld,
        Zijn komste groot van waerden:
        Als alder eerst vertelt.
      
      
        Wel laat dan alle mensen,
        Het zij door wreed geweld:
        Of in een stil gemoed,
        Na staat en rijkdom wensen:
        Wij blijven op het Veld:
        En leven in ootmoed,
        Bij onze Schaepjes zoet,
        Want Christus heeft verkoren
        En is tot zijnen lof
        In enen Stal geboren:
        Niet in een Konings hof.
      
    
  