
    
      
        O zoele wind van het lenteblazend Zuiden,
        o Lang gewenste, en wellekome Mei.
        Die hof, en beemd met bloessem siert, en kruiden
        En het aardrijk kleed met uwe bloemlivrey!
        Geen onwers razen
        Geen stormen blazen,
        Nu het vee weer grazen
        Mag in veld, en wei.
      
      
        o Lieve Mei! die ieder kunt bekoren
        Wat blonk uw schoon, nog schooner in elks oog!
        Had ons gemoed, op uw gezigt, maar oren,
        Om te verstaan, wat gij verbeeld om hoog:
        Uw jeugdig wezen
        Deed meer geprezen
        Ons dankbaar wezen
        Aan uw lust vertoog.
      
      
        Wij zagen in het schoon van uwe bladen
        En bloemen, fris gerezen uit den grond,
        Geen lente van verganklke sieraden,
        Waar m√© gij praalt in des levens morgestond:
        Neen uwe weelde
        Zou ons verbeelden
        Het geen God dus telde
        In Edens vrugtbren grond.
      
      
        Dan zagen wij met onbeneveld wezen
        Bloemrijke Mei, uw zegenaar ten prijs,
        Uit al uw schoon, zoo sierlijk hier gerezen,
        Het afbeeldsel van het onzienlijk Paradijs:
        Daar het hart vaart spelen
        In het eewig kwelen
        Der orgelkeelen
        Op der Englen wijs.
      
      
        Maar onze ziel van aardsen damp bestoven
        Zoekt hier verkeert de schaduw, voor het beeld,
        Aan het nietig schoon verslaaft der aardse hoven
        En van de vrugt des hemelhofs misdeelt.
        En dus ontglijden
        Ons vast de tijden.
        o Vals verblijden!
        Was die wond geheelt!
      
    
  