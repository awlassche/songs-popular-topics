
    
      
        ERberm dij mijns, ach God. want daar is een
        Die, al den dag met oorlog op de been,
        En, bloedts-gesint, mij gants wil t’onder tre’en.
        ’kWord levend opgevreten,
        Ia, uyr aan uyr van ’thert met nijd door-beten,
        Veelszins bestre’en. Nochtans, o hoog-gezeten,
        Met stage vrees, door pers des ramps, besmeten,
        Blijft gij mijn toeverlaat.
      
      
        Gods woord mijn roem. op God, hetzij hoe’t mij gaat,
        Vertrou ik vast. weg koude vrees. wat kwaad
        Kan ’tnietigh vleysch daar God de zorg aenvaet?
        Hiertusschen te allen tijden
        Moet mijn gesprek den hoon haars lasters lijden.
        Haar heel gedacht verspitst zich t’mijnen lijden.
        Zij rotten t’saem, doch zoeken ’tlicht te mijden,
        En slaan mijn stappen ga.
      
      
        Haar nijdig oog loertm’ allenthalven na,
        Graag t’mijner dood; En droomt zich noch gena’
        Van zo een zond. Neen, God, uwe toorn versta
        En koomse plotslijck vellen
        Die elken stap van mijne vlucht gaan tellen.
        Diep in uwe hert als in een vlesch wil stellen
        Mijn tranen, die als tuigen van mijn kwellen,
        In heugens bladen staan.
      
      
        Als ik mijn stem tot God met klacht laat gaan,
        Snel-vluchtens nood komt mijn partijen aan
        Ik weet, (want dies is helder blijk gedaan)
        ’kBen Gods, en God is mijne.
        God stof mijns lofs. de gantse eer is zijne
        Van dit en all’s. hetzij in wat nood of pijne,
        Ik sta op God. Weg angstelijk gequijne:
        Een mens, wat kan die mij?
      
      
        ’tBeloofde lof, mijn God, betaal ik dij.
        Door u, door u is nu mijn ziele vrij,
        Vrij van der dood, gedreyght van weer-partij,
        En voor ’tgevaerlijck sneven
        Mijn voedt behoed. dies ik mij zal begeven
        Om na de deugd eenparighlijck te streven
        Voor u aanschijn en ’toogh van al die leven
        Van ver en bij.
      
    
  