
    
      
        o! LIefde, Liefde, schei eens uit
        Mijn teder hert te grieven.
        Ik ben u een gewisse buit
        En hang van uw believen.
        Eerst trof mij Zwaantjes zwanenhals;
        En Blondjes tuitjes zydemals?
        En Valkenoogjes Ogen:
        Toen zoeten lieffelik gezang;
        En Haasjes voet en vlugge gang,
        Vol toverend vermogen.
      
      
        De prop're mond van Rozemond
        Hield mijne ziel gevangen,
        Terwijl ik aan het kogelrond
        Van Klaartjes borst bleef handen.
        Zo ras ik Flora's koontjes zag
        Verliefde ik op haar guiten lach,
        Een Tuin vol malse bloemen:
        Terwijl ik dol na Hageroos,
        Haar blanke en kleine handjes koos,
        Allenig waard te roemen.
      
      
        Het Leliwit van Leliaan,
        Met Rozenbloed gebroken,
        Houd nu mijn zinnen stille staan
        En doet m'in Liefde koken.
        Maar Galoos rijzig net postuur
        Verdeeld ter stond dit minnevuur:
        Mij boeien hare leden.
        Ach! Liefde, Liefde, schei eens uit
        Ik ben u een gewisse buit;
        Waar toe mij meer bestreden?
      
    
  