
    
      
        O JESUS, ware Levens LICHT!
        Die het duyst're doet verdwijnen;
        Myn' oog is thans tot U gericht;
        Ach wilt genaadig schynen!
        Gij hebt, als ik niet zorgen kond'
        Mij gunstig willen dekken;
        En (boven and'ren) mij gezond,
        Weer uit de slaap opwekken!
      
      
        Dus gaaft G' op nieuw, het leven wêer,
        Ik will het U overgeven!
        Niet soekend, voor mij zelve meer,
        Maar U, den HEER, te leven!
        o LICHT! Aan U, bevel ik mij;
        Ach wilt U openbaaren!
        Geef dat mijn hert naar het Uwe zij!
        Wilt zo Uw werk bewaaren!
      
      
        Doordring, als met een LEVENS-SAP,
        Mijn zinnen, en gedagten;
        Omgord mij ook, in ieder stap!
        In proeven leer mij wagten!
        In swaarigheden, sta mij bij;
        In nood, als tussen beiden!
        En, zo ik dwaale, ach! wilt mij
        Haast weder tot U leiden!
      
      
        Doe mij zo, voor Uw AANGEZICHT,
        In alles eerlijk wand'len;
        En, volgens mijnen regten plicht,
        Getrouw in alles hand'len!
        Blyf GIJ mijn Rotsteen, rust, en lust,
        Mijn schat, mijn troost, mijn leven!
        Geen ander deel zij mij bewust;
        Geen Rotsteen daar beneven!
      
      
        Mijn denken, spreken, al mijn doen,
        Schik naar UW wil, en wenken!
        In gaan, en staan, wilt mij behoên,
        En het noodig' altoos schenken;
        Ach toon mij dikwils, met een blik,
        Hoe ik U zal behaagen!
        Bewaar mij voor een lozen strik!
        Regeer mij all' myn' dagen!
      
      
        U zij voortaan mijn zin, en will
        Geheel en al gegeven!
        Laat ik, afhankelijk, en still,
        Gelaaten aan U kleven!
        Op dat ik grondig, en met kragt,
        Mij zelven af mag sterven;
        Neem daar toe weg, door Uwe magt,
        Mijn grondeloos verderven!
      
      
        Geef, dat ik wandel' in het licht,
        In geest, geloof, en klaarheid!
        Dat ik hier voor uw Aangezicht,
        Een vreemd'ling zij in waarheid!
        Doorlouter mij, o LIEFDENS-GLOED!
        Tot het schuim zal syn verdwenen;
        GIJ zijt alleen, o blijvend GOED!
        Het VOORWERP, waerd' te menen!
      
      
        Houd' mij dan vast met Uwe hand!
        Ruk mij uit Satans lage;
        Trek verder door Uw liefde band,
        Tot ik het WIT bejage!
        Gij zult mij leiden naar Uwe raad!
        Dies zal ik U verbeiden:
        De hoop' op U gevestigd staat
        Niets zal mij konnen scheiden!
      
    
  