
    
      
        MEn love God, als vriendelijk,
        En goed, grootmagtig in zijn rik,
        Zijn goedheit duurt in eeuwigheden.
        Wie zal des Heren mogentheit
        Uitspreken ? wie meldt hier beneden
        Al zijnen lof, en groot beleit ?
      
      
        Welzalig zynze die het recht,
        Gelijk hij het open heeft gelegd,
        En zijn gerechtigheit betrachten.
        Gedenk toch mijner, magtig Heer,
        Naar gij uw volk houdt in gedachten;
        Bezoek mij met uw heil en eer.
      
      
        Opdat ik dus beschouwe het goed
        Van hen, die, zuiver van gemoed,
        Tot uwen dienst zijn uitverkoren:
        Opdat ik ben in het hart verblydt
        Met blyschap, die uw volk laat horen,
        Wanneerge uw erfdeel gunstig zijt.
      
      
        Wij hebben tegen u misdaan,
        En, met de vadren, afgegaan
        Uw recht in onze handelingen,
        Waarin veel goddeloosheit bleek.
        De vaders sloegen op de dingen
        Geen acht, verricht in Gosens streek.
      
      
        Uw wondren, die uw rechte hand
        Gedaan heeft in Egiptenlandt;
        Uw grote goedertierenheden
        Zijn nimmermeer van hen gedacht:
        Maar zij, weerspannig in hun zeden,
        Wantrouden aan de zee zijn magt.
      
      
        Doch hij verloste ze om zyn' naam,
        Opdat des vijands trots en blaam
        Verstoven voor zijn magt en daaden.
        Hij heeft de schelfzee uitgedroogt;
        Zoo dat ze door d'afgronden waadden,
        Als door woestijnen, opgehoogt.
      
      
        Hij slaakteze uit des haters magt,
        En heeft hen uit de hand gebragt
        Des vijands. hunne weêrpartyders
        Zijn met de watren overstroomt,
        Zodat niet een van hun bestryders,
        Ontkwam, hoe trots en onbeschroomd.
      
      
        Toen gavenze geloof aan het woord,
        Zijn lof werd uit hun' mond gehoord:
        Doch zij vergaten haast zijn werken,
        En wachtten niet naar zijnen raat;
        Als of ze wilden God beperken
        Door hunnen lust tot overdaat.
      
      
        Zij hebben door hun lust en tocht
        God in de wildernis verzocht;
        Daar hij hun gaf hun hartsbegeeren.
        Maar liet door ene magerheit
        Hun ziele en levenskracht verteren,
        Die zich op allen heeft verspreidt.
      
      
        Zij waren nijdig op Gods knecht,
        Op Mozes, en Aärons recht.
        Toen is het aardrijk opgespleeten,
        Dat Dathan en Abirams schaar
        Verzwolg en stolpte in zijne reten,
        Voor Israël in het openbaar.
      
      
        Een vier sloeg opwaart uit den grond,
        Dat hun vergadering verslond.
        Bij Horeb maakten zij vermeten
        Een kalf, zij hebben voor een beeldt
        Van enen os zich neêrgesmeeten,
        En des Hoogstens eer hier mee verdeeld.
      
      
        Zij hebben God, hunne eer, verkeert,
        In enen os, die het gras afscheert.
        En hunnen Heiland snood verlaaten,
        Die in Egipten wonderheên
        Verricht had, en ook in de staaten
        Van Cham; daar zijne magt verscheen.
      
      
        Zij dachten aan de schelfzee niet.
        Dies zeide hij, als met verdriet,
        Dat hyze al tezamen zou verdelgen,
        Zoo Mozes voor zijn aangezicht,
        (Die zoo veel morrens most verzwelgen)
        Niet had gestaan in het blakend licht.
      
      
        Had hij Gods gramschap niet gekeerd,
        Zij waren door het vier verteerd;
        Terwylze onwaardiglijk versmaadden
        het Gewenste land, en des hemels woord:
        Zij morden tegen des Heren daaden,
        En hebben nooit zijn stem gehoord.
      
      
        Dies hief hij zijne hand omhoog,
        En zwoer, dat hij voor yders oog,
        Hen in de woestenij zou vellen:
        Dat hij ook onder het heidendom
        Hun zaad zou tot versmaadheit stellen,
        Verstrooit in ballingschap rondom.
      
      
        Zij hingen Baäl-Peor aan,
        En hebben schromeloos bestaan
        Der doden offeranden t'eeten:
        Gods gramschap hebben zij gewet
        Door hunne boosheit, niet te meten,
        Zodat de plaag hun heeft geplet.
      
      
        Toen zagmen Pineas opstaan,
        Die, in Gods naam, heeft recht gedaan,
        Waardoor de plaag werd opgehouden.
        Dit is hem tot gerechtigheit
        Gerekend, die nooit zal verouden,
        Maar eeuwig blijven uitgebreidt.
      
      
        Zij maakten hem ook zeer gestoord
        Te Meriba, daar het morrend woord
        Zelf Mozes bragt in ongenade:
        Want zij verbitterden zyn' geest,
        Waardoor hij onbedacht te rade
        In zijne woorden is geweest.
      
      
        Ook hebben zij de volken nooit
        Naar des Heren voorschrift uitgerooit;
        Maar mengden zelfs zich met de zeden
        Der heidenen, wel in hun schik:
        D'afgoden hebben ze aangebeden,
        Die hun steeds wierden tot ene strik.
      
      
        Zij hebben ook hun echte kroost
        In het vier den duivelen geroofd,
        En veel onschuldig bloed vergoten;
        Der zonen en der dochtren bloed,
        Dat voor d'afgoden is gevloten
        Van Kanaän, gelijk een vloed.
      
      
        Zodat het land door deze schuld
        Met moorderyen is vervult,
        En door onnozel bloed ontheiligt.
        Zij hebben hun bedrijf bevlekt,
        En, als voor des hemels wraak beveiligt,
        Zich tot boesaadjen uitgestrekt.
      
      
        Dies heeft God, in zijn toornigheit
        Ontsteken, hunne straf bereidt,
        En kwam zijn erfnis tegenstreven,
        Waaraan hij enen grouwel had;
        Dies heeft hyze in de hand gegeven
        Der heidenen met hunnen schat
      
      
        Hun haters hebben ze onderdrukt;
        Zij gingen voor de magt gebukt
        Des vijands, en zijn wreede handen.
        God heeft ze menigmaal gered;
        Maar zij, geslaakt uit boei en banden,
        Vergaten hem en zijne wet.
      
      
        Zij tergden hem door hunnen raad,
        En zijn verteerd in dezen staat,
        Noch zag hyze aan in hunne klagten,
        En dacht in liefde aan zijn verbond;
        Dies kwam hij weer hun leed verzachten,
        Als hij hun zijnen bijstand zond.
      
      
        Hij gaf dat hun barmhartigheit
        Zelf bij den vijand was bereidt,
        Daar zij, vervoerd, gevangen zaten.
        Verlos ons Heer, o onze God,
        En breng ons uit der heidnen staaten,
        In Jakobs erfenisse en lot.
      
      
        Opdat wij uwen naam en lof,
        Als ons beroemende in die stof,
        Vrijuit verbreiden in gebeden.
        Gelooft zij Isrels God en Heer,
        Van eeuwigheit tot eeuwigheden:
        Al het volk zegg', Amen, t'zyner eer.
      
    
  