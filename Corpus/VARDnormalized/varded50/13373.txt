
    
      
        KOmt al die mee wilt varen,
        Maakt kist en Bultzak ree,
        Hoort wel na mijn verklaren,
        Oostinjen die wil t'Zee,
        Men Monstert nu het volk goed:
        En morgen de Soldaten
        Na Boord toe, metter spoed.
      
      
        De Trommel heeft geslagen,
        Om morgen Scheep te gaan,
        Loop aan, Vrienden en Magen,
        En blijft doch nu niet staan,
        En brengt ons na de Lichter, hoort,
        Of aan Monckelmans Steiger,
        Eer dat wij varen voort.
      
      
        Daar is het wilt lustig leegen.
        Mij dunkt de Boomklock luid,
        Wilt Kan en Glazen vegen,
        Eer dat de Boom toe sluit;
        Zuip lustig aan, tap Bier en Wijn,
        Wanneer wij weer tehuis komen,
        Wij zullen Heren zijn.
      
      
        Dus ziet mense dan voeren,
        Al na de Lichter hoort,
        Dan roeptmen hadieu hoeren,
        Wij gaan na Injen voort,
        Om Peper, voor vijf jaren, ziet,
        Wij zeilen met genuchten,
        Weten van geen verdriet.
      
      
        Als wij komen te stranden
        Al tot Batavia,
        En varen na veel Landen,
        Van daar in Asia:
        Hoe domineren wij daar dan
        Met zuipen, vloeken, zweren,
        Om het seerst, wie het beste kan.
      
      
        Als wij weer arriveren
        Al tot Batavia,
        De winst gaan wij verteren,
        Die wij daar winnen dra;
        Cineesie komt daar met Arak,
        En Rongesje met bladen,
        Van schone suygh Toeback.
      
      
        Is dan ons tijd verstrekken,
        En leit het Schip gelaen,
        Om over drie vier weken,
        Na Holland toe te gaan,
        Ons paspoort moeder wezen vriend,
        En afreeckeningh mede,
        Van het geld bij ons verdiend.
      
      
        O Asia verheven,
        Door u schoonheid vermaard,
        Gij doet mijn herte leven:
        O Perel! rijk en waart:
        Vaar wel, Hadieu mijn tijd verdrijf,
        Ik hoop haast weer te komen,
        Zo ik maar levend blijf.
      
      
        Ziet, dus ziet men weer landen,
        De Schepen wel verzien,
        Van d'Indiaense Stranden
        In Holland, hoort goe lien,
        Geladen met een schone buit,
        Behouden en gezegend
        Gevaren in en uit.
      
      
        Hoe sietmen hier brageren,
        Ons Indies-vaerders koen,
        Met schone zijde kleeren,
        Wie het best hem voor kan doen,
        En nu zo zijn zij Heren, ziet,
        Maar 'k meen al van zes weken,
        Voorwaar, en langer niet.
      
      
        Ziet, hoort na mijn verklaren,
        Hoe dat dit Volk nu vaart,
        Door Stormen en Gevaren,
        Naar Indien vermaard.
        komense weer in Holland dan,
        Zij zijn gans niet verbeterd,
        Maar noch al d'Oude Man.
      
      
        In plaats men God sou danken
        Voor een behouden Reis,
        Zo gaan zij (watte ranken,)
        Bij Hoeren vuil van Vleys,
        Haar schoon en zuur verdiende Geld
        Verteren en versmeren
        Tot d'alderlaetste spelt.
      
      
        Met het Hoertjen op een Wagen
        Ziet mense rijden prat:
        het Is niet om te verdragen,
        t'Amsterdam door de Stad.
        Wie hoorde ooit van zulk gedoen;
        Daar God haar heeft gezegend,
        Gaat men het Godloos verdoen.
      
      
        Oorlof gij Zee Matroosen,
        Van d'Indiaensche Vaart,
        Onthout u van de Bozen;
        Vooral u Ziel bewaard:
        Zo zal de Heer (tot een besluit)
        U Reis gedurig zegenen,
        Met Welvaart, in en uit.
      
    
  