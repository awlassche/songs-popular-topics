
    
      
        IK wil op het goede hert alleen niet staan,
        Nog ook alleen op schijn van heilig leven,
        'k Wil hert en daad mijn God zo beide geven,
        Mijn lust is in Gods wegen ook te gaan.
      
      
        Mijn regel is alleen Gods heilig Woord,
        Mijn Leidsman is het geloof wel onderwezen,
        Mijn Helper moet alleen mijn Heiland wezen,
        Mijn mate is, gestadig te gaan voort.
      
      
        Ik maak geen onderscheid in Godes Wet,
        Ik zoek het meest' en het minste na te komen,
        En schoon mij dan beletselen voor komen,
        Al waart de Dood, mijn loop word niet verset.
      
      
        Ik sta weer op, schoon dat ik val ter neer:
        Ik wandel ook al is het met kinder-treden:
        Ik strijd en loop met sugten en gebeden:
        Ik doe wel iets, maar 'k tragt na vrij al meer.
      
      
        Ik zoek Gods eer, ik zoek mijn zaligheid,
        Ik zoek ook andere toe te leiden:
        Heer laat u Geest dan nimmer van mij scheiden,
        Zo is de weg ten leven mij bereid.
      
    
  