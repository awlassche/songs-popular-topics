
    
      
        Eeuwig wezen
        Noch nooit begreepen Heer,
        Ik buig voor u, in het stof op het aanzicht neer;
        Ik meet geen tijd, ik tel geen uuren meer,
        Om eer, en prijs te geven; mijn leven,
        Hoe lang het worde, het is noch veel te kort,
        Om u te loven
        Voor het heil, van boven,
        Op mij neÃªrgestort.
      
      
        'k Lag vervallen,
        In enen diepen kuil,
        Van ongeloof, het licht ging voor mij schuil;
        Maar gij ontrukte mij dien helzen muil,
        En stak mij toen rechtschaapen, in het wapen,
        En gij behong mijn schouder met een schild,
        Waar op het bespringen,
        Der twyffelingen,
        Al haar pijlen spild.
      
      
        'k Zal bespotten
        Den stouten ongodist,
        Die al te dwaas na grote wijsheid vist,
        En niet beseft, dat hij haar oorspronk mist;
        Ik hoef niet wijd te zoeken, in hoeken,
        Dat heilig wezen straald mij in het gezicht;
        Hij legt mij neder,
        En wekt mij weder
        Met het morgen-licht.
      
      
        Laat mij wezen,
        Een rots die nooit doorweekt,
        De Zee van het ongeloof, hoe veel z' ontsteekt
        Met al zijn baaren, op haar vastheid breekt,
        Haar weer te rug doet ruimen, en schuimen,
        Van heete toren, die vast brult, en, raast,
        Laat ons braveren,
        De woeste onweren,
        Die de Wereld blaast.
      
    
  