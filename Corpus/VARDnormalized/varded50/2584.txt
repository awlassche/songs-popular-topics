
    
      
        Snachts rusten meest de dieren,
        Ook mensen goed, en quaat,
        En mijn Lief goedertieren
        Is in een stille staat:
        Maar ik moet eenzaam zwieren,
        En kruisen hier de straat.
      
      
        Ik zie het zwierig drijven,
        Ik zie de claare Maan
        Ik zie dat ik moet blijven
        Alleen mistroostig. staan,
        Ach lief wilt mij gheryven
        Met troostelijk vermaan.
      
      
        Ach Lely hoog verheven
        Verheven in mijn zin,
        Mijn hope van mijn leven,
        Gewenste, schoon Vriendin,
        Wilt mij u jonstich geven
        Een lieve weder min.
      
      
        Met hoop en vrees bevangen
        Met een ghestaeghe strijd
        Van zorgen en verlangen
        Verwacht ik nu ter tijd
        Van u mijn troost te ontvangen
        t'Woort, daar men lang om vrijt.
      
      
        Mijn vruchteloos verwachten
        Mijn kommer niet en blust,
        Zult gij mij heel verachten
        Och voester van mijn lust
        Maar ziet ik onbedachte
        Klaag nu, zij leit en rust.
      
      
        Och slaapt gij mijn behagen,
        Dewijl ik doe mijn klacht?
        Wat baat mij dan mijn claagen
        Nu gij den doven slacht,
        Ik salt geduldig draagen,
        Ik wens u goede nacht.
      
      
        Adieu Prinsesge jeughelijck
        Mijn Vrou van mijn gemoet:
        Adieu en droomt gheneughelijck,
        En slaapt gerust en zoet:
        Ach tis mij zo onmeuchlijck,
        Te rusten als gij doet.
      
    
  