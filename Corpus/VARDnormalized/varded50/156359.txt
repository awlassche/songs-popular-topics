
    
      
        ANtwerpen Schone Stad,
        Mijn Lief en Uitgelezen,
        Ik heb uw lang voor dezen,
        Bemind en lief gehad,
        Om dat gij zijt zo Schone
        Geprezen ten alle kant,
        Een Parel die ten toone,
        Zal blinken aan mijn Krone,
        Als enen Diamant.
      
      
        Wie staat hier voor mijn Deur,
        Wat Vrijer mag het wezen?
        Ik hebbe nooit voor dezen,
        Gehad een Serviteur,
        Waar in ik had behagen,
        Al sprak hij Antwerpens-Tolk,
        Op ene Zonne-dagen,
        Ik kwam hem te verjagen,
        Met mijn dapper Krijgs-Volk.
      
      
        Ik ben de Franse Vorst,
        o Maget waard te prijzen,
        Die uw Eer zal bewijzen,
        En naar uw welvaard dorst,
        Dus laat mij komen binnen,
        o! Overschoone Stad,
        Mag ik dus gratie winnen,
        Ik zal uw Lief beminnen
        Als een waarde Schat.
      
      
        Vertrekt terstond van hier
        Louis Bourbon verheven,
        Ik vind in uw mijn leven,
        In het minste geen playsier,
        Dus wilt dan retireren,
        En tot de Reis uw spoen,
        Regt naar uw Land Marcheren,
        En andere Caresseren,
        'k Heb uw niet van doen.
      
      
        o! Overschoon Ionk-vrouw,
        Gij staat in mijn behagen,
        Ik wil uw liefd toe dragen,
        Zo gij mij schenkt uw Trouw,
        Ik zal uw nooit verlaaten,
        Maar maaken los en vrij,
        Van de Hanoverse Zoldaten,
        de Hollands en Here Staaten,
        Met al haar gevlij.
      
      
        Dat agt ik niemendal,
        Al uwe schone Woorden,
        En zullen mij niet bekoorden,
        Vertrekt terstond van de Wal,
        Want ik een Maagd verheven,
        En zal nooit zijn van zin,
        Om eens uw Vrouw te wezen,
        Want ik heb uit gelezen,
        De Ongarische Koningin.
      
      
        Naar dat ik Maget fier,
        Geen trooste en kan verwerven,
        Zal ik de Plaats bederven,
        En stelle in Vlam en Vier,
        Dus vreest dan voor de plagen,
        Die uw te naaken staan,
        Gij zult het uw beklagen,
        In het einde van de Dagen,
        Met menig droeve traan.
      
      
        Ik en vreze voor geen zier,
        Van uw te zijn verwonnen,
        Lost vrij maar uw Kanonnen,
        En Bommen uit Mortier,
        Mijn Volk is sterk van binnen,
        Van Wallen wel voor goed,
        Zullen uw Magt wel knelle,
        Zo dat gij zult zeer snelle
        Vlugten, met der spoed.
      
      
        Om dat gij Maagd op magt,
        Zo trots zijt en hovaardig,
        het Is te eenemaal regtvaardig,
        Dat ik beschiet met kragt,
        Sa ras lost de Kartouwe,
        Kanonnen en Mortier,
        Op dat zij Vuur uit spouwen,
        En dat zonder op houwen,
        Al naar de Franse zwier.
      
      
        Komt hier gij Franse Vorst,
        Ik wil mijn overgeven,
        Want al mijn Leden beven,
        Laat uw Kanon onbemorst,
        Laat ons veel liever Paaren,
        En dat al zo het behoord,
        De Hannoversche Marcheren
        De Stad abandonneren,
        Als Prisonnier van hier.
      
      
        Dat word uw toe-gestaan,
        Mijn Lief mijn Uitverkoren,
        Schoon dat ik had gezworen
        Anders te werk te gaan,
        Al dat ik heb geboden,
        Dat stem ik toe ter stond,
        Om dat gij zijt te vreden,
        Van met mijn gaan te treden,
        Al in een Trouw-Verbond.
      
    
  