
    
      
        Jk wil met den koele Mei,
        Een Lied zingen in de Wei,
        Komt gij Nymphen Veld-Godinnen,
        Komt in onzen groene Hof,
        Laat ons samen gaan beginnen,
        Zingen van den Bogaert Lof:
        Vanden Bogaert komt het al,
        Dat den mens wel smaken zal,
        Appelen, Peren, Krieken, Kersen,
        Noten, Mispelen, Druiven zoet,
        Appelkosen, Pruimen, Persen,
        Bezien in overvloed.
      
      
        Jn den Bogaert wast het al,
        Dat den reuk verkwikken zal,
        Alle de bloemekens groot van waarde,
        Zijn daar van diversche koleur,
        Al dat daar spruit uit der Aarden,
        Geeft al even zoeten geur:
        Jn den Bogaert wast het al,
        Dat u hert verversen zal,
        Versche Vijgen en Lamoenen,
        Daeyen en Kastanjen,
        Zoete Amandels en Citroenen,
        Appelen van Oranjen.
      
      
        Jn den Bogaert hoord men het al,
        Dat den Geest vermaken zal,
        Ziet de Vogels daar eens zwieren,
        Exters, Hannens, Papegay,
        Meesen, Meerels en Bravieren,
        Raven met de Bontekray:
        Jn den Bogaert zingt riael,
        Zoet, zoet, zoet den Nagtegael,
        Ook de Leysters, Vinken, Musschen,
        Zingen daar heel dagen lank,
        En met hoord daar ondertussen,
        Koekkoek, koekkoek enen sank.
      
      
        Jn den Bogaert komt met vlijt,
        Flora op den vroegen tijd,
        Die de Bomen komt versieren,
        Met haar Bloemekens wit en rood,
        Die de groene Lauwerieren,
        Uit doet spruiten klein en groot:
        Jupiter toond met 'er daad,
        Dat den Bogaeret hem aan staat,
        Want hij geeft hem zijnen zegen,
        Door den morgen douw zeer zoet,
        En sent hem den koelen regen,
        Die de Vrugten wassen doet.
      
      
        Zie Apollo jonk van jeugd,
        met zijn Muziek vol van vreugd,
        Komen in den Bogaert spelen,
        Op haar Cieters ende Fluit
        Op haar Harpen ende Velen,
        maken zij een zoet geluid:
        Als Dyana groot ge-agt,
        Zeer vermoeid was van de Jagt,
        Komt haar in den Bogaert wassen,
        Aan een zuivere Fontein,
        Op dat haar niemand sou verrassen;
        Want zij was een Maget rein.
      
      
        Phebus speld den Serviteur,
        Aan den Bogaert met faveur;
        Want hij is daar alle dagen:
        met zijn klare Zonneschijn,
        Rijd daar om met Paard en Wagen,
        Zonder eens vermoeid te zijn:
        Luna schijnt ook zeer jaloers,
        Op den Bogaert met secours,
        Al komt hij daar alle dagen,
        Zij bezoekt hem in de nagt;
        Zij rust op die groene hagen,
        Die verligt zijn door haar kragt.
      
      
        Die den Bogaert dan bemind,
        Die zal zijn den goeden vrind;
        Want die Goden altijd geven,
        Aan den Bogaert eer en prijs;
        Omdat zij daar zo in leven,
        Als in een schoon Paradijs:
        Jn den Bogaert staat zeer kloek,
        Weer den Echo in een hoek;
        Roept gij boeren, hij roept hoeren,
        Roept gij Frans, zo roept hij Hans,
        Roept gij zeiken, hij roept eiken;
        Roept gij Jan, zoo roept hij An.
      
      
        Als den Bogaert staat in het groen,
        Komt dan eens ontrent den noen;
        En brengt mee diversche spijzen,
        Met een vaatje Rinsche wijn,
        Met wat Snippen en Patrijsen;
        Gij zult daar wel vrolijk zijn:
        Vrienden looft den Heer zeer zoet,
        Die den Bogaert wassen doet;
        Looft den Heer voor zijne vrugten,
        Looft den Heer voor het groen gewas,
        Looft hem en zegt met genugten,
        met mij Deo Gratias.
      
    
  