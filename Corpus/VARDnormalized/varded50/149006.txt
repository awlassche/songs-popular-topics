
    
      
        Onze Vader in Hemelrijk,
        Die ons heet kinders algelijk,
        En wilt dat wij u roepen aan,
        Als wij met node zijn bevaen:
        Geeft dat niet bidt alleen den mond,
        Maar dat het ga uit des herten gront.
      
      
        Geheiligd uwen name zij,
        U woord ongevalst blijv' ons bij:
        Dat wij ook leven heyliglijck,
        Na uwen name weerdiglijck,
        Behoed ons Heer, voor valse leer,
        Dat het arm vervoerde volk bekeer.
      
      
        U Koninghrijck koom', Here goed,
        Hier en hier na. Den trooster zoet
        Geeft ons dien Christus ons toesey
        Met zijn gaven menigerlei:
        Breekt Satans toren ende macht;
        Voor zijn ergheid u Kercke wacht.
      
      
        U wil geschied', o Heer, gelijk
        Op Aarden als in Hemelrijk:
        Geeft ons geduld in lijdens pijn,
        Gehoorzaam alleszins te zijn.
        Neemt van ons weg vlees ende bloed
        Dat tegen uwen wille doet.
      
      
        Geeft ons huiden ons daeg'lijcks brood,
        En ons behoefte tot lijfs nood,
        Behoed ons Heer voor twist en strijdt,
        Voor pest en ook voor dieren tijd,
        Dat wij in goeden vrede staan:
        Doet zorgvuldigheid van ons gaan.
      
      
        Onze schulden vergeeft ons Heer,
        Dat zij ons niet bedroeven meer,
        Zo wij ook die ons schuldig zijn
        Haar schulden doen vergeven zijn,
        Tot haren dienst maakt ons bereid,
        In rechter liefd' en enigheid.
      
      
        Leit ons, Heer, in bekoring' niet,
        Als ons de boze geeft strijdt biet,
        Ter rechter en ter slinker hand,
        Helpt ons te doen hem wederstandt,
        In recht betrouwen onbevreest,
        Door den trooster den heyl'gen Geest,
      
      
        Van alle kwaad verlost ons meer,
        In deze kwade tijden, Heer,
        Vrijdt ons van den eeuwigen dood,
        En troost ons in den laatsten noot:
        Doet ons altijd goed onderstand,
        Neemt onze zielen in u hand.
      
      
        Want u, o Vader, is dat rijk,
        En de kracht over al gelijk,
        U is ook alle heerlijkheid
        Van nu tot in der eeuwigheid:
        Met Christo uwen Soon alleyn,
        En den heiligen Geest gemeyn.
      
      
        Amen, dat is het werde waar,
        Sterkt ons gelove wankelbaar,
        Op dat wij niet twijf'len daar aan.
        Wij zullen dit alles ontfaen
        na uwen wil om Christi naam,
        Door welken wij u bidden te zam.
      
    
  