
    
      
        Wel hoe! moet ik noch langer veinzen?
        En moet het noch al zijn bedekt
        Waar toe mijn jonge ziele strekt?
        Neen, neen; naar lang en angstig peinzen,
        Dienst eenmaal uit te zijn gezeid,
        Wat mij in dezen boezem leit.
      
      
        Waar ik tot dertel spel genegen,
        Zo diend' ik des te zijn beschaemt,
        Vermits geen lust een maagd betaamt;
        Maar nu ik ga door reine wegen,
        Zo mag ik zeggen daar het dient,
        Dat ik behoef een echten vriend.
      
      
        Wel aan, ik worde met verlangen
        Versogt van zeker jong-gesel,
        En ziet! ik weet hij meynt het wel:
        Hij is door heete min bevangen,
        En ik (al schijn ik wonder koel)
        Weet ook wat ik in mij gevoel.
      
      
        Het is nu ruim een jaar geleden,
        Dat hij tot mij hier eerstmaal kwam,
        Dat hij tot mij zijn toevlught nam;
        Ik ben gevleyt, gestreelt, gebeden;
        het Is zeker lang genoeg getoeft
        Voor ene die een man behoeft.
      
      
        Wel, moeder, let op deze zaken,
        En dient u van den nutten tijd,
        Mij dunkt, het is genoeg gevrijt;
        Dus wilt doch eens een einde maken:
        Een rijpe peere dient gepluckt,
        Eer dat het met haar kwalijk luckt.
      
    
  