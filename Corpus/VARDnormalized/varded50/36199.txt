
    
      
        Liefsten God hoe menig reizen
        Heb ik hier met mijn ghepeysen,
        Zeer zwaar moedelick verzucht
        Om dat gij hier waart gevlucht:
        En hoe menig dag en nachten
        Heb ik u al om staan wachten
        En gevraagd zeer onvervaard
        Aan u waekers waar gij waart!
      
      
        Wat ik vraagde van hunlieden
        Zij en gaven gheen bedieden,
        Aan mij, waart gij waart gegaan;
        Maar zij lieten mij zo staan
        K'reegh hier in gelijk vernoeyen
        t'Scheen d'ack gingh' ghelaen met boeien,
        K'voeghde mij aan enen kant
        Daar ik mij allene vant.
      
      
        K'docht ik zal alleen gaan leven
        En gheen schepsels meer aankleven,
        Of ik u bij avonduur
        Beter vonde t'eender ur'
        K'docht oft gij u had ghedoken
        Om dat ik had' aangesproken,
        En bemint de schepsels meer
        Dan dat toe laat uwe eer.
      
      
        D'eenigheyt nu in getreden
        Als ik stond in mijn gebeden,
        Met mijn hert tot u heel bloot
        Kwaamt gij mij in mijnen schoot:
        Zo dat ik u met verlangen
        In mijn arems u moet prangen,
        Aangezien dat gij zo vrij
        V presenti' doet aan mij.
      
      
        Wie zal mij van u nu scheiden,
        Wie zal mij naar t'neder leiden
        Als het hert van u en mijn
        Dusdanig verenigd syn?
        Geen vijand zo geslagen
        Die mij hier van u zal jagen
        K'ben als nu genoeg versterkt
        Nu u liefd' in mij zo werkt.
      
      
        Lof o alderliefst' beminden
        Nu gij hebt u laten vinden
        Nu ons liefd' ons tezamen vlecht
        Mag ik nu wel zeggen recht:
        Dat ik ben ter dezer stonden
        Van t'verganckelick ontbonden,
        En geheel bij u gevoegd
        Met ghenoeght  boven ghenoecht.
      
    
  