
    
      
        IN een zo duister nachte
        Al uit die wilde Zee,
        Hoord' ik een bitter klachte,
        Vol jammer en vol wee.
        O wee! O wee! Och ermen!
        Riep daar een stemme bang.
        Wilt onzer toch ontfermen:
        O Heer gij blijft zo lang.
      
      
        De duister nacht der zonden,
        In deze wereld woest,
        Heeft onzen wil verslonden,
        En ons verstand verroest.
        Wanneer, wanneer, o Here,
        Zal ons de Zon op-gaen,
        En stieren door zijn lere,
        Ons Schip ter rechter baan.
      
      
        Gij Hemels hoog verheven,
        Wilt ons door uwen douw
        Den Zaligmaker geven,
        Verlichten onzen rouw.
        Gij Aarde-rijk van kruiden
        Versierd met bloemen schoon,
        Voort-brengen wilt ons huiden
        Een blomme, Godes Soon.
      
      
        Hier na zag ik oprijzen
        Den schonen dage-raad:
        Klaar, zuiver, werd om prijzen,
        Zij voor de Zonne gaat.
        Verscheiden van coleure
        Was zij, wit ende rood,
        Met een zo zoeten genre,
        Het licht zij ons aenboodt.
      
      
        Een Maget uit-verkoren
        Was zij, in deughden rijk,
        Van Konings-stam geboren,
        Niemand was haars gelijk:
        Om Moeder Gods te wezen,
        Was zij versierd al-om.
        Tot haar men riep mits dezen,
        Ave weest wellekom.
      
      
        Ave, ave vol trouwen,
        Maria weest gegroet:
        Want boven alle Vrouwen
        Gij schoon zijt ende zoet.
        Ave van wee en rouwen
        Gij ons verlossen zult,
        Ons schip kunt gij behouwen,
        Betalen onze schuld.
      
      
        Aldus genaken ziende
        De poort der zaligheid,
        Wij dezer Maghet vrienden
        Roepen met danckbaerheydt:
        Geloofd, gedankt, geprezen
        Zij God in eeuwigheid:
        Die om ons te genezen,
        Des Maghet heeft bereid.
      
    
  