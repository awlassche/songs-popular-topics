
    
      
        Een goed nieu Lied al van begin,
        Dat zal ik gaan verklaren,
        Van een Vader des Huisgezin,
        Zo ons Lucas gaat openbaren,
        Twee Zonen heeft hij behouwen,
        den oudsten dienden hem van passen wel
        Den jongsten viel hem zeer rebel
        Alzo men mocht aanschouwen.
      
      
        Hij sprak, o vader, weest dies wel vroed
        wilt mij nu overgeven
        Dat alle mijn patremoni goed
        Van dat mij is gebleven,
        Gheft mij dat zonder klagen,
        Twelck die Vader heeft gedaan
        Om dat hij zoude Pelgrimagie gaan,
        Ende hem zelven wisselijk dragen.
      
      
        Doe hij dat geld ook had ontfaen,
        Alzo men mocht aanschouwen
        Heeft hij dat geld terstond verdaan
        Al met die schone Vrouwen
        Doe hij zijn geld was quijte,
        Doe trokken zij hem zijn klederen uit
        Ende lieten hem lopen als een schavuit
        Zeer pover van habijte.
      
      
        Daar na kwam enen dieren tijd
        Dat hij met grote pijnen,
        Moeste gaan eten, dit zeker zijt,
        Dat draf al met de Zwijnen
        hij sprak met wenende ogen,
        Wil ik weder tot mijnen Vader gaan,
        Oft hij mij wil in ghenaden ontfaen,
        Ootmoedigheid betogen.
      
      
        Zeer haastelijk daar na met dien
        Ging hij die reize aanvaarden,
        Voor zijnen Vader zijn zonden belijen
        Ende viel voor hem ter aarden
        Hij sprak: O Vader geprezen,
        Ik heb tegen God en u zo veel misdaen
        Wilt mij als een huurling ontfaen
        Ik en ben niet werd u Zone te wezen.
      
      
        Doe die Vader dat verstond,
        Ging hij zijn Soon ontfermen,
        hij kuste hem daar voor zijnen mond,
        Ende nam hem in beide zijn armen
        hij riep ten zelven tijden,
        Mijn Zone die lange verloren was,
        Is nu gevonden op dat pas
        Wilt nu met mij verblijden.
      
      
        -Langht mijnen Zone dat beste habijt
        Mijn vrienden wil ik doen noden,
        haalt zijnen Broeder met jolijt
        Mijn beste Kalf wil ik doen doden,
        Hij sprak ten zelven stonden,
        mijn verloren Soon heb ik ghewacht
        Welk was dat menselijk geslacht,
        dat Christus heeft gevonden.
      
      
        Den oudsten zone hoort mijn vermaan
        Ging tot zijnen Vader gewagen,
        voor mij ik ben u onderdaan,
        En hebdy nooit Bok geslagen,
        doe sprak die vader geprezen
        van mij ten goede en hebdy gheen noot,
        Maar uwen Broeder die was dood,
        Die is nu verrezen.
      
      
        Al die met zonden sijt belaen
        En wilt doch niet wanhopen,
        Wilt tot God den Vader gaan
        Zijn gratie staat altijd open,
        En wilt u zonden bekermen
        Ende laat u zonden wezen leed,
        Want God is altijd bereet
        Om den zondaar te ontfermen.
      
    
  