
    
      
        Dankoffer zoet, den Here moet,
        Geschieden nu, end' te allen Jaren,
        Van zijn wonderen, die hij doet
        Onder s Mensen kinderen scharen,
        Die met schepen op die Zee varen,
        End' haren handel drijven daar
        Op grote wateren vol baren,
        Die zien zijn wonderlijke werken klaar.
      
      
        Zij onderzoeken s Heren werk,
        Zijn wonderen ter Zee beseven,
        Met een woord uit gesproken sterk
        Kan bij sulcken stormwind geven,
        Dat die baren worden verheven,
        End' t'schip gedreven// vaart terstond
        Op na den Hemel, boven schreven,
        End' daalt dan weder in den afgrond.
      
      
        Der Mensen Zielen worden dan
        Door s'Heeren macht met angst beladen,
        Zij tuimelen als enen Man
        Die droncke gaat onrechte paden,
        End' t'eynden zijnde van alle raden,
        Vol van ghenaden// den Here groot,
        Die haar behoeden kan voor schaden,
        Aanroepen zij in haren nood.
      
      
        De Here die is goedertier,
        Hij helpts' uit angst en droefheid mede,
        Hij stilt dat onweders dangier,
        Dat die baren moeten in vrede
        Dalen in hare legher-stede,
        Die stillichede// maakt haar verblijd,
        End' dat zij zijn, na wens end' bede,
        Weder te lande uit nood bevrijd.
      
      
        Die zullen danken den Here vrij,
        Van zijn goedheid, met verjalijsen,
        End' door zijn wonderen, die hij
        s'Menschen kinderen gaat bewijzen,
        End' hem in der Ghemeynten prijzen,
        Zijne fame rijzen// end' roemen wijd,
        Bij die ouders, want hij kan spijzen
        Al wat hier leeft in het aardse krijt.
      
      
        Met vijf broden, end' vissen twee,
        Cond' hij zo menig Mens verzaden,
        Hij dreef zijn Jongheren ter Zee,
        Zonder hem zij te schepe traden,
        Tegen den Avond, t'began te spaden,
        Die vrij van kwaden// is zonder erg,
        Ons tot een voorbeeld vol weldaden,
        Ginck alleen bidden op enen berg.
      
      
        T'schip was midden op der Zee plas,
        Door die baren in zwaar bestrijden,
        Mits dat den wind haar tegen was,
        In die vierde nachtwake tijden
        Zagen zij Jesum komen schrijden,
        Tot haar bezijden// op het water vocht,
        Dit deed' haar herte vreze lijden.
        Zij spraken, het is een gedrocht.
      
      
        Zij riepen door des angsts torment,
        Jesus tot haar sprak dat ment hoorde,
        Hebt enen goeden moet, ik bent,
        En vreest u niet, Petrus antwoorde,
        Here zijt gij het? heet met accoorde
        Mij buiten borde// komen snel,
        Tot u op t'water, als d'onghestoorde,
        Van komen creech Petrus bevel.
      
      
        Hij trad uit t'schip, zeer wel ghesint,
        Op t'water, zonder achterdincken,
        Gaande, sach enen sterken wind,
        Hij verschrickt' end' began te zinken,
        Riep, Heer helpt, oft ik moet verdrinken,
        Maar Jesus ginck, end' greep zijn hand,
        O klein gheloovigh' als die hinken,
        Waarom twijfelt gij inconstant?
      
      
        Dus kwamen zij in het schip gegaan,
        Met dit vermaan, van goeder famen,
        Doen is de wind gaan liggen zaan,
        En die daar in het waren, kwamen
        End' vielen voor hem neder tezamen,
        Met namen, Gods Zone voorwaar
        Beleden zij hem, na t'betamen,
        End' ontquamen t'perijckel zwaar.
      
      
        In perikel dag ende nacht,
        In die diepte der Zee beneden,
        Heeft Paulus den tijd toegebracht,
        End' driemaal schipbrake geleden,
        Veel perikel heeft hem bestreden,
        In landen steden, over al, ziet,
        Maar valse broeders, vol onvreden,
        Deden hem moeyt, end' zwaar verdriet.
      
      
        Veel valse broeders men noch vindt,
        Perijckuleus om te hantieren,
        Wiens woord als den kanker verslint,
        Want zij haar tongen misregieren,
        Ja spreken schier wat zij regieren,
        Schrijven papieren// vol leugens koen,
        O Broeders, merkt op haar manieren,
        Of zij gelijk d'Apostels doen.
      
      
        Oorlof Broeders, wilt voor besluit,
        T'Schip der consciency bewaren,
        Daar in t'gheloof, en seylt recht uit,
        Op t'compas van Gods woord verklaren,
        Door schalcke winden, noch wilde baren,
        En wilt niet varen, buiten t'ghebodt,
        Maar om in s'Levens haven vergaren,
        Anckert u hope vast in God.
      
    
  