
    
      
        MIjn Heer, ik weet en belye,
        Dat ik heb versaeckt:
        Satan, Satans pomperye,
        Al dat Satan raakt.
        Door de Doop mij aangenomen,
        Hebt gij voor u kind;
        Om de zonden al te schromen,
        Om te zijn uwe vrint.
      
      
        Gij verzocht dat ik sou minnen,
        Uwe mijn God en Al,
        Met al mijn kracht, hart en zinnen.
        Eilaas! 'k was zo mal,
        Ik gebruyckte al mijn leden,
        Ziel, goed, al mijn tijd,
        Tot ijdelheid en boosheden,
        Tot uwe grote spijt.
      
      
        Met mijn zonden 'k dorst versmaden,
        U mijn heer mijn God:
        Met mijn vuyle en qua daden,
        'k Achte u voor zot.
        Hoe menigmaal door mijn zonden,
        Heb ik u mijn Heer
        Gekruisd, en hernieuwt uwe wonden,
        Als de Joden meer.
      
      
        Door mijn boos kwaad zondig leven
        Dorst ik Zondaar dwaas,
        Mijn ziel aan den Duivel geven,
        Dat om het zondig aas
        Mijn ziel, mijn ziel, was bezeten
        Door den Helschen gast,
        Al wilde ik het geenszins weten,
        'k Weet nu dat gaat vast.
      
      
        Om mijn kwaad, gij stuerde plagen,
        Dieren tijd, en Pest,
        Oorlog, ja, noch alle dagen
        Gij straft, dood en kwetst
        de Meeste straf in deze tijden,
        Is een ijdel schijn:
        Zo ik weet, hem te verblijden,
        Bij de Helsche pijn.
      
      
        Om de zonden moet men branden,
        Branden zonder endt:
        En vast zijn voeten en handen,
        Eeuwig het hels Serpent
        Te zullen zien; nooit te aanschouwen
        Godes klaar aanschijn,
        Brengt aan d'aldermeeste rouwen,
        de Alderswaerste pijn.
      
      
        En om het kwaad wordt men gesloten
        Buiten troost en vreugd;
        En van des Hemels hoop verstoten,
        En des Hemels geneught.
        Als iemand al Godes schenken
        In de Hemelse staat
        Wil verhalen ofte denken,
        Alleen daar na raad.
      
      
        Menigmaal met de rebellen,
        Heb ik Zondaar snood,
        Verdiend al de pijn der Hellen.
        Maar uwe liefde groot
        Trekt mijn nu o Heer der Heren,
        Trekt mij heel tot u;
        Uwe goedheid doet mijn bekeren,
        Zo ik weet als nu.
      
      
        Dat gij niemand zult verstoten
        Om zijn zonden veel,
        Al was het kwaad in hem besloten
        Van de Wereld heel:
        Als hij belijd al zijn zonden
        Met berouw oprecht,
        Gij geneest des zondaars wonden,
        Hoe het kwaad hem had g'hecht.
      
      
        Gij schrijft al de zondaars werken
        Niet in enen steen;
        Maar al het kwaad van Leek en Klercken
        In het stof alleen.
        Al dat in het stof is geschreven,
        Gemack'lijck en rat,
        Met een voet wordt uyt-gevreven,
        Of met het minste nat.
      
      
        Na uwe woord ik kom geladen
        Met mijn zondig pak,
        Toont Jesu, aan mijn genaden;
        Geeft mijn ziel gemak.
        Met u uit-gespannen armen,
        Met u open borst;
        O Iesu! wilt mij ontfarmen!
        Laeft mijn ziele dorst.
      
      
        Door u goedheid 'k ben verrezen
        Van de zonden val;
        En hierom moet zijn geprezen
        Gij mijn God en Al.
        Ik wil liever de dood sterven
        Als dat ik voortaan,
        Uwe zoete gracy souw derven,
        Of uwe weer versmaen.
      
    
  