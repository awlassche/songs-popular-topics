
    
      
        Gij aensienlijcken in macht,
        En gij Vorsten groot geacht,
        Geeft den Here sterkt en eer,
        Eert den naam van zulk een Heer.
        Neyget u voor onzen Coning'
        In syn hooch-verheven wooning'
        In den tempel schoon en prachtig
        Stortet u gebedt aandachtig.
      
      
        Op het water bruyst syn stem,
        Aan den hemel hoortmen hem,
        Zijnen donder uit de locht
        Over het grondeloose vocht
        Is een tuigenis der eren
        En der grote kracht des Heren,
        Die daar door zo merckelijken
        Zijne heerlijkheid doet blijken.
      
      
        Godes stemme slaat ter neer
        Cederen, ja werpt om veer
        Cederen die haren top
        Op den Liban steken op.
        Libanon begint te trillen,
        Sirion is niet te stillen,
        Als de calvers, als de jongen
        Van den eenhoorn doen haar sprongen.
      
      
        Godes stem de wolken scheid
        Ende vlammen daar uit breidt.
        Zij doet beven de woestijn,
        Kades doet ze voelen pijn,
        En de hinden zo vervaren
        Dats' ontijdig moeten baren,
        En der bossen groene loten
        Van haar bladen zich ontbloten.
      
      
        Maar in zijnen tempel werd
        Werd de Here hoog geeert,
        Daar hem lovet yderman,
        Daar hem volken bidden an.
        God als richter was gezeten
        Op de zond-vloed ongemeten,
        Ia een coninck is de Here
        Eeuwiglijk verhoogd in ere.
      
    
  