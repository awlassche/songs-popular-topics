
    
      
        O Dorre zielen laver,
        o Grote dode graver,
        Wiens vaandel is het Kruis:
        Uw Kerk (mag ik het zo noemen)
        Of zonder te verbloemen,
        'k Zegt eer een Knekel-huis.
      
      
        Is op-gepropt van schonken,
        Die over lang al stonken,
        Vermollemt en verrot:
        Vergeefs is al u snoejen.
        Dor hout en wil niet groejen,
        Geen dode Wyn-stok bot.
      
      
        Maar dit is te bewenen,
        Dat deze stapel benen,
        Zegt dat ze levend' is,
        Gezond en wel te passe.
        o Stof, o gruis, o asse,
        Gij ziet de waarheit mis.
      
      
        o Benen, stenen, zerken,
        Wel aan toont dan u werken,
        Indien gij levend zijt:
        Ag waar mijn zeggen leugen,
        Wat zou ik mij verheugen,
        Wat waar Gods volk verblijd.
      
      
        Wie of uw op komt stoken,
        o Lyveloze spoken,
        Wie is het die u beleest,
        Wie lopen in u simmen?
        De Duivelen Gods simmen,
        En apen van zijn Geest.
      
      
        Die geest gedaald van bove,
        Die geest van het rein gelove,
        Die Geest die levend maakt,
        En blijft niet meer verholen,
        Als vier of hete kolen,
        Die branden wat haar raakt.
      
      
        De leugenaars der hellen,
        Die zeggen dat haar vellen,
        Volkomen lyven zijn:
        Zij hebben u haar slaven,
        De ogen uit-gegraven,
        En nu trekt gij haar lijn.
      
      
        o Jezus wordt gebeden,
        En drift dees' onbesneden
        Eens uit u Bede huis.
        Komt maakt geknoopte zwepen,
        En stoot met rouwe nepen,
        Naar buiten dit gespuis.
      
      
        Of, blaas eens op die schonken,
        En stroit een hand vol vonken,
        Op het Kerk-hof van u Kerk:
        Want al die bleke doden,
        Die hebben geest van noden:
        Ei Jezus toont u sterk.
      
      
        Komt breekt de graven open,
        En wilt de Lijken dopen,
        Met water, vier en geest,
        Gaat been op been eerst passen,
        En wilt het rift eerst wassen,
        En het dan zo geneest.
      
      
        Uwe kragt is niet geweken,
        o Jezus, gantse Beken
        Trekt gij wel uit een Rots.
        Gij komt een stok doen bloejen,
        Gij deed wel eertijds groejen
        Amandels aan een knots.
      
      
        Zent regen uit de hoogte,
        Uw Akker splyt van droogte,
        Een ieder roept op het meest
        Na u o Ziele laver,
        Komt weit ons in de klaver
        Van u beloofde Geest.
      
    
  