
    
      
        Kloris, ontwaakt uit haar zoetste droompjes,
        Wandelde onder bedauwde boompjes,
        Daar het voorboodje van de Zon
        De lustige Kloris allenig von,
        En niet en wiste wat dat 'er blonk;
        En het was uit Kloris oogjes een vonk.
      
      
        het Krullende hairtje vloogh door de wintjes,
        Vrij van strikjes en strikkende lintjes:
        het Groentje dat over haar hooftjen hong,
        Meinde dat daar de Zon op gong;
        Maar het was een vyertjen uit Kloris gezicht,
        Zo klaar als de Maan of als Phebus licht.
      
      
        het Grasje stond op en kusten haar voetjes;
        het Lof van de boomtjes dat mompelde zoetjes;
        het Vogelgedierte zong Clorisjes lof;
        En elke vogel had open hof:
        het Musjen dat tjilpten als het Clorisje zag;
        Dat niet kon zingen gaf Kloris een lag.
      
      
        het Nymphje dus enig klonk met haar keeltje,
        Dit was haar Luytje, en dit was haar Veeltje,
        Daar zij de teere voetjes na dwong:
        Clorisje huppelde sprong op sprong,
        Dat door haar springen haar keeltje verschot,
        Makende het halsje en borsjes bloot.
      
      
        Dit zag een doffer en zocht aan zijn wijfje,
        Of zij ook zulk een zoet had aan het lijfje,
        En als hij dat niet vinden en kon,
        Vloogh hij na Kloris daar hij het von,
        En liet zijn droevig gayken staan,
        Biedende Kloris zijn Minne aan.
      
      
        het Soetertje leed het lieefkoosend' beesjen;
        En wou het kussen; mit klonkker een peesjen
        Van het minnebooghje, en zij verschot,
        Zij meende dit pijltjen bracht haar de dood.
        Maar als zij uit het bosjen kwam,
        Voelden zij het pijltje verkeert in een vlam.
      
      
        'k Wenste mijn zoeterd ook onder de lommer,
        Daar zij mocht wandelen zonder kommer,
        Tot dat 'er eens een Wichjen kwam,
        Dat uit zijn koker een schichje nam,
        En schoot het haar tot in het bloed;
        Op dat ze met mij moght voelen een gloed.
      
    
  