
    
      
        Vrienden! kykt eens uit uwe deuren,
        Na die opgesmukte pop,
        Als een regenboog van kleuren:
        Van de tenen tot den top,
        Als de paauwen uitgestreken,
        En zo moedig in haar tred:
        Die ook, of zij word bekeken,
        Op die haar ontmoeten, let.
      
      
        O! wat schuilt'er, mag men vragen,
        Onder al dat pronkgetooi?
        Die dus het oge wil behagen,
        Is een dert'le lichtekooi,
        Of een hart vol hovaardye,
        En een ijdel wereldswicht,
        Dat in des duivels slavernye,
        Schoon met parelsnoeren, ligt.
      
      
        Moogt gij eens de ziel beschouwen,
        Die in zulk een lichaam steekt,
        O! hoe zoud gij daar van grouwen!
        Wijl wat schoon is, daar ontbreekt.
        Zij is naakt, vol etterbuilen,
        Bloedig, pestig, en melaats:
        En van walgelyke vuilen,
        Is 'er rein niet ene plaats.
      
      
        O! ging zij zich eens bekijken
        In den spiegel van Gods wet.
        Hoe zou dan haar schande blijken,
        Als zo vol van schuld, en smet!
        Wies zij met boetvaardig wenen,
        Al het blanketsel van zich af,
        Als die zondares voor henen,
        Wie de Heilland het al vergaf!
      
      
        Zo gij recht u op wilt schikken,
        Met betamelijk gewaad:
        het Zijn geen krullen, noch geen strikken,
        Maar sieraad, dat beter staat:
        het Geen de vrome vrouwen deden,
        Ons ten voorbeeld. Bidt dan mee,
        Dat u Jezus wil bekleden,
        Zo als hij zijn Bruid ook deÃª.
      
    
  