
    
      
        O Zon, hoe slauwt uw flonker-ligt
        Bij des groten Scheppers ligt-gewaden!
        De luister van uw stralen zwicht
        Voor het ligt der Zonne der genaden.
      
      
        Gij Maan, die klaar als zilver blinkt;
        En Sterren flikk'rend als safieren,
        Die opgaat en weer nederzinkt,
        Gij kont Hem niet genoeg versieren.
      
      
        Hij woont in het ontoegank'lijk ligt,
        Verr' boven wolk-en Sterren-transsen:
        Dies schemert het stervelijk gezigt
        Voor deze Licht-brons glori-glanssen.
      
      
        Heil-zon, uw des Vaders heerlijkheids
        Afschijnsel al van eeuwigheden,
        Vol gloris en vol Majesteits,
        Gij schijnt om hoog en straalt beneden.
      
      
        U Zaal'ge glans kwam onverwagt;
        Want Gij zijt in der nagt verschenen,
        En hebt het Heil ons aangebragt
        Als licht en leven was verdwenen.
      
      
        Gij kroont ons met een Sterre-krans,
        Wiens schitter-lov'ren nooit verflenssen:
        Gij kleed ons met een zonne-glans.
        Wie zou dit praal-gewaad niet wenssen?
      
      
        O schouw de Sulamijt eens aan
        In haar doorluchte Bruid-cieraden:
        Klaar als de Zon, schoon als de Maan;
        Zelf in den Hemel der genade.
      
      
        Ze trapt het Maan-ligt met de voet,
        En rijst, als vlugge rook-pilaren,
        Haar Ziele-Bruid'gom te gemoet:
        Die ramspoeds nevels op doet klaren.
      
      
        Kom Morgen-Ster, ga op in ons.
        Toon Zions nieuw-geboren Koning,
        Daar het stro Hem strekt tot zwanendons,
        En Krib tot wieg, een Stal tot woning.
      
      
        Leid ons van daar na Golgotha,
        Daar zig de Zon in rouw moest kleden;
        Op dat ik met mijn traanen ga
        En was aan het kruis uw bloed'ge Leden.
      
      
        Ligt voort ons door dit duister dal,
        Heil-zon, en doe des doods schaduw zwigten,
        Daar Zon nog Maan meer hoeven zal
        Maar het Lam als Zon en kaars zal ligten.
      
      
        Vonk in mijn ziel een Liefde-gloed,
        En paar daar Heiligheid met Waarheid:
        Wijl ik U zien en voelen moet
        Door uwe hitt', en bij uw klaarheid.
      
      
        Reiz' ik door Mezechs wildernis;
        Laat mij uw aanschijns ligt bestralen:
        'k weet dat mijn heil, dan zeker is,
        En 'k zal niet schrikken, nog niet dwalen.
      
    
  