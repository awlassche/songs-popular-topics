
    
      
        Voor Jesus naam, en Caesars Rijk,
        Het zij in sterven, of in leven,
        Staan wij gereed, een iegelijk
        Zijn eer en eigen Recht te geven,
        Door schuldige onderdanigheit;
        Gelijk wij Gode en Caesar zwoeren;
        En, met een wettig onderscheit,
        Ons tweederhande wapens voeren;
        d'Onzichtbaere, om de blinde maght
        Des afgronds Christelijk te keren;
        De zichtbaere, om geweld, met kracht
        Der armen, van des Rijks hals te weren;
        Van het Capitool, en al den Raad.
        Dit past een Christensch Rooms soldaat.
      
      
        Die zelve Caesar zal wel haast
        Ons nieuwe Ridderschap bestoken,
        Op dat ze, van de dood verbaasd,
        Jupijn met wierroock ga berokken,
        En den gekruisten Vorst verzweer;
        Haar hoop, en zekerste betrouwen;
        Den Vorst, die d'afgo√¥n preeckt ter neer;
        En tempels leert van harten bouwen,
        Waar in hij leeft door zijnen Geest;
        Veel min gediend met goud, en marmer,
        Dan met een ziel, die zucht, en vreest;
        En keert den levenden beschermer
        Haar aanschijn toe, haer' rug Jupijn.
        Waar zal dan Christus ridder zijn?
      
    
  