
    
      
        IUycht Gode, juycht den hoogsten Here
        Al die bewoond den Aerde-kloot,
        Roemt zijnen lof, zingt hem ter ere,
        Maakt zijnen naam vermaard en groot,
        En zegt: Hoe vreeslijk zijn uw werken,
        Hoe schricklijck, Heer, het geen gij doet?
        Uw haters schromen die het merken
        En vallen u geveynst te voet.
      
      
        Dat zich de gantse wereld buyge
        Voor u geduchte Majesteit
        En haer’ ootmoedigheid getuige
        Tot uwen lof met zang bereid;
        Komt menschen-kindren met verwondren
        En ziet des Heren daden aan
        Die al de wereld over-dondren
        En vreselijk in d’ooren slaan.
      
      
        Hij heeft de Zee van een doen scheiden
        En maakte diepe meyren droogh
        Om Israel daar door te leiden
        Wanneer het uit Egipten toog:
        In eeuwigheid duyrt zijn vermogen,
        Zijn oog houd op de Heydnen acht,
        Dat zij haar niet te zeer verhogen
        In heerschappij, in moed, in macht.
      
      
        Gij volckren wilt den Here prijzen:
        Laat uwe stem ten Hemel gaan,
        Wilt Gode dank en eer bewijzen,
        Want hij heeft ons veel goeds gedaan:
        Mijn vijand stond mij na het leven
        Maar God heeft mijne ziel gespaard,
        En mijne voeten voor het sneven
        En voor een zwaren val bewaard.
      
      
        Want, Heer, gij hebt mij willen sleuren
        Door allerhande tegenspoed
        Om mij te proeven en te keuren
        Gelijk een smit het zilver doet;
        Gij hebt ons in het net gekregen,
        En ons geladen met een pak
        Dat ons de schouders in kon wegen,
        Een pak, dat ons de lenden brak.
      
      
        Men heeft ons over het lijf gereden,
        Door water en door vier gejaagd,
        Wij hebben alle kruis geleden
        Tot dat gy’t wederom versaagd
        En bracht ons weer in vette dalen:
        Dies zal ik mij ten offer spoen
        Om mijn beloften te betalen,
        En in uw huis mijn schuld voldoen.
      
      
        Schuld, die ik met beklemde lippen
        In mijn benaeutheyd heb gemaakt
        Doen ik in barningen en klippen
        Door ellends onweer was geraakt;
        Dies zal ik danckbaer’ offer-vieren
        Van uw autaeren op doen gaan,
        En rammen en gemeste stieren
        Door Priesters hand voor u doen slaan.
      
      
        Komt al die God met reine monden
        Belijdt en in zijn vreze leeft,
        Ik zal u opentlijck verkonden
        Wat goed hij mij bewezen heeft:
        Ik heb tot hem mijn stem verheven
        Wanneer’t mij alles tegen liep,
        En hij bewaarde mij mijn leven
        Doe ik aan hem om bijstand riep.
      
      
        Had ik tot kwaad mij laten raden,
        Had God iet slims in mij gespoord,
        Of wasser onrecht in mijn daden
        De Heer en had mij niet verhoord;
        Nu heeft hij mij niet afgewesen,
        Nu had bij hem mijn bidden klem
        Dat door de wolken heen geresen
        Vond een genadig oor bij hem.
      
      
        Gelooft zij God in eeuwigheden
        Die mijn gebedt niet heeft versmaad
        En die mij van zijn goedigheden
        Zo rijcklijck mededelen laat.
        Die, als ik riep in mijn ellende,
        Doe ik mij vond in hogen nood,
        Zijn ogen van mij niet en wende
        En goedighlijck zijn hulpe bod.
      
    
  