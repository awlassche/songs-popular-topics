
    
      
        DAt elk den Heer eerbiedig love,
        Opdat zijn luister nooit verdoove;
        Dat elk, tot zijnen dienst bekwaam,
        Hem ere en pryze zijnen naam.
        Men maake zijn bedrijf bekent,
        In het heidendom, tot des werelds endt.
      
      
        Zingt Gode, psalmzingt, spreekt aandachtig
        Van alle zijne wondren, krachtig
        Volvoert in onzer vadren tyt.
        Elk zij van harde in God verblydt,
        En roeme, als tot hem opgeleidt,
        Den naame zijner heiligheit.
      
      
        Vraagt naar den Here en zijne sterkte,
        Waardoor hij zoveel heil uitwerkte;
        En zoekt altoos zijn aangezicht.
        Gedenkt de wonderen verricht
        Door zijne hand, naar zijn verbond,
        En het oordeelslot van zijnen mond.
      
      
        Gij zaat van Abraham, gekoren
        Tot zijnen knecht, leen mij uw oren,
        Gij Jakobs kinderen, verstaat:
        De Heer is onze toeverlaat,
        Een God die ons in vrijdom stelt,
        En over het aardrijk oordeel veld.
      
      
        Hij denkt tot in alle eeuwigheden
        Aan zijn verbond, in al zijn leden;
        En het woord dat hij heeft ingezet
        Aan duizenden tot ene wet:
        het Verbond met Abraham gemaakt,
        Waardoorwe in vryheit zijn geraakt.
      
      
        Den eed aan Izaäk gegeven,
        En ook aan Jakob daar beneven,
        Gedenkt de Heer tot allen stond,
        En heeft daar mede zijn verbond
        Bezegelt, en in Israël,
        Dien ingezet, door zijn bevel.
      
      
        Ik zal, sprak God, u het land doen erven
        Van Kanaän, en hen verderven,
        Die het lang bezaten met geweld:
        Toen zij, noch voor geen volk geteld,
        Heel weinig waren, ongeacht
        En bij de volken niet gedacht.
      
      
        Zij wandelden door vele landen,
        Van volk tot volk en dorre zanden,
        Van het ene tot het ander rik;
        Daar gaf hij hun ten liefdeblyk,
        Hoe laag in hunnen staat gebukt,
        Dat niemand hen heeft onderdrukt.
      
      
        Men zag ook Koningen bestraffen
        Om hunnen het wille, en heil verschaffen.
        Tast mijn Gezalfden nimmer aan,
        Sprak God, en wil de hand niet slaan
        Aan mijn Profeten, in hun' stand.
        Ook bragt hij honger in het land.
      
      
        Hij kwam in Palestinaas streeken
        Toen allen staf des broods verbreken.
        Maar zoudt eerst voor hun aangezicht
        Den vromen Jozef, hoog verlicht;
        Den man tot enen slaaf verkocht,
        En in den kerkerstok gebrogt.
      
      
        Daar slootmen hem in ysre boeien,
        Tot dat hij eens in staat zou groeien,
        En Gods belofte werd vervult.
        God louterde zijn taai geduld.
        Toen deed de Koning hem ontslaan,
        En liet hem uit in vryheit gaan.
      
      
        De heerser van Egiptens volken
        Trok hem uit des kerkers duistre kolken,
        En zette hem, na zoveel kruis,
        Tot heer en heerser van zijn huis,
        Om zijne Vorsten, naar zyn' lust,
        Te leren des riks behoudt en rust.
      
      
        Daarna kwam Isrel in Egipte,
        Alwaar het des hongers zwaard ontslipte.
        En Jakob woonde in het land van Cham,
        Als vreemdling; daarmen haast vernam
        Dat des Heren volk, door zijne kracht,
        Wies boven het vyandlyk geslacht.
      
      
        Gods volk steeg boven zijn bestryders,
        Waardoorze in het hart, als zijn benyders,
        Het haatten met veel snood beleit;
        Zij handelden met listigheit,
        Tot ondergang van Jakobs kroost,
        Gods knechten, buiten hulp en troost.
      
      
        Toen zond hij Mozes, als behouder
        Van Israël, Aärons schouder
        Werd ook gekoren voor dat werk.
        Zij deden tekenen, wier merk
        het Gezantschap staafde, wonderheên,
        Die elk verbaasden groot en kleen.
      
      
        Hij zond stikdonkre duisternissen,
        Dat niemand straat noch huis kon gissen.
        Doch nooit was Gods gezantendom
        Weerspannig aan zijn woord noch stom.
        Hij keerde het water om in bloed,
        En sloeg de vissen in den vloed.
      
      
        Hun land bragt vorsen voort met hopen,
        Die tot in des Konings slaapzaal kroopen,
        Hij sprak, en aanstonds, op zijn woord,
        Kwam daar veel ongedierte voort;
        Daarna veel luizen, die het land
        Zeer plaagden door de jeukte en brand.
      
      
        Hij maakte hagel uit den regen.
        De vlam is rondom opgestegen,
        En weide voort van stad tot stad.
        Hij sloeg den wijnstok tot in het blad;
        Ook hunnen groenen vijgenboom,
        En brak het geboomte op hunnen zoom.
      
      
        Hij sprak, en op zijn woord verschenen
        Sprinkhaanen; die, noch naan verdwenen,
        Van grote kevers zonder tal
        Gevolgd zijn, die het kruidt overal
        Opaten, ja de volle vrucht
        Van hun lantsdouwe, zoo berucht.
      
      
        Hij doodde ook alle d'eerstgebooren
        Van hunne landstreek, in zyn' toren,
        Als d'eerstelingen aller kracht
        Van Chams geslachte, hoog geacht.
        Hij voerde ze, tot hyn behoudt,
        Toen uit, met zilver en met goud.
      
      
        Men zag, in Isrels huis en stammen,
        Toen gene kreupelen noch lammen
        Die struikelden in hunnen tocht.
        Epipten, zwaar van God bezocht,
        Was blijde toen het den uittocht zag,
        Verschrikt door plaagen dag op dag.
      
      
        Hij breidde een wolke uit tot bedekking,
        En vier, om, in de luchtbetrekking
        Des nachts, te dienen tot hun licht,
        Zij hebben zich tot God gericht,
        En hij bragt hun flux quakkels voort,
        En hemels brood, door het magtig woord.
      
      
        Hij opende de rots, en stromen
        Zijn aanstonds uit den steen gekomen.
        De watren vloeiden als het gety,
        En bruischten door de woestenij.
        Want hij dacht aan zijn woord, gezegd
        Tot Abraham, zyn' trouwen knecht.
      
      
        Dus voerde hij zijn volk met vreugde
        Ten lande uit, dat het zich verheugde;
        Zijn uitverkoornen met geschal,
        En blyschap, klinkende overal.
        Toen bragt hij hen, door zijne hand,
        In het vruchtbaar langbeloofde land.
      
      
        Opdat zij daar der Heidnen staaten
        En rijkdom erfelijk bezaten,
        Der volken arbeidt, heel gerust;
        En wandelden met vollen lust
        In des Heren wegen; en zijn wet
        Bewaarden, door hem ingezet.
      
    
  