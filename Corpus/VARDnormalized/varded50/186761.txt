
    
      
        Here, neig, met gunst, uw oren,
        Laatme spoedig antwoord horen,
        Want ik ben van hulp ontbloot,
        En mijn nooddruft is zeer groot.
        Wil mijn ziel in het leven spaaren,
        En uw gunstgenoot bewaaren,
        Gij, mijn God, zij mijn behoud,
        Wijl uw knecht op u betrout.
      
      
        Here, zij mij doch genaadig,
        Want ik roep, en schrei gestaadig,
        Daageliks, den gansen dag,
        Duurt tot u mijn noodgeklag.
        Wil uw dienstknechts ziel verblijden,
        Help hem uit syn droevig lijden,
        Want tot u, voor wien ik kniel,
        Heer, verhef ik mijne ziel.
      
      
        Want gij, Heer, zijt goed bevonden,
        Gaarn vergeeft gij ons de zonden,
        Elk, die tot u roept, of schreit,
        Smaakt u grote goedigheit.
        Blyf u dan niet langer storen,
        Neem mijn bidden, Heer, ter oren,
        Merk eens op mijn stems gesmeek,
        En in wat gevaar ik steek.
      
      
        Ben ik in benaauwde daagen,
        Ook tot stervens toe verslaagen,
        U aanroep ik in de lij,
        Want gij hoort, en antwoord mij.
        Uws gelijk, in alle noden,
        Is er niemand onder goden,
        Heer, daar is geen werk, als het blykt,
        Dat in het minst uw werk gelykt.
      
      
        Alle heidens, diege maakte,
        Komen, naa hun tijd genaakte,
        Buigen zich voor u verneert,
        Eren, Heer, uw naam, bekeert.
        Want gij zijt zeer groot, en krachtig,
        En doet wondren, als almagtig,
        Al uw werk is ongemeen,
        Gij blijft aller God alleen.
      
      
        Leerme, Heer, uw weg betreden,
        Naa uw waarheits woord, en reden,
        Hou mijn hart aan een te saam,
        Tot de vreze van uw naam.
        Heer, mijn God, laat, het allen tijden,
        Al mijn hart uw lof belijden,
        Dat ik eeuwig, wijl ik lef,
        Uwen naam syn ere geef.
      
      
        Want uw goedheit, en genaade
        Quaamen grootliks mij te staade,
        Mijne ziel, op het laagst verdrukt,
        Hebt gij uit dien hel gerukt.
        Grote God, een hoop van mannen,
        Een vergaaring van tirannen
        Zoekt mijn ziel, trots opgestaan,
        Zonder het oog op u te slaan.
      
      
        Maar gij zijt een God, die staadig
        Zeer barmhartig, en genaadig,
        Langzaam toornig, grootliks goed.
        Ook uw waarheit blijken doet.
        Heer, zie om, en slaame gaade,
        Kroon uw dienstknecht met genaade,
        Geef hem sterkheit uit uw troon,
        En behou uw dienstmaagds soon.
      
    
  