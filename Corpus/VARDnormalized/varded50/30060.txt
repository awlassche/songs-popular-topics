
    
      
        Ik ben van sins te stellen schoon bij dichte,
        Een heilig lied van goedheid end gerichte,
        End wil met vreugd tot dijns naams lof end eer,
        Psalmzingen, Heer.
      
      
        Ik wil met vlijt den rechten weg na trachten
        End met geduld na dijne komste wachten,
        End midler tijd mij dragen binnens huis
        Met herten kuis.
      
      
        Gheen boze sak zal mij voir ogen komen:
        Ik hate doch de werken der onvromen:
        Dies zal gheen stuk van al haar stout bestaan
        Mij kleven aan.
      
      
        Wie van gemoet schalk is end vol ontrouwen,
        Moet van mij weg, end mag zie hier niet houwen
        Gemerkt ik mij bij genen valsen man,
        Vervoegen kan.
      
      
        Die achterrug kwaad van hun naasten spreken,
        Wil ik van mij met ongenaed' versteken.
        Wie trotsig is end opgeblazen ziet,
        Dien lijd' ik niet.
      
      
        Maar wil de geen aanzien met goeden ogen,
        Die haar oprecht end ongeveynst betogen,
        Op dat tvroim volk zijn woning bij mij hou,
        End dien mij trou.
      
      
        Die sik met list end vals bedrog geneiren
        Zal ik met toirn' uit mijnen huize weiren:
        Niet een van die met leugens ommegaen
        Zal voir mij staan.
      
      
        Ik wil heel vroeg al die sik godloos dragen
        Te niete doen, end uit den lande jagen:
        Op dat Gods stad ontledigt ende vrij
        Van onrecht zij.
      
    
  