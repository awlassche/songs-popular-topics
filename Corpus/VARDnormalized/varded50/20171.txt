
    
      
        Zucht, weent, droeve Leonoor!
        Vorstin, en nauwelijkse geen Vorstin;
        Die voor Goud, en voor Zij,
        Nu verruylt deze Pij;
        En vertoond een slechte Harderin:
        Ik schrik dat ik vreugde hoor,
        Van het dertel teder Pluym-gediert,
        Wiens helder’ keeltjes el,
        Met schaterend’ gekweel,
        Door het Bosje vrolik tier-liert:
        Vliet snellijk heen,
        Met een naar gesteen:
        Klaeght Kaerel, hoe Leanores hert,
        Droeve smert, Heeft benert,
        Daar zij in moet verdwijnen,
        Zo zijn Fakkels niet en schijnen.
      
      
        Cristallyne Water-vliet,
        Al mijn klaegjes droevig murmereert;
        Ontroerd de diepe Plas,
        De Liese, en het Gras,
        En getuigt wat droefheid dat mijn deert:
        Buigt ne’er, groen driftalligh Riet,
        Dat wel-eer verstrekte ‘s Herders Fluit
        Aan ‘s Nimphjes lieve Ray
        Met dertel Velt-geschray:
        Weinig weet gij wat mijn klagt bediet:
        Dit wars geblomt,
        Dat met glory bromt,
        Daar den Don zo vol, en bars op leit,
        Is bereid, En zich spreyt
        Om Kaerle te ontvangen,
        Ach! hoe lang valt mijn ‘het verlangen.
      
      
        Of ik brakke traentjes stort,
        En Kaerel treurt zo wel als ik:
        Ach mijn lieve Grymalt!
        Het gemoet mijn ontvalt:
        Mijn teere zieltje krijgt een schrik,
        Ik hoor een schaepje mort, en knort,
        Waar ik zit, waar ik ga, of sta,
        ‘het Schijnt dat ‘het gewolde Vee
        Niet anders roept als wee:
        Fij laster fij fij Casandra,
        Gij die de glans,
        Des Vorstinnen krans
        Ontoyt, en zo schandelijk bemorst:
        Ach! hoe dorst, Ooit u borst
        Borgonjens hulssels scheuren,
        ‘het Geen gij leider zult betreuren.
      
    
  