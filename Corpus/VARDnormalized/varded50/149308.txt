
    
      
        Mijn God, gij die d’onsondicheden
        Der onbevleckter herten kent,
        En mij, wanneer mijn bange reden
        V troon bezocht met droeve beden,
        Door troost den angst haast hebt ge-endt:
        Weest nu als in voorleden tijden.
        Verhoor in het tegenwoordig leed.
        Stel mijne klachte niet ter zijden.
        Ontwaak tot gunstig medelijden.
        Weest, als wel eer, ten troost gereed.
      
      
        Hoe lang sal’t duren, domme zinnen,
        Dat gij niet past op trouwe leer?
        Hoe lang zult gij de leugen minnen?
        Hoe lang heeft d’ydelheyt u binnen?
        Hoe lang rooft gij de Deuchd’ haar eer?
        Neen, mannen. Wilt na reden horen.
        Erkent des Heren Godtlijckheydt.
        Schouwt aan hoe hij sijn’ uitverkoren
        Op haren weg nooit laat verloren,
        Maar wonderlijk bestuert en leidt.
      
      
        In mij hebt gij een wisse proeve.
        Want als ellend mij wil aanboord
        En ik, door’t dreygend’ onheil droeve,
        Gevoel dat ik verkwikking hoeve,
        Roep ik tot God, en word verhoord.
        Laat schrik u ingewand dan roeren,
        En over u gemoet het kwaad
        Niet langer heerschappije voeren,
        Om met de Wereld heen te sloeren
        In d’aengewende zonden-daad.
      
      
        Des nachts, als gij ter rust gelegen,
        V lijf en zinnen hebt in stilt’,
        Zo daalt in u, om t’overwegen
        Den eigen aard en loop der wegen
        Die g’hebt gegaan, en noch gaan wilt.
        Wilt gij den Heer’ een offer geven
        Dat hem behaeghlijck zij en zoet:
        Aan beesten-bloed is niet bedreven:
        Een louter en rechtvaardig leven,
        Is het offer dat gij brengen moet.
      
      
        Die sulcken gift ten Altaar dragen,
        Die mogen lustig henen gaan,
        En allen angst uit ’therte jagen,
        Ia in de dichtste node-vlagen
        Op God haar hope laten staan.
        Hoewel mij het uytghemenscht gepuffelt,
        Belacht als ik dit openbaar,
        En, in zijn zinnen als verbuffeld,
        Na ’tware Goed in stof-drek snuffelt:
        Dat waar is, evenwel, blijft waar.
      
      
        O! dat u Goddelijk aanschouwen
        Op mij slechs, Heer, zijn stralen schoot!
        O mocht mijn ziel het zoet bedouwen
        Van u troost-rijke gunst behouwen,
        Zo waar mijns herten vreugde groot.
        Als ik maar uwes mag genieten,
        En blijven vrundt van u, mijn God:
        Laat mensen gunste mij ontvlieten;
        Laat aerdtschen troost vrij henen schieten:
        Mijn geest en wenst gheen beter lot.
      
      
        Een ander viert van zorg en truren:
        Als hij zijn kelders heeft vol wijn,
        En zijne ruyme koren-schuren
        Van voorraad, die voor lang kan duren
        Gepropt en overladen zijn:
        Maar ik, al mist mij t’eenemalen
        De sichtelijcke toeverlaat,
        Genoeg’ aan God; laat zorgen dalen;
        Slaap diep en zacht. Nooit mocht hij falen
        Wiens hoop’ op Godes hulpe staat.
      
    
  