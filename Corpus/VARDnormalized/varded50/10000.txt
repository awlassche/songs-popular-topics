
    
      
        ALs het slachtijdt is, zo lopen
        De Huys-houders met hopen,
        Om een Slacht-beest te kopen
        En als zij gekocht hebben:
        Zo gaetmen het Vel afstropen,
        En snijdt de Beste open
        de een ziet oftse bedropen
        Is, met vet op de Rebben;
        En de ander kicjkt terstond
        Na de Broek, vol en rond:
        Een Smeer van honderd pond
        Zegt Lubbert, dats gheen stront;
        Men gaat het Beest op-hijsen,
        Men hoort de Oude wijzen
        De dickt van het Vleysch prijzen:
        Maar de Kinders eilaas
        Die kijken na de Blaas.
      
      
        Zo is het gesteld van binnen,
        Met onze Herderinnen
        En Herders, die beminnen
        Malkander, om verscheiden
        Oorsaecken, en beginnen
        De herten te verwinnen,
        de een heeft gesteld zijn zinnen,
        En laat zijn ogen weiden
        Op Vleysch en Bloed vol jeugd,
        de ander kijckt na de deugd,
        Die het gemoet verheugt,
        Die derde ziet met vreugd
        Op des Werelds gulden rijken:
        Maar die na het goed kijken
        Die machmen wel gelijken
        Bij de Kinderen dwaas,
        Die kijken na de Blaas.
      
      
        Al die tot het Vleysch genegen
        Zijn, en des Vleysch lusten plegen,
        Die gaan in Esaus wegen,
        En hebben hier verloren
        God Jupijns gulden regen,
        Dat is des Heren zegen,
        Die Jacob heeft gekregen,
        En Joseph hadd' verkoren:
        Die deugd en eer bemint,
        En geest'lick is gezind,
        Der Zielen ruste vindt,
        En het hoogste goed ghewint:
        Maar die haar lief om-vanghen,
        En kussen an de Wangen
        Om het goed, dat zij zien hangen
        Over haar hoofd vol waas,
        Die kijken na de Blaas.
      
      
        Sampson groot van vermogen,
        Heeft Venus borst ghesoghen,
        En zag met lust der ogen
        Op den Bloem des jeughts schone;
        De waerschijnende logen,
        Die kwam tot hem ghevlooghen,
        En heeft hem zeer bedrogen
        In Dalilaas persoone:
        David die heeft gezien
        Op deugd en eer, mitsdien,
        En liet het Houw'lick gezien
        Met verscheiden Vrouw-lieen:
        Maar Cresus heeft ghekeecken
        Op het Geld daar wij van spreken,
        En wordt met recht gheleecken
        Bij het Volk van zint Niclaes,
        Die kijken na de Blaas.
      
      
        O Bruidegom verheven,
        En Bruyt wilt u begeven
        Gelijk daar staat geschreven
        In den Echt met u beiden;
        Niet door staat-zucht gedreven,
        Noch geld-zucht daar beneven,
        Maar om een effen leven
        Met malkander te leiden,
        In de Houw'licken Staat,
        Die menig Mens aangaat,
        Na des Vleyschs lust en raad,
        Om het Geld, dat in der daad
        Van Crates wiert verstoten,
        Gelijk een Blaas met koten,
        Maar zeer nauw wordt besloten
        Bij het Volk van over maas,
        Die kijken na de Blaas.
      
      
        Prinslijcke Jongelingen,
        En Maagden wilt niet zingen
        Van Venus malle dingen,
        Met veel sotte propoosten:
        Maar wilt u tong bedwingen,
        Door d'enghe Poorte dringen,
        Laat in de geest ontspringen
        Een Lied tot des ziels vertroosten;
        Ziet niet op Vleysch en Bloed,
        Noch op des Werelds goed,
        het Welk is als ebb'en vloed,
        En haast verdwijnen moet:
        Maar ziet op deugd en ere,
        En weest uws ghemoets Here,
        Na de Wijze-mans lere:
        Want het is maar armen raas
        Te kijken na de Blaas.
      
    
  