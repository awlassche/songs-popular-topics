
    
      
        O Constantijne!
        O vroom Romeynsche held!
        Wat saeght gij zijne
        Terwijl gij stond in het veld?
        'k Zag in de lught,
        Niet zonder alle vrezen,
        'k Was zeer bedught,
        Wat of het moghte wezen.
      
      
        Een Kruis zeer klare,
        Met gulde letteren,
        Werd' ik geware,
        In de luchte glinsteren,
        Men kost ze wel
        Perfectelijke lezen,
        het Was, hier door zel
        Bij u victori wezen.
      
      
        In mijn gedaghte
        Was ik met zorg bevaen,
        Maar te midder-naghte
        Kwam Christus bij mijn staan,
        Met het Kruyces beeldt,
        Als het was vertoond bij dage,
        En mijn beveelt,
        Dat ik zo een souw drage.
      
      
        En het Kruis oprechten,
        Tot een heylsaem standaard,
        En zo bevechten
        Victori onvervaard:
        'k Heb zo gedaan,
        Gelijk getuigt d'Histori,
        En zo ontfaen
        Zeer wonderlijk victori.
      
      
        De zeer deugd-rijke
        Helena, Keizerin,
        Wordt desgelijke
        Gegeven in den zin,
        Dat zij ook moet
        Het Kruis van groter waarde,
        Met groter spoed,
        Doen graven uit de Aarde.
      
      
        De Keyserinne
        Reist na den berg Golgoot,
        Een Afgodinne,
        Vrouw Venus naakt en bloot,
        Al te onkuis,
        Stond daar; dat men niet meere
        Het Heilig Kruis
        Daar zoude komen ere.
      
      
        Straks is het bozen
        Afgodts-beelt neer-geveld,
        Dat van Godlozen
        Uit spijt daar was gesteld,
        En men begindt
        Te graven met der vaerde,
        Tot dat men vindt
        Drie Kruyssen onder de Aarde.
      
      
        Zeer grote vrezen
        Ontstonden hier nu weer,
        Welk of moght wezen.
        Het Kruis van onzen Heer;
        Maar men gaat heen,
        Straks des drie Kruyssen houwe,
        Elk een voor een,
        Op een dood-zieke vrouwe.
      
      
        O wonder zaken,
        Ziet een mirakel groot!
        Door het Kruis aanraken
        Wordt wegh-gejaeght de dood,
        En zo terstond
        Wordt des dood-zieke mense
        Kloek en gezond,
        Zo fris als men souw' wensche.
      
      
        Laat ons de kwaden
        Vijanden van Gods Kruis,
        te Samen versmaden,
        Als Goddeloos gespuis:
        Want al haar list
        Strekt, om dat het Kruyces glori
        Souw' uitgewist
        Zijn uit des mensen memori.
      
      
        Wij glorieeren
        In gene ander saek,
        Dan het Kruis des Heren,
        Waar door den Helschen draak
        Is omgebraght,
        En tot het eeuwig leven
        Het mens geslaght
        Gelukkig is verheven.
      
    
  