
    
      
        Ach schone Maagd waar gaedy heen,
        Datje dus rasjes loopt alleen,
        Zegt mij waar heen Ambstels Godin,
        Die'k boven al de ander bemin.
      
      
        Vertoeft u dienaar loopt niet meer,
        Gij zoudt u schielijk hier doen zeer,
        Ik bid loopt zo niet schone maagd,
        Dat gij het daar na niet beclaeght.
      
      
        Ioffrou vliet van mij niet zo snel
        Of ik kom anders in gekwel,
        Lief is het voor mij dat gij dus vlied,
        Heb ik misdaen ik weet het niet.
      
      
        Schoon liefheb ik, mij wat verkalt,
        Of iet gedaan dat u misvalt,
        Zo bid ik u dan om ghenae,
        En komt haalt weer dubbelt u sa.
      
      
        Wilt gij dat ik om uwent wil
        niet en verga zo staat wat stil,
        Of anders salt van stonden aan,
        Met mij o schoon Nimf zijn gedaan.
      
      
        Mag ik verwerven Nimphe schoon
        Een cleene bed van u persoon,
        Zo bid ik Nimphe dat ik mag
        V kusse noch eens dezen dag.
      
      
        Nimf kan ik u verhardde Hart
        Vermorven niet door pijn en smart,
        Zo bid ik dan o God Jupijn
        Dat ik van haar eeuwig mag zijn.
      
      
        Prins het is om niet te lopen na
        Als zij doch niet wil zeggen ja,
        Dat heb ik nu genoeg ghespeurt
        Want tis aan and're mee gebeurt.
      
    
  