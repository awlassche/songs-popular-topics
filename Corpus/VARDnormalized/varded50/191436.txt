
    
      
        UW goedheid en het recht van uw Gerichten
        Zal ik alom verheffen met gedichten,
        Met psalmen zal ik zingen t’uwer eer
        Mijn God, mijn Heer,
      
      
        Op uwen weg zal ik altijd betrachten
        Te wandelen, en op uw komste wachten,
        En in mijn huis op’t heilig deughden-spoor
        Gaan andren voor.
      
      
        Geen vuil bedrijf zal komen voor mijn ogen,
        Ik haat het werk van al die niet en dogen;
        Geen doen van lien die slimme gangen gaan
        En kleeft mij aan.
      
      
        Geen listig hert van die na boosheid trachten
        Zal bij mij zijn, noch duyren noch vernachten;
        Ik snij hem af die smaak in ondeugd vind
        En ’tquaet bemint.
      
      
        Die heimelijk zijn naasten zoekt te schenden
        Met achterklap, zal ik ten gronde zenden;
        Die hoog van moed uit trotse ogen ziet
        Vermagh ik niet.
      
      
        Maar die in het land zich trouw en oprecht tonen
        Daar let ik op: zij zullen met mij wonen;
        In mijnen dienst zal ik ze nemen aan
        Die recht uit gaan.
      
      
        Wie schalkheid pleegt zal in mijn huis niet duyren,
        En die bedrieght moet buiten mijne muyren;
        Een valse tong, een mond die leugens giet
        Die lijd ik niet.
      
      
        Ik wil mij vroeg des morgens henen spoeyen
        Om uit het land wat godloos is te roeien,
        Op dat Gods stad van al wat onrecht pleegt
        Zij schoon geveeght.
      
    
  