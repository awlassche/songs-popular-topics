
    
      
        LEstmael als Phoebus met glinstrigh gevlei,
        Zijn straalen,
        Liet daalen,
        Op d'aartsche valey,
        Vond' ik Celadon
        Ontrent de oosterbron,
        Het Bosje vervullen met droevig geschrei.
      
      
        Ik sprak Celadon, waar toe dit geklag:
        Hij schreyde,
        En zeide,
        Ach Clorido, ach!
        'k En klage om niet,
        Het grootste verdriet,
        Komt mij lacy! over: het geen ymant, geschach:
      
      
        De Zon van mijn Zieltje Cloriphilomeen,
        Die wasten,
        En plasten,
        Aan de Oever haar leen,
        Mits komt 'r een gedruis,
        Van Thetis gespuis,
        En spoelden haar weg: Haar droevig geween.
      
      
        Door de Echo gedreven mij straks kwam ter oor:
        En gierde,
        En tierde,
        Heel schor in het gehoor,
        o Droevigste dag,
        Die iemand ooit sach,
        Waar in ik mijn Nimf zo onnozel verloor.
      
    
  