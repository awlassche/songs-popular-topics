
    
      
        WEl eertijds nam ik mijn genucht
        In het paard bestier, dat was mijn grootst behagen,
        Oft vliegend wild te schieten in de vlucht,
        Patrijs, oft Vink, met netten, te belaagen:
        Maar het Is daar mee niet meer gelijk voor dezen;
        Maar het Is daar mee niet meer gelijk voor dezen;
        Die plag te vangen,
        Blijft nu zelver in het net
        Van minn-jachts-gaaren hangen,
        En voeldt zich bezet
        Door minne brand,
        Uit welckers band
        Ik nimmer tracht te wezen.
        Twee lipjens staan mij in
        Als borgen, voor de min.
      
      
        Want kom ik u koraale-mondt
        Eens aan te doen? o schone Dianore,
        Zoo blaakt mijn killich-minne-bloedt, terstond,
        In voegen dat het komt mijn hert door boore.
        En oorzaak word van een brandgrillich beven
        En oorzaak word van een brandgrillich beven
        Stell dan uw lieve lipjens
        Daar voor in de macht,
        Van die u Minne-knipjens
        Als geheiligd acht.
        O Nectar-bus,
        Wen ik u kus,
        Zuigh ik daar uit mijn leven,
        Bestem doch het heilzaam-wit
        Van die u smeekt, en bidt.
      
      
        Maar barst ik te vrij-borstig uit?
        Vergeeff het doch de liefd, die mij doet spreke,
        En kwelen, open-hartig, over-luit;
        Want doe ik snaar, of fluit, maar weinig, smeken
        Het zijn straks tolkers van u Godtlijckheeden
        Het zijn straks tolkers van u Godtlijckheeden
        'k Aanbid u gunst dan als
        een toevlucht in mijn noot,
        Gij zijt mijn Artsenij,
        allenig voor dood.
        Ay reik doch lief,
        Mijn kus-gerieff,
        Stell eens ons wens te vreden;
        Gun dat ik deer verwerff,
        En uwen Dienaar sterf.
      
    
  