
    
      
        Waar ik mij keer', oft' waar ik mij wende,
        Tot klagen vind' ik mij nu gezind,
        Och ed'le jonge aardse bende!
        Hoe langen tijd hebbe ik u bemint.
        Het dansen en springen en vroylykheyd,
        De vreugd maar meest in stilligheyd.
      
      
        Maar nu moet ik met drukkigheden,
        Beklagen mijn bitter verdriet,
        En all' myn' zwaer' ellendigheden,
        En pijnen groot alzo men ziet.
        Och! Mijn jong leven moet ik voorwaar
        Verslijten in veel pijnen zwaar.
      
      
        En ook moet noch mijn hert betreuren,
        Mijn lief die ik te vrijen plag,
        Dat zij mij nooit en mag gebeuren,
        Dit is voor mij zoo bitter geklag,
        Och! Liefste hoe hebbe ik u bemint,
        Zoo waart gij ook tot mij gezind.
      
      
        Waar is dien tijd, waar zijn die dagen?
        Waar is nu onze trouwe min?
        Och! Dat myn' ogen u ooit zagen,
        Het valt mij somtijds in den zin,
        Dan was het mij vreugd zoo ik u zeid,
        Nu is het mij dobbel pynelykheyd.
      
      
        Ok klaar gezicht het welk mij doorstraelde,
        Uw wezen zoet, uwe vriendschap groot:
        Beleefdheid in u niet en faelde,
        Uwe minzaamheid, uwe wangen rood;
        Dit deed mijn hert zoo menige vreugd,
        Met uw te wezen in eer' en deugd.
      
      
        Mijn dienst die ik u presenteerde,
        Dachte mij te wezen u aangenaam:
        Getrouwigheid in ons floreerde;
        Met blijdschap waren wij te zam:
        Wat ik u vraagde wierd niet ontzeyt,
        Als het was in deugd en eerbaarheid.
      
      
        Geen tijd mij deed bij u verlangen,
        Getrouw te wezen was mijnen zin:
        Altijd vond ik mijn hert bevangen,
        Belust tot uwe zoete minn':
        Zoo was uw hert ook zoo het behoort,
        Getrouw waren wij, en een akkoord.
      
      
        Van droefheid dunkt mijn hert te breken,
        Waar heeft het misval mij gesteld,
        De tranen mij van d'oogen uitleken,
        Dat ik mij vind' heel neergevelt:
        Och! Hoe moet ik in bitterheid,
        In zwaren druk nemen afscheid.
      
      
        Och liefste zoet, moeten wij scheiden,
        Het scheiden is mij groot verdriet:
        Den Heer wilt ons altijd geleiden,
        Na zijnen wille die het al voorziet;
        Adieu mijn lief, maakt geen' droefheid,
        Maar peyst op uwe zaligheid.
      
      
        Oorlof nu all' in het generaele,
        Bid God den Heer met vlijtigheid,
        Peyst op de ziel', het is principaele,
        Want het moet van hier al worden gescheid,
        Dient God den Heer, het is korten tijd,
        Om eeuwig te wezen met hem verblijd.
      
    
  