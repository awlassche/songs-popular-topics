
    
      
        NV het Noorder-hek weer klemmend' is gesloten,
        En dat Zefier haar zoete aessem blaast,
        Nu werd dit Paar met alle vreugd begoten,
        Waar in dat elk zijn zieltje smaeckigh ast,
        Vrolijke lusjes,
        Zoete zoetigheid,
        En duizend kusjes
        Zijn haar nu bereid,
        het Geen nimmer van haar scheid.
      
      
        Gewenste tijd, die blijdschap aan komt dragen
        Voor het lieve Paar, gebonden door de Echt,
        Dat nooit geen leed, hoe zoet, mag van haar jagen,
        het Geen door de Trouw is aan malkaer gehecht:
        Lieffelijcke daeghjes,
        Nachjes vol van vreugd,
        Minnelijcke vlaeghjes,
        het Geen het hart verheugt,
        Gij t'saem genieten meugt.
      
      
        Genooden t'saem, wilt des vereende mensen
        Haar zoetigheid vergroten met malkaer,
        Wilt met een dronk haar alle voorspoed wensen,
        En dat haar vreugd mag duren menig jaar,
        Ja nimmer ende',
        Dat geen zwaar verdriet,
        Ramp noch ellende,
        Iemand bij haar ziet,
        Maar het onheil van haar vliet.
      
      
        Speelnootjes, wel waar toe dus lang te beiden?
        Hoe! Meysjes-maets, het is meer als middernacht,
        Ei gaat doch heen en wilt de Bruid geleiden
        Na het zachte Bed, het is vels te lang gewacht;
        Nu zoete schaepjes,
        Geeft haar elk een zoen,
        Wilt u wat draetjes
        En wat vaardig spoen,
        Zij heeft haar tijd van doen.
      
      
        Wel Bruidegom, vriend, het uurtje is verstreken,
        Nu meugt gij gaan bij u geminde Bruid,
        En daar te zam van alle zoetheid spreken;
        Doch eer gij scheid zo drinkt des Roemer uit,
        Denkt wat voor nachjes
        Krijgt gij steeds weer an,
        Doch handelt sachjes,
        Wel gaat blijd'lijck dan
        En houdt u als een Man.
      
    
  