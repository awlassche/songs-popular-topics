
    
      
        IK weet een zoet Meisje,
        Zeer poezel, blank van vleisje,
        Zeer bolletjes en vet:
        Niet slordig, maar altijd net,
        Niet jonk, nog ook te oud,
        Niet bloô, nog ook te stout,
        Maar altijd even vrolijk;
        Ach! was ik met haar getroud.
      
      
        Haar oogjes als twee Zonnen,
        Die hebben mijn verwonnen,
        Mits ieder straaltjen was
        Voor mij een Spiegel-glas,
        Haar neusje zeer wel besneên:
        Zwyg Paris van uwe Helen,
        Hier is het pronk der Maagden;
        Wel waardig aangebeên.
      
      
        Haar lonkjes, haar lachjes,
        Haar borsjes heel zagjes,
        Haar lieffelyke taal,
        Ik roem het altemaal.
        Ja als den Donderaar
        Haar zag, liep zij gevaar,
        Hij zou haar ligt schaken,
        Of het een Europa waar.
      
      
        Haar krulletjes, haar lokjes
        Zijn als zilv're Vlokjes,
        Haar tandjes als yvoor;
        Ach! dat zij mij verkoor
        Al tot haar Deel-genood,
        Ik zoenden haar dood,
        Ach! mogt ik haar omermen;
        Ik ga van Liefden groot.
      
      
        Laat zij mij maar gebieden,
        Het zal terstond geschieden,
        Dat zweer ik bij de Maan
        En bij den Occeaan,
        Gun mij dan, God der Min,
        Dat ik genaden vin,
        Om in den Egt te leven,
        Met die zoeten Engelin.
      
    
  