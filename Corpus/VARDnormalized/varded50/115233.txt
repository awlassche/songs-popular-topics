
    
      
        Verblijd u gij Batavieren,
        Maakt vreugden om en tom,
        Kroon nu met Lauwerieren
        Den Prins d’Oranjen Blom,
        Die heden zijn Trou, Aan een Vrouw,
        Van Konincks bloed heeft verbonden,
        Aan Ducq de Jorrec Kind,
        Die hij zeer bemint,
        Zoo gaf hij zijn trouwe hand,
        Binnen Engelandt.
      
      
        Maria die Edel Princesse,
        Daar alle deugd in blinckt,
        Is nu Wilhelmus Meestresse,
        Op haar Gezondheid drinkt,
        Steekt Pectonnen aan, En laat gaan,
        Den Vierpijl door de Wolken,
        Want ziet den weg aanvaart,
        Maria Stuart,
        Al met u Oranje Blom,
        Haren Bruidegom.
      
      
        Een trein van wel twintig Carossen,
        Al met zes Peerden in,
        Onder het Canon te lossen,
        Daar Coninck, Koningin
        In de eerste Koets zat, die door d’Stadt,
        Des Edel bruyt convoyeerden,
        In de ander Koets naar,
        Daar zat openbaar,
        Die Jonge Oranje blom,
        Met veel Edeldom.
      
      
        Al met Magnificentie,
        Reden te Kerk alwaar
        Zij in Konincx presentie,
        Beloofden trouw malkaer,
        Trompet en Tamboer, Gaf rammoer,
        De Klokken die luiden van vreugden,
        Al om dit Edel Paar,
        Die trouden te gaar,
        Toen reedmen met groten Lof,
        Weer naar Konincx Hof.
      
      
        Alle de Heren van Londen,
        Menig Marquies en Ducq,
        Als des Trou was gebonden
        Boden hun veel Geluk,
        De Tafel gezet, Vol Banket,
        Violen en Bassen kloncken,
        Men dansten paar aan paar,
        Men dronk den Wijn klaar,
        Al op de Gezondheid uit,
        Van Bruidegom en Bruyt.
      
      
        Couragie dan met pleysiere,
        Maakt blijdschap door het Land,
        Laat nu de Wimpels zwieren,
        Den Prins is hier te Land,
        Die met zijn schoon Bruyt, In een schuit,
        Oft Gulden schip was gezeten.
        Hij brengt zijn Liefste mee,
        Die ons haalt de Vree,
        Zal maken met Vranckerijck,
        Door dit Houwelijck.
      
      
        Gij Prinsen wilt u verblijden,
        Maakt vreuhgt aan alle kant,
        U naken beter tijden,
        Heden door Engelandt,
        Dit Edel verbond, Zal de Wond,
        Van de Orelogh haast uit blussen,
        Sa roept dan al viva,
        Met vreugden sa sa,
        Viva ons Oranje Spruit,
        Met zijn Edel Bruyt.
      
    
  