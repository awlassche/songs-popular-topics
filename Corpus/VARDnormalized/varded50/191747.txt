
    
      
        WEireldt met al uwe valscheydt groot,
        Ik wil u gaan versmaden,
        En dikwijls prijzen op de dood,
        Eer zij mij komt verraden,
        'K wil mij voort-aen tot deugd begeven,
        Al hebbe ik geleefd gelijk een beest,
        Gods oordeel hebbe ik zo lang gevreest,
        Ik wil nu gaan beter leven.
      
      
        Mijn dochter schept maar goeden moed,
        Wilt op de dood niet peizen,
        Gij zijt noch jonk g' hebt lange goed,
        Eer gij naar het graf zult reizen,
        Stelt die doch uit uwe hert' en zinnen,
        Gij zijt een dochter rijk en schoon,
        Die boven al de ander spant de kroon,
        Gij moet de weireldt beminnen.
      
      
        Weireldt gij toont m' een schoon gelaedt,
        Gij zoekt mij te bedriegen,
        Gij zijt vol logens en verraad,
        Gij komt hier altijd zo liegen,
        Gij brengt veel mensen in het benouwen,
        Met al uwe beloften zo menig fout,
        Verdoolde mensen die u betrouwt,
        Gij doet mijn herte grouwen.
      
      
        Wilt mij geloven schone blom,
        Stelt phantasijen ter zijden,
        Gij zijt noch jonk, zegt mij waarom,
        Wilt gij u niet verblijden
        Met mij? die u kan doen hanteren,
        Met zo menig fraai en jong gesel,
        Die u zal contenteren zo wel,
        Die u ook zullen charmeeren.
      
      
        'K laat al de jonge gasten staan,
        'K wil God den vader loven,
        'K wil ook uwe grote pracht versmaen,
        Verachten daer-en-boven,
        Al dat de weireldt mij kan geven,
        Goed, geld, rijkdom en alle uwe pracht,
        Die wordt van mij teenemael veracht,
        God is mijn hope en leven.
      
      
        Slechte dochter gij zijt wel zot,
        Dat gij mij gaat versmaden,
        Die u kan geven beter lot,
        Wilt u beter beraden,
        Wilt al mijn vreugden niet verachten,
        Gebruikt den tijd die genuchten zendt,
        Het is mij al eens waar gij belend,
        Als de dood u komt versmachten.
      
      
        O valse weireldt! vol van fenijn,
        Die mij zoekt te verleiden,
        Met uwen schijn al zonder zijn,
        Nu wil ik gaan van u scheiden,
        'K wil in het klooster mij gaan zetten,
        En dienen den Heer JESUS zoet,
        Die mij verlost heeft al door zijn bloed,
        Ik ontvlucht uwe loose netten.
      
      
        Adieu dochter gaat daar gij wilt,
        Gij zult het wel beklagen,
        Als gij in het klooster zijt gestild,
        Een haren kleed moet dragen,
        Van uw oversten zijn versteken,
        Troosteloos zitten hoort mijn bediedt,
        Uwe leven verslijten in groot verdriet,
        Gij zult dan wel anders spreken.
      
      
        Al waar het in het klooster noch zo zwaar,
        Het is daar dat ik moet wezen,
        Volgen den zoeten JESUM naar,
        Mijn Pater noster lezen,
        Al des weireldts genuchten derven,
        Vasten, en naar mijn Celleken gaan,
        God zal mij in zijn rijk ontfaen,
        Als ik zal komen te sterven.
      
      
        Adieu weireldt segh' ik voor het lest,
        'K verlaat u te ene-gader,
        'K schouw' uwe genuchten als de pest,
        'K wil dienen God mijn Vader,
        Die mij hier naermaels zal ontvangen,
        Hier boven in zijn schoon hemel-rijck,
        Laat ons God dienen alle gelijk,
        Hier naar is het dat ik verlangen.
      
    
  