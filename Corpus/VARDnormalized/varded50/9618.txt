
    
      
        AL schijnt menig verlaten
        Van den Here te zijn,
        Lange tijd boven maten,
        In noot, druk oft gepijn,
        God kan zo fijn vertroosten,
        Nooit beter toeverlaat,
        Al gaat het schier ten boosten,
        Hij geeft uitkomst en raad.
      
      
        Raad Abraham heeft vonden.
        Bij den Here, doen hij
        In Canaan was gezonden
        Wt Mesopotamy,
        Hij was ook vrij, wel seere
        Beproefd in zijn ghemoet,
        Hij geloofde den Here,
        In het einde wast al goed.
      
      
        In het eynd is het wel gevaren
        Met Iacob, die onzacht
        Bij Laban twintig Iaren
        Diende dag ende nacht,
        Versmacht, schier van der hitten,
        En van de Vorst subijt,
        In lijdzaamheid bezitten
        Moet men zijn ziel altijd.
      
      
        Altijd Ioseph betroude
        Op den Here gewis,
        Die zijn verdriet aenschoude
        In die gevangenis
        Hij is om zijn verblijden
        Een groot Here ghenomt,
        Men moet al vele lijden
        Eer men ter eren komt.
      
      
        Ere, geluk en vrede,
        Is in het einde gheschiet,
        Caleb, Iosua mede,
        Al door volherden ziet,
        Verdriet, lijden en smerte
        Leed Iob met groot geduld,
        Met troost en vreugd zijn herte
        Heeft God naemaels vervult.
      
      
        Naemaels vervult met vreugden
        Werd David openbaar,
        Die den tijd zijner jeugden
        Was een Schaapherder maar
        Werd daar naar, enen Koning,
        Maar hij hadde veel strijdt,
        Eer hij gekreegh de woning
        Tot Sion met jolijt.
      
      
        Tot Sion op dat schone
        Hoge verheven slot
        Davids Rijk ende Krone
        Bevestigt werd van God,
        Dus wie hier tot, den ende
        Blijft in sHeeren bevel
        Die wordt met s'Heeren bende
        Zalig na dit gekwel.
      
      
        Gekwel heeft ook geleden
        Hanna in s'herten grond,
        Zij heeft stille gebeden,
        Eli zag haren mond,
        Terstond, hij deze Vrouwe
        Heeft gehouden voor dronk,
        God genas al haar rouwe
        Met enen zone jonk.
      
      
        Jonk ende oud veel zielen
        Treurden met groot geklag,
        Die Haman te vernielen
        Al meend' op enen dag,
        Men zag, hoe hij noch moste
        Sterven schandighe dood,
        Maar de Here verloste
        Zijn volk uit alle noot.
      
      
        Noot van honger was binnen
        Samaria, zo dat
        Een Moeder wreed van zinnen
        Haar kind dood' ende at,
        Maar de Stad, kreeg bij hopen
        Spijze met haastigheid,
        De Syriers gingen lopen
        Die haar hadden beleid.
      
      
        Beleid was ook zeer krachtig
        Ierusalem ontstelt,
        Honderd vijf ende tachtig
        Duizend Mannen geteld,
        In het veld, worden verslagen
        Vanden Engel, maar krancxst
        Vloot om zijn lijf t'ondraghen
        Senacharib met ancxst.
      
      
        Ancxst, noot, droefheid, en treuren:
        Was in Bethulia,
        Maar God liet haar gebeuren
        Zijnen troost uit ghena,
        Sara ende den ouden
        Tobias vrij van sa,
        Zijn vertoost en behouden,
        Gelijk ook Susanna.
      
      
        Susanna van de boeven
        Beloghen zijnde zwaar,
        Kwam in een groot bedroeven,
        Haar zuiver herte klaar,
        Maar om haar te bevrijden
        God Daniel verkoos,
        Hij kan zijn volk verblijden
        Alst meest schijnt troosteloos.
      
      
        Troosteloos aas der dieren
        Scheen dat Daniel was,
        Maar uit des Kuils duwieren
        Kwam hij zeer wel te pas.
        Ionas, ook Gods vermogen
        En goedheid wel bevandt,
        Zijnd' uit den Vis ghespoghen,
        En in behouder hand.
      
      
        In behouder hand kwamen
        De Jongelingen drie,
        Wt den Oven te samen,
        En uit de tyrannie
        Ook die van alle kanten
        Waren in groot getal,
        Om vanden Elephanten,
        Te zijn vertreden al.
      
      
        Al schijnen hier vertreden
        De vrom' onder den voet,
        Haar zielen ende leden
        Zijn in Gods handen zoet,
        Den moet, zij niet verloren
        Geven, maar spreken dank
        Gode, die in het bekoren
        Haar geeft enen uytganck.
      
      
        Enen uytganck verleende
        In Asia de Heer,
        Als Paulus niet en meende
        Langer te leven meer,
        Zo zeer, boven zijn krachten
        Bezwaard zijnd' in verdriet.
        Dus die den Heer verwachten
        Te schand' en komen niet.
      
      
        Niet en kwamen tot schanden
        Die Apostelen vroed,
        In kerckers en in banden
        Hadden blijde ghemoet,
        Want goed, haar Consciency
        En wandel was voor God.
        Vrienden laat ons intency
        Hier toe strekken voor slot.
      
      
        Slot is dat God ten fijne
        Die kwade Mensen wreed
        Tot die eeuwige pijne
        Wel te bewaren weet,
        Maar van leed, en ghequelle
        Zijn volk zal maken vrij,
        T'zy Man, Wijf, Iong-gheselle,
        Dochter, wie dat het zij.
      
    
  