
    
      
        OWysheyt! waardste-Pand, geplant
        In het voor-hoofd van het Hemelijk-geslacht:
        o Goddelijke-Bloem! ikroem
        U edelheid, en onbekende-macht.
        o Leyd-star! voor de jeugd,
        o Wortel! van de Deugd,
        o On-waarderelijke-Schat!
        o Opperste-Konst!
        Gij oeffend' u gonst,
        An hem die u vat,
      
      
        o Gave! gaven-rijk, gelijk
        Den Gever zijne giften neder stort:
        o Woekerlijke-Winst! die het minst
        Van des Werelas-gierigaards gewonnen word.
        o On-bevlekte-Maagd!
        Die des levens-Leven draagd:
        Die ik met hart, met ziel bemin:
        Mijn waarde-Olimph,
        Mijn vaardige-Nimph,
        Mijn lieve-vriendin.
      
      
        o Zoete-zoetheid! zoet, gij doet
        Mij zeer verlangen na u lief'lijkheyt:
        Die het Honig overtreft: beseft
        Mijn ziel, waar in haar geur, en lipper leyd.
        o Zegen-rijke-dan!
        o Lommerlijke-schau!
        Beschaduwd, en verkwikt mijn hart:
        Mijn hoogste-vermaak,
        En zekere-baak
        Van de uiterste smart.
      
      
        Mijn schone laat ik u als nu
        Om helzen, lief en gij om-vangd mijn Hoofd.
        Ei! geeft (Vriendinne) gij u mij:
        Mits ik mij gansch'lijk heb an u verloofd.
        Mijn lieve Liefste-lief
        (Die ik met reen verhief)
        Ik kus u trouwe-hand, en mond:
        Ik volge u staag,
        Ik houde mij graag
        In uwe verbond.
      
      
        Gij maakt de mensen wijs, tot prijs:
        o Wijsheid! en diens lere lieffelijk.
        En u heylsame-tucht (vol vrucht)
        Voor-treft het Zilver zelf, in kosten rijk.
        o Voedster van het verstand!
        Gij voed ter rechter-hand'
        Het leven en ter slinker mee,
        De rijkdom, en eer,
        De Heilige-leer,
        Tot ruste en vree.
      
      
        Wel-hem die u verwerfd, en erfd
        U rijke-schatten die onschatbaar zijn:
        Dien steld gij het hoogste-heil zo veil:
        Gij liefd' de waarheid, en geen valse-schijn.
        o Vrucht-baar levens-boom!
        Ia levendige-stroom:
        Hoe zalig is hij die u houd?
        o Peerle! maar neen,
        Noch lichtende-steen
        Noch het nietige-goud.
      
      
        Want hier het beste is (gewis)
        Bij u als drek is, bij een Dyamant:
        Mits gij het geen men noemd, verdoemd,
        Om af te beelden u zeer diep-verstand.
        o Wonderlijk begrijp!
        Van reen gezond, en rijp?
        Die het on-sichtb're grondig toond,
        Hem die u verkiesd,
        En nimmer verliefd,
        Al word hij gehoond.
      
      
        Mijn Zuster, waarde-bruid, ik sluit
        U in mijn borst: vriendin want hij hoord mijn:
        Wel-dien die u hanteerd, en eerd:
        Gij slacht u vee, en schenkt voor hem de wijn.
        Bij u en is geen wens,
        Van de alder vrekste-mensch.
        De vreze-gods is u begin:
        De suyv're-vloed,
        Van het eeuwige goed:
        Is uwe gewin.
      
      
        Gij zijt van God gedaald: gij straald,
        En flikkerd in de nacht van ons vernuft.
        Bij het verstand gij wond: en kroond
        U liever: Schoon hij ook met zinnen luft.
        Gij zijt van eeuwigheid:
        Gij hebt dit al bereid:
        Gij ziet, en hoed ons voor den val.
        o Heerlijk-geschenk!
        Die 'k eeuwig gedenk,
        En volligen zal.
      
    
  