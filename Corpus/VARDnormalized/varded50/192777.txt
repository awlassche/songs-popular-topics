
    
      
        O God die in den Hemel woont,
        En daar van dan u macht betoond
        Op ons de schepsels uwer handen;
        Ei neemt ons in genaden aan,
        VVilt onze zuchten gade slaan,
        En zien op onze offeranden:
        VVy vallen voor u voeten neer,
        Verhoord ons innerlijk begeer.
      
      
        Ons landen zijn ten roof gesteld,
        De vijand doet ons groot geweld,
        En zoekt ons uit ons erf te stoten;
        Daar werd niet als geweld gezien,
        Men ziet de vrome daegh'lijcks vliên,
        En het aller uyr haar druk vergroten.
        O machtig Heer, o sterke Vorst!
        Een ieder na ons leven dorst.
      
      
        Hoe lange zal het onnozel bloed
        Niet anders als een watervloed
        Zo over heele landen vlieten?
        Wanneer zal het verslindend' zweert
        Doch werden van ons af-geweerd,
        En onze haters eens verdrieten,
        De schendery en felle moord
        Daar over al werd van gehoord?
      
      
        Niet eer voor dat u sterke hand
        Ons rukken zal uit dezen brand,
        En onze vijanden vernielen.
        Niet eer voor dat een vast verbond
        Door uwe genaê zal zijn vergont
        Tot troost van alle droeve Zielen.
        Des dag die zien wij te ghemoet,
        Verleend ons die o hoogste Goed!
      
      
        O Vrede-Vorst barmhertig Heer!
        Vertroost ons daegh'lijcks door u leer',
        VVilt alle valsheid van ons weren,
        En alderhande ketterij,
        Versierde dienst, afgoderij,
        Tot schand en smaadheid doen verkeren:
        En schenken d'onvervalschte wijn
        Die ons alleen kan heylsaem zijn.
      
    
  