
    
      
        Schoon dat ik onder het groen,
        Van digt getakte Bomen,
        Aan frisse Waterstroomen,
        Mijn Amarillis zoen,
        het Kan tot mijn Rust niets doen
        Schoon ik met duizend Kussen,
        Mijn Minne-vuur mag blussen,
        En dat mijn Engelin,
        Mij gund haar Weder-min:
        Schoon zij met bitt're Sugten,
        Beklaagt mijn Ongenugten,
        En dat haar teder Hart,
        Heeft Meeley met mijn Smart.
      
      
        Mijn ongelukkig Lot,
        Geeft mij dog alle Dagen,
        Weer nieuwe Stof tot klagen,
        En drift met mij den Spot,
        Dat al mijn Hoop verbrod,
        Dewijl dat mijn Elenden,
        Onmoog'lyk kunnen ende,
        Want hoe ik het keer of wend,
        'k Voorzie een droevig end:
        'k Moet met mijn Schone Huwen,
        Of 'k moet haar bij zijn schuwen,
        En ach! het een, en het aar
        Is beide even zwaar.
      
      
        Mijn hert van jongs af an,
        Had steeds een schrik van het Huw'lyk
        Ik haat dat Juk zoo gruw'lyk,
        Dat ik het niet zeggen kan.
        Mijn Ziel ontzet sig van
        Die strenge Huw'lyks Wetten,
        Die al het vermaak beletten,
        Dat ons de Vrijheid gaf,
        En Dreygd ons tot aan het Graf,
        Met onverbreekb're Banden:
        o Droevige Offeranden,
        Van Hymens Egt-Altaar:
        Wat zijn uw Boeien zwaar!
      
      
        En derv' ik Amaril';
        Zoo zal dat treurig derven,
        het Begin zijn van mijn Sterven:
        'k Weet in des vreemde gril,
        Bijna niet wat ik wil,
        De Liefde trekt mijn Zinnen,
        Om Amarill' te minnen,
        En aan de and're zij,
        Vrees ik de Slavernij.
        O Hemel! wat zal het wezen?
        Ik werd door duizend vrezen
        Gedreven op en neer:
        Geslingert heen en weer.
      
      
        Ach! Schone was uw Hart
        Gesteld gelijk het mijne;
        Gij zoud mij niet doen kwijnen
        In duldelooze Smart,
        En Wanhoop dus benart:
        Door al te strenge proeven,
        Uw Minnaers ziel niet schroeven:
        Geen dwaase Wet van Eer,
        Zouw uw of mij zo zeer,
        (Indien gij mij slegts minden)
        Dus al te Slaafs verbinden,
        Aan yders blinde waan.
        Ach! Engel laat uw raan.
      
      
        In d'eerste Goude tijd
        Wist niemand van dees' Banden:
        Deed Min-sugt hun ontbranden,
        het Was in Onnozelheid,
        Die niemand strikken breyd.
        Een Kusje allenig boeyden
        Hun Zielen, die toen gloeyden,
        In een volmaakter Vuur.
        d'Al-teelende Natuur,
        Erkend geen strenge Wetten:
        Des wil hier eens op letten
        Met Oordeel: Ziel-Voogdes!
        Ach! gij bleefd mijn Matres.
      
    
  