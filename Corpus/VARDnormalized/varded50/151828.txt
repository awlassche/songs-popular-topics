
    
      
        Joseph en Maria heden
        In den Tempel Gods getreden,
        Hoorden met verwonder beyd',
        het Geen van Jesus werd gezeid.
        Simeon kwam daar zeer blijde,
        En haar al gebenedijde.
        Hij sprak Jesus Moeder aan:
        Uw ziel zal een zweert doorgaan.
      
      
        O! laat ons hem loven, prijzen,
        Alle eer, en dank bewijzen
        Met dees' twee bejaarde Lien,
        En ons hert en ziel hem bien.
        Lieve Iesu! stoockt van binnen
        In ons herte het vier der minnen;
        Dat het brande te allen tijd',
        En u Naam gebenedijd'!
      
    
  