
    
      
        O God! zoo hoog in het eeuwig ligt,
        Tot onzer hulp genaderijk gezeten,
        In Liefde, en goedheid ongemeten,
        O Vader ik verhef u in mijn digt!
        Gij gunt me weder op te staan,
        Na dat ik het zonneligt zag ondergaan,
        Dat, als uw gunst, weer het aardrijk gaat beschijnen:
        Terwijl uw ligt
        De nagt verdwijnen
        Doet voor ons gezigt.
      
      
        Wat Lofzang vangen wij nu aan,
        Die met het ligt ons hoop weer zien gerezen
        Van eenmaal dus het eewig Wezen
        Te aanschouwen daar noit dag zal ondergaan?
        Daar staag een schooner morgenstond
        Gerezen schijnt met rozen in de mond
        Van gene nagt bezwalkt, of duisternissen.
        Gun ons o Heer!
        Die noit te missen,
        Als het hier neemt een keer.
      
      
        Verganklijk is het wat wij hier zien,
        En ijdelheid al wat ons kan behagen.
        De zomerlugt spelt onweervlagen.
        En voor den druk gaat onze blijdschap vlien.
        Niets is 'er dat vernoeging baard
        In alles wat ons voorkomt hier op aard.
        Het is alles ijdelheid der ijdelheden
        Wat buiten u
        Hier woelt beneden
        Van uw Liefde schuw.
      
      
        Mag des een worm, een nietig dier,
        Wiens bloed, uit schrik, stremt in zijn bevende aderen
        Met zonden overlaan u naderen?
        Vervul, o Vader, dan met heilig vier
        Zijn dorren geest, op dat hij mag
        Gelouterd en gezuiverd, dezen dag
        Voor uw gezigt ootmoediglijk verschijnen!
        Zoo mag uw ligt
        De mist verdwijnen
        Doen van zijn gezigt.
      
    
  