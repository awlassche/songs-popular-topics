
    
      
        Laat ons Sint Jan bezoeken,
        Die heden is onthooft,
        Die in all' des werelds hoeken
        Ten hoogsten wordt gelooft.
        Het is waardig om te zien,
        Men moet ieder een belie'n
        Hoe dat is geweest gezocht,
        Door Herodes wreed gebod,
        Den Voorloper van onze God,
        En hoe die is omgebrocht.
      
      
        Herodes had te buiten
        Gegaan den Echtenstaet,
        Gelijk gemeen doen Guiten,
        Daar het zelden wel me'e gaat.
        Hij misbruyckten ene Vrouw
        Zonder schaamt, en zonder rouw,
        Ene vuyl' Herodias,
        De Huisvrouw van zijn eyge Broe'r,
        Die boeleerden als een hoer
        Toen Philip' noch levend' was.
      
      
        Zo als dit wierdt vernomen,
        Zo is Sint Jan terstond
        Tot Konings Hof gekomen,
        En opende zijn mond,
        Sprak Hij met een kloek gemoed,
        Ziet Herodes, wat gij doet:
        het Kan, O Koning! Niet bestaan:
        Dat g' uw's broeders Huisvrouw neemt:
        het Is een sak ten hoogsten vreemd,
        Daarom laat haar van u gaan.
      
      
        Maar, ach! dit niet gebeurden,
        De Bij-zit bleef bij hem,
        Haar hart van haat op-scheurden,
        Versteld door deze stem.
        Zij haar best de'e dat Sint Jan
        Wierdt gevangen te stonden an,
        Om dat niet haar vuiligheid
        Jan Baptist meer straffen sou,
        Die uit liefd', ter goeder trouw,
        Straften haar tot zaligheid.
      
      
        En ziet! Hij raakt in handen
        Van die Herodes zond;
        Hij wordt geleid aan banden,
        Om d'wille van zijn mond:
        Die met grote vromigheid
        Had berispt haar dartelheid.
        Weinig was het; zij zocht noch meer:
        Zij zocht te helpen aan een kant,
        Die nu vast lei aan den band,
        Den Voorloper van onze Heer.
      
      
        Zij heeft haar zin verkregen
        Op ene wree manier:
        het Welk niet en dient verswegen,
        Ik zal het verhalen hier.
        het Was Herodes Jaer-getijd,
        Hij was met zijn Hof verblijd,
        Hij had een groot Avondmaal
        Voor zijn Prinsen ingestelt,
        Zo de Schrift ons heeft vermelt,
        Met een Koninklijke praal.
      
      
        Op deze Feest gesprongen
        Heeft Salome een dans
        Zeer aardig, ongedwongen,
        In het by-zijn van de mans.
        Door dit danssen heeft behaagt
        Aan Herodes deze Maagd.
        En hij heeft tot haar gezeid,
        Al eyst gij mijn halve Rijk,
        Of iet anders diergelijck,
        het Zal u worden toegeleyt.
      
      
        Des heeft hij haar gezworen
        Met een godlozen eed:
        het Is ijselijk om horen
        Hoe hij zijn God vergeet;
        Want als zij van hem verzocht
        (het Welk ook knaps wierdt uytgevrocht)
        het Heilig hoofd van Jan Baptist,
        Zo heeft hij vergunt dat hoofd,
        Volgens het geen hij had belooft;
        Ziet! hoe hij zich heeft vergist.
      
      
        Zijn hoofd is dan gegeven
        Aan deze vuyle Meid,
        Die zonder vrees, of beven,
        Dat in een schottel leit.
        En zij heeft het hoofd gebracht
        Aan haar Moe'r, die het had verwacht:
        Welke met een naeld' door-boort
        Heeft de tong van Godes vrind,
        Die in God haar had bemindt;
        Die haar g'leert had Godes woord.
      
      
        In het midden der bancquetten,
        Wierdt het hoofd dus ne'ergeset:
        Elk neerstigh daar op letten,
        Als op het schoonst' bancquet.
        Wie weet hoe dat wierdt bespot,
        Die onthooft was voor zijn God;
        Die zo rijkelijk geloont
        Is geweest van God zijn Heer,
        Die Hem aendoet grote eer,
        Bij den welken Hij nu woont.
      
      
        Hier heb ik nu beschreven,
        Joannes! uwe dood,
        Die zijt zeer hoog verheven,
        Bij God, en Mensen groot.
        Bidt dat ik ook komen mag
        Bij U, na mijn stervens dag.
        Bidt toch, dat die van der Gouw
        (Welker groot Patroon Gij zijt)
        Zijn altijd met U verblijd,
        In des Hemels schoon gebouw.
      
    
  