
    
      
        Het heil van God bereid,
        Dat Hij hier na zal schenken,
        Des Hemels heerlikheid
        Kan geen vernuft bedenken:
        Geen Philo-sophen leer
        Gaf daar van ooit verklaring,
        Als Jezus onzen Heer,
        Door Godlijk’ openbaring.
      
      
        Hij stelde klaar ten toon
        De Zaligheid der vromen:
        Maar dat Hij, Godes Zoon,
        Zelv’ eerst die zouw bekomen,
        In Konings Majesteit;
        Om het eeuwig heerlijk Leven,
        het Geen Hij had toegezeid
        Den zijnen ook te geven.
      
      
        Van dit zijn Koningrijk
        Gaf Hij (schoon arm, verschoven)
        Op aard een heerlik blijk
        Om het elk te doen geloven.
        Hij nam met Hem alleen
        Drie Iongren, die Hij scheide
        Van d’andre, en met Hem heen
        Een hogen berg opleide.
      
      
        Daar (het scheen onmogelik)
        Wierd Hij voor aller ogen,
        Als in een ogenblik
        Met Hemel-glans omtogen;
        Zijn helder aangezicht
        Blonk, als het zon-geschitter;
        Zijn kleed ook, gants verlicht,
        Sneeuw-wit, ja noch veel witter.
      
      
        Bij Hem twee achtbre mans,
        Elias, daar verschenen,
        En Moses, ook met glans
        Bestraald rondom haar henen:
        En hebben Hem voorzeid
        Zijn lijden, en zijn sterven,
        Als ook de Heerlikheid,
        Die Hij daar na zouw erven.
      
      
        Maar Petrus heel verbaast,
        Door het geen hij zag verschijnen,
        Uit vreze, dat wel haast
        Dees’ Hemel mogt verdwijnen,
        Sprak, Here, houw hier stee,
        Laat ons van hier niet scheiden,
        Maar voor U, en die twee
        Drie woningen bereiden.
      
      
        Toen dekt’ een wolk-gordijn
        Dees’ heerlijke vertoning.
        Geen Hemel lang kan zijn
        Van duur, op de aardse woning.
        Men hoorde daar een stem:
        Dit is mijn uitverkoren,
        Geliefde Zoon; en Hem,
        Geen and’re zult gij horen.
      
      
        Hoe word een mens met kracht
        Verrukt en opgetogen,
        Wanneer hem, onverwacht,
        Iet heerlijks komt voor ogen!
        Waar door zijn geest beroerd,
        Niet weet van het aards gewemel,
        Maar word als opgevoerd
        Tot in den derden Hemel.
      
      
        Maar al dat schoon gaat heen,
        Hij kan het niet lang behouwen.
        Ach! die de heerlikheen
        Des Hemels mag aanschouwen,
        (Die boven aards geneucht
        Zijn verre te verkiezen,)
        Geniet de volle vreugd,
        En zal ze noit verliezen.
      
      
        Daar hij bij Godes Zoon
        Geen twee, maar alle vromen
        Zal zien, tot zijnen troon,
        Verheerlijkt, opgenomen;
        En blinken als de Zon
        In het Rijk van God, hun Vader;
        En drinken uit de bron
        Des heils, met hem te gader.
      
      
        O Hemels ziel-vermaak!
        Wie word daar toe verkoren?
        Die, na die Hemel-spraak,
        De Zone Gods zal horen;
        Hem volgen in zijn Leer,
        En in zijn heil’ge treden;
        Voor al, als hier zijn Heer,
        Veel bezig in Gebeden.
      
      
        Zie, hoe Hem, op zijn Be’e,
        Dit Godlijk Licht bestraalde;
        En onder het Bidden mee
        Gods Geest op Hem neerdaalde
        Die sterk tot God genaakt
        Met bidden, danken, loven,
        Word van zijn Geest geraakt,
        En opgevoerd na boven.
      
    
  