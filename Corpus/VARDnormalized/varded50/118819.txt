
    
      
        Mijn Jezus, zoud ik u voortaan niet minnen?
        Met al de kracht van ingespannen zinnen,
        Daar ik u heb in het heiligdom aanschoud,
        Gelijk een Zon van heil'ge helderheden,
        En bron van troost, een zee van zaligheden,
        Een eed'le paarl in blinkend Hemels goud?
      
      
        Uw schoonheid gaat den Absalon te boven.
        Uw glans doet die van Salomon verdoven;
        het  Verschijnd, verblikt, verbleekt al wat ooit blonk
        Noit kwam uit oog zo zoet een liefde stralen,
        Geen kus en mag bij uwe kussen haalen,
        Daar uwe gunst mij vriend'lijk me'e beschonk.
      
      
        Dewijl ik dan uw liefde heb genooten,
        Zo strooms gewijs in het herte uitgegoten,
        In het midden van devote oefening;
        Terwijl mijn geest met heil'ge innigheden
        U loofde in Godvruchtige gebeden:
        Genietende uw zoete troeteling.
      
      
        Och! mogt ik nu voor uwe voeten leggen,
        En schreyende zo zonder zeggen zeggen,
        Hoe diep uw min mijn ziel is ingeprent!
        Och! was zij le'eg, om met die min te vullen,
        Waar door altijd mijn zinnen tragten zullen
        Na u, die zij veel meerder waardig kend,
      
      
        Mijn Heer! het en zijn geen herteloose woorden.
        In zuiv're trouw met recht liefde-koorden
        Wil ik aan u voor eeuwig zijn gehegt.
        Wat ik moet doen, of lijden, hoe mij dragen,
        Om met bewijs van lief u te behagen?
        Spreek, lieve Heer! want ziet ik ben uw knegt.
      
      
        Al wat gij liefd, dat zal ik gunst bewijzen,
        Al wat gij haat, dat is mij een afgrijzen:
        Ik ben der Wer'ld en zij aan mij gekruist:
        Maar al mijn lust zal tot de vromen wezen,
        Waar in ik uw gelijkenis kan lezen,
        En zien het beeld uws heiligheids gehuisd.
      
    
  