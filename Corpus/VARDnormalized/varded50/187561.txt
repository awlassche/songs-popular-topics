
    
      
        O Spruitjens teer!
        Die van God zijt verkoren
        Te werden in geplant
        In uwe Heer,
        Den Wijn-stok hoog geboren:
        Bid altijd om bijstand,
        Op dat Gods hand
        U altijd mag versterken,
        Dat gij overvloedig werd
        In alle goede werken.
      
      
        Want all’ de geen,
        Die God geen vrugten draagen,
        Die werden uit geroeid.
        Hier om elk een,
        Die Gode wil behaagen,
        Ter deugden u tog spoeid;
        Op dat gij groeid
        In den Wijn-stok verheven:
        Zoo dat gij hier door den Heer
        Verheerlijkt in u leven.
      
      
        Want die in hem
        Goe vrugten komt te draagen
        Werden gereinigd meer:
        (Dus luid zijn stem)
        Hierom wild g’ hem behaagen,
        Houd an met bidden zeer,
        Op dat den Heer
        U Spruitjens wil bedouwen,
        Dat gij door zijn Geestes hulp
        U vast aan hem moogd houwen.
      
      
        Vrienden, wenst gij
        het Ontvangen des Heren zegen,
        Daal altijd in ootmoed;
        Op dat gij blij,
        Als enen zoeten regen,
        Ontvangt in uw gemoed
        De stromen zoet,
        Die Gods fontein uit gieten,
        Waar door dat uw spruitjen teer,
        Zijn wasdom moet genieten,
      
      
        Kom nimmermeer
        U zelven te behaagen
        In deugden groot nog kleen:
        Want die den Heer
        Haar werken voor gaan draagen,
        Gelijk den Pharizeen,
        Schoon zij gebe’en
        En Offer komen draagen,
        Zoo en konnen zij nogtans
        Den Here niet behaagen.
      
      
        Maar die hem klein
        In ootmoed komt versmaaden,
        Gelijk den Toll’nar de,
        Die is meer rein
        Voor God, en krijgt genaade,
        Tot zijner ziele vree;
        Die zoo zijn bee
        In ootmoed uit kan gieten,
        Die zal daag’lijkx meer en meer
        Den zegen Gods genieten.
      
      
        Vergeet altijd
        U deugden uit genomen,
        Op dat gij niet en rust
        Voor uwen tijd,
        Eer dat gij zijt gekomen
        Tot voller zielen lust:
        Want die zijn rust
        Neemt in begonnen deugden,
        Die verkrijgt den prijs nog niet
        Van des Hemels volle vreugden.
      
      
        Maar die getrouw
        Blijft op des Heren wegen,
        Volstandig tot den end’,
        Zonder verflouw’,
        Ontvangt den vollen zegen,
        Die word van God gekend;
        Schoon hij ellend
        Een tijd lang hier moet lijden,
        Nogtans zal hij met den Heer
        In eeuwigheid verblijden.
      
    
  