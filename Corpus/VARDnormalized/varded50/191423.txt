
    
      
        O God, tot u is het dat ik schrei,
        het Zij dat de Zon mij komt beschijnen
        En doet de donckre Nacht verdwijnen
        het Zij dat die met haar zwerte sprei
        Al wat beneden is komt dreigen:
        Wilt tot mijn bee uw ore neigen.
      
      
        Mijn ziel, nu zat van tegenspoed,
        Had mij bij na geheel begeven,
        Ik was aen’t einde van mijn leven,
        Geen warmte wasser in mijn bloed,
        Ik was heel zwak, en zonder krachten,
        En bij de doden nu te achten.
      
      
        Ik was al onder die geteld
        Die in den strijdt door’t zwaard verslagen
        Een duystren grave zijn gedragen,
        Die in het vergeetboek zijn gesteld
        Noch meer in uw gedachten leven:
        Van uwe hand en hulp begeven.
      
      
        Gij hebt mij in een kuil geleid
        Daar ik door dikke duisternisse
        Het licht als in een afgrond misse;
        Op mij valt uwe grimmigheid;
        Gij doet uw zware water-baren
        Mij stolpen over hoofd en haren.
      
      
        Geen man, die mij van eertijds ken,
        Laat zich ontrent mijn lijf meer vinden;
        Gij maakt dat ik mijn naaste vrinden
        Tot enen groten grouwel ben.
        Ik ben bezet en dicht besloten
        En zie niet hoe ’ker deur zal stoten.
      
      
        Dewijl mijn ziel geen uitkomst vindt
        Schrei ik tot u, mijn ogen treuren,
        Och, mocht u bijstand mij gebeuren!
        Och, wierd ik weer van u bemint!
        Tot u, o Heer, strek ik mijn ermen,
        En ben den gansen dag aen’t kermen.
      
      
        Zult gij doen wonder aan de don?
        Of zullen die ter kuil uit rijzen
        Om u de wereld deur te prijzen
        En stellen uwen lof ten toon?
        Zal men uw eer in het graf vertellen
        En uwe goedheid in der hellen?
      
      
        Wie zal van uw gerechtigheid
        En van uw wonder-wercken weten
        In het land daar het alles werd vergeten
        En in het eeuwig duister leit?
        Maar ik roep u des morgens aan,
        Laat u mijn bee ter herten gaan.
      
      
        Waarom is het dat gij mij verstoot?
        Hoe lang zult gij mij van u jagen?
        Ik ben van mijne jonge dagen
        Bedrukt en worstel met de dood;
        Ik draegh u schrikken, die mij rakken
        En mijn gemoet vol twijfels maken.
      
      
        De vlam uws gramschap grijpt mij aan,
        Uw hand is tegen mij geheven
        Uw dreygementen doen mij beven
        En als een bloem des velds vergaan,
        Die mij omringen alle dagen
        Met nieuwe schrik en versche plagen.
      
      
        Door u is het dat mijn metgenoot
        En mijn bekende van mij wijken,
        Daer’s niemand, die na mij komt kijken,
        Ik ben van man en maagd ontbloot;
        Door u verlies ik al mijn vrinden
        Om dat ze mij in lijden vinden.
      
    
  