
    
      
        ACh Herderin! Ootmoedig,
        Knielt uwen dienaar neer,
        Wiens zieltjen overvloedig
        Bedroeft is meer en meer,
        Bedroeft godin, om weder-min,
        Verkoelt mijn brandent herte,
        Ach Silvia, 'k bid om gena,
        Troost mij in deze smerte.
      
      
        O Goddelijk vermogen!
        O wonderlijke kracht,
        Mijn geest die wordt gebogen,
        En door u gunst gebracht,
        Om Silvia, te volgen na
        Te vleien, en te smeken.
        Ach ziels-fonteyn! o Maget rein!
        Gunt mij eens tijd te spreken.
      
      
        Ik weet Godin met reden
        Waar uit mijn Liefde spruit;
        Als mijn genegentheden,
        O uitverkoren Bruyt.
        U zoet gezicht, is als een schicht,
        Het doet mijn zieltje krenken,
        U zoete mond, mij het hert doorwont,
        Als ik daar aan gedenke.
      
      
        Ach Silvia! ziet neder,
        Ziet wie hier voor u leit,
        Gebogen, en komt weder,
        Bidt om medoogentheyt.
        Versacht u zin, vertrouwt mijn min
        Ach wijze Koninginne,
        Lief ik verwacht, met droeve klacht,
        U lieve weder-minne.
      
      
        O Zon, o gulde stralen!
        Laat doch u klaar gezicht
        Eens door de wolckjes dalen,
        Gunt mij, het minste licht,
        Laat mij van ver, o Morgen-ster!
        U straeltjes zoet beschijnen,
        Op dat mijn pijn, verlicht mag zijn,
        En door u glants verdwijnen.
      
      
        Ach Zieltje die gestengelt,
        Gestrengelt is door mijn,
        Gesmolten en gemengeld,
        Och mocht het waarheid zijn,
        Mocht ik op aard, hier zijn gepaard,
        Met u in ware deughden,
        Het sou voor mijn, gedurig zijn
        Een zoet gewenste vreugde.
      
      
        Lief heb doch mede-lijden,
        Zo gij in u bevind,
        Iets dat mij kan verblijden,
        Een vonckje dat gij mint,
        Want ik ben dijn, en gij zijt mijn,
        Als gij u laat bewegen,
        Mijns herten vreugd, mijn ziels geneught,
        Waarom zijt gij mijn tegen?
      
      
        Terwijl u zoete ogen
        Niet zien op des werelds staat,
        Noch op een groot vermogen,
        Op glory die vergat:
        Maar op de deugd, welk is u vreugd
        Op een Godtsaligh leven,
        Hoe kan het dan zijn, of gij zult mijn
        Ook weder-liefde geven.
      
      
        Of doet u vreze schromen?
        Ei zegt mijn veld-godin,
        Of hebt gij voor-genomen
        Te leven zonder min?
        Ben ik onwaar, of bot van aard,
        Of wilt gij mij beproeven?
        Mijn treurig hert, wilt met geen smert
        Door veynsery bedroeven.
      
      
        Mag ik u niet betrouwen,
        Ach Lief, dat doet mij wee,
        O min, o duizend rouwen
        Dit is mijn laatste bee,
        Aan u Prinses, aan u voogdes,
        Met zoet en aardig smeken,
        Geeft mij gelei, al eer ik schei,
        Dat ik u eens mag spreken.
      
    
  