
    
      
        Laat ons met hel geklangh
        God zingen een gezang,
        Voor zijnen milden zegen:
        Die alles wat er leeft,
        Haar spijs' en voedsel geeft
        Den zoeten Douw en Regen.
      
      
        Want al (om onzent wil)
        Geeft God gerust en stil,
        Het geen wij konnen wensen:
        Al wat de rijke Zee
        Voor lekkernij brengt mee,
        het Is alles voor de Mensen.
      
      
        Zo haast de jonge vrucht
        Des Moeders schept de lucht,
        Is hem zijn voedsel open:
        Terstond komt Godes hand
        Hem leiden in een Land
        Daar alles is te kopen.
      
      
        Ons Moeder, d'Aerden schoot,
        Al wat ze voed en poot:
        Al wat ze schaft voor vruchten:
        het Is alles voor den Mens:
        Of tot zijn lust of wens,
        Tot nut of tot genuchten.
      
      
        Ja wat de Locht door-snijt,
        En op zijn wieken rijdt,
        Is voor den Mens ten besten:
        Zelf het ongetemde Vee,
        In Dal en Bergen mee,
        In Bossen of gewesten.
      
      
        Het Koren dient tot spijs,
        Tot drank gelijkerwijs,
        De Wijn-ranck is zijn jeughde:
        De Os, het Schaep, en het Swijn,
        De Haas en het vet Konijn,
        Dient alles tot zijn vreugde.
      
      
        het Ondankbaar Adams zaad
        Dit niet eens gade slaat,
        Maar blijft aan het aardse hangen:
        En woelt hier alzo zeer,
        Ja het kent nauw zijnen Heer:
        Van wien hij het heeft ontvangen.
      
      
        Maar een herboren Geest,
        Die God den Here vreest,
        Brengt op de reuk-altaren
        Den offer van het gemoed,
        En dankt God die hem voed,
        En eeuwig zal bewaren.
      
    
  