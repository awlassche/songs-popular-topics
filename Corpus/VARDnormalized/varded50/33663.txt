
    
      
        EEn Paradijs heeft God geplant,
        En dat versierd tot des mens vermake,
        Met kruiden, bomen alderhant,
        Met vrughten zoet van smake.
      
      
        In het midden was 'er een Fontein,
        Waar van vier vis-rijke Revieren
        Doorvloeden dat playsante plein,
        Door alle zijn quartieren.
      
      
        De Vogelkens van alle soort,
        Versierd met haar gekleurde pluyme,
        Die zongen daar wel zoet akkoord,
        En vlogen door het ruyme.
      
      
        Voorts, alle Dieren groot en klein,
        Door de geblomde groene weye,
        Die vonden haar spijs in het gemeyn,
        In deze schoon contreie.
      
      
        Hier heeft God Adam ingestelt,
        Den aldereerst geschapen mense,
        Om dat hij souw bewerken het veld,
        Na zijn playsier en wensche.
      
      
        Gods eigen beeld was hij gelijk,
        Met wil, memori, en verstande:
        Van alle grati was hij rijk,
        Van deughden alderhande.
      
      
        En God gaf hem ook heerschappij
        Over de beesten al te samen,
        En Adam riep ze hem al bij,
        En gafs' haar eigen namen.
      
      
        Maar zijns gelijk men niet en vond,
        Die zoude kunnen hem gerijve;
        Dus maakten God met korten stond,
        Van een zijn Ribb' een Wijve.
      
      
        Een Wet gaf God haar in het gemeen,
        Dat s' altijd zoude moeten derven
        De vruchte van een boom alleen,
        Of dat zij zoude sterven.
      
      
        Het hels Serpent, uit groten haat
        Tot God en het menselijk geslaghte,
        Wroght in de Vrouwe zo veel kwaad,
        Dat hij s' tot zonden braghte.
      
      
        Hij braght haar tot de hoovardy,
        Gij zult dan zijn gelijk als Goden,
        Daarom eet van de vrughte vrij,
        Al isse u verboden.
      
      
        Uwe ogen zullen open gaan,
        En alle dingen zult gij weten,
        En alles goed en kwaad verstaan,
        Als g'hier van hebt gegeten.
      
      
        De Vrouwe krijgt een groot begeer,
        Om alles goed en kwaad te weten,
        En om te zijn als God de Heer,
        Gaat zij de vruchte eten.
      
      
        En zij geeft Adam haren Man
        Ook meed' van des verboode vrughten,
        En Adam die eet daar ook van,
        Dat doet ons alle zuchten.
      
      
        Want hij hier door verliest den staat
        Van zijn onnozelheid opreghte,
        En wordt genegen tot al het kwaad,
        En wordt der zonden kneghte.
      
      
        Hij wordt van alle grati bloot,
        Die God hem mild'lijk had gegeven,
        En hij verdiend de bitter dood
        Van dit en het eeuwig leven.
      
      
        Uit het Paradijs wordt hij gejaagd
        Met zijne curieuse wijve:
        Dus al het geslaght, het is waard beklaeght,
        Moet in ellende blijve.
      
      
        De grondeloose goedheid Gods
        Wordt tot barmhartigheid bewegen,
        En voor de noot des tweede doods
        Heeft Adam troost gekregen.
      
      
        Ziet, tussen het Serpent en Vrouw,
        Laat God een vijandschap bezetten,
        Dog dat zij met haar saet nog souw'
        het Serpent zijn hoofd verpletten.
      
      
        Dat is, als dat nog van de Vrouw
        Gods Zone werden souw geboren,
        Die des menschs geslaght verlossen souw,
        Dat anders was verloren.
      
      
        En zo den mense maken vrij,
        En sterk door Goddelijke grati,
        Waar door hij mag tot allen tij
        Verwinnen qua tentati.
      
      
        En dienen zo zijn Schepper goed,
        In deugd en Goddelijke minnen,
        En dan gelukkig met voorspoed,
        Het eeuwig leven winnen.
      
    
  