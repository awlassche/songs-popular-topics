
    
      
        Mijn Ziele wilt doch niet beminnen
        Een leven dat zo haast vergaat:
        Maar tracht daar na met hert en zinnen
        Dat eeuwig duert, en vast bestaat.
      
      
        Dit leven is een daag’lijcx sterven,
        En wordt van aanbegin beschreyt,
        Dit leven is een stadig zwerven
        Vol ongemak en zwarigheid.
      
      
        Klimt henen op door zoet verlanggen:
        Daar nimmermeer de Ieucht veroud,
        Geen eynd’ en is van heyl’ge Sanggen,
        En daar de vreugd niet op en houdt.
      
      
        Indien u schoonheid kan vermaken,
        Daar zal ze zijn gants zonder vlek:
        Zo dat geen leed haar rood zal schaken,
        In eeuwigheid vrij van gebrek.
      
      
        Daar zullen zij, die nu gaan kwijnen
        En zuchten onder het heilzaam kruis,
        Gelijk de Zon zeer heerlijk schijnen,
        En blinkken in des Hemels Huis.
      
      
        Al wat gij wenst of kond bedenkken,
        Dat zal daar zijn in overvloed:
        Want God die zal de zijne drenkken
        Met beken der wellusten zoet.
      
      
        Onmog’lijk is om uit te spreekken
        De vreugde die daar wezen zal,
        Het goede zal haar nooit ontbreekken
        Door hem die alles is in al.
      
      
        Zendt derwaarts dan al u gedachten,
        Laat die daar heen gerichtet staan,
        En wilt u Bruidegom verwachten,
        Om een-maal met hem in te gaan.
      
    
  