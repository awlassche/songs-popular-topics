
    
      
        Steld, steld mij eens uw gunst, o Kloris, open,
        Laat niet mijn hert vergeefs u liefden hopen,
        Ontsluyt u lieve mond
        Tot heling van mijn wond,
        Dewijl mijn hert vol drift haakt na u trouw verbond.
        Laat van u uitstel af,
        Gebruik niet tot een straf
        Dat   u natuur tot troost van ware minnaars gaf.
      
      
        Weerhoud u min niet door een lastig vrezen
        Als of mijn drift mogt onstandvastig wezen;
        Geenszins, want mijn gemoed
        Wierd noit door drift   gevoed
        Die slegts ontstont uit lust of een geveinsde gloed.
        Ik boog mij voor de troon
        Van uwe deugd, wiens schoon
        Mij meer ontfonkte als de schigt van Venus Soon.
      
      
        Mijn min, gevest niet op de glans der Ogen,
        Nog op het goud, nog staatsugt , nog vermogen,
        Verkeerd   noit door de tijd,
        Nog vreesd voor dwang nog nijd;
        Haar drift staat vast en werd noit van haar   verlijd.
        Vertrouw dan op mijn hert,
        Bevry het van de smert
        Waar mee door uitstel het dus lang gepijnigd werd.
      
    
  