
    
      
        'TWert eenmaal tijd van scheiden en vergaren,
        De een Zeebaar slaat vervolgens d'andre baaren,
        Zoo vliecht de tijd die nimmer stille staat.
        De vreugden die wij dikmaals t'zaam genooten,
        En u noch mij in het minste niet verdrooten,
        Sturf vroeg te laat.
      
      
        Wat hebben wij in zoete minneryen,
        Elkaar gestreelt, gekust, en dan bij tyen,
        het Vermakelijkst genooten dat de min,
        Op aarde kan een trouwe minnaar schenkken;
        Uw vriendlijk oog, uw zuchten, lachen, wenkken,
        Steelt yders zin.
      
      
        Astré, als gij met opgeschorte kleden,
        Als een Diaan met mij door het veld gingkt treden,
        Of menden op de wagen het weeldrig paard;
        Zag elk u aan voor d'eelst' der Amazoonen,
        Pentezile, plag haar zoo te vertonen,
        Bij het bloedig zwaard.
      
      
        Ach als ik denk aan Voorburgs groene weyen,
        Daar wij van het paard, gestegen, met ons beyen,
        Neêrdooken dicht bij d'edle waterkant;
        In schaduwe en het gelommerte van d'elzen,
        Hoe zoetjes bluschte ik toen met u t'omhelzen,
        Mijn minnebrant!
      
      
        Astré, helaas! ik moet u nu verlaten,
        Door noot geperst, maar nimmer zal ik haten,
        U die mij zoo veel weelde en wellust schonk.
        Schoon dat ik u mijn Engel nu moet derven,
        Zal mijn gedacht' in uwe nooit versterven,
        Daar blijft een vonk.
      
    
  