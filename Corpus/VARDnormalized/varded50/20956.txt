
    
      
        O mijn Heer! o mijn Heer!
        Wat voor een grote eer
        Hebt gij aan mij bewezen!
        Dat gij verlaat uw's Vaders schoot
        Om mij (die was van deughden bloot)
        Van zonden te genezen.
      
      
        Gij zijt hier op dit dal
        Gekomen in een stal,
        Geswachtelt in de doeken:
        U bedde was een bondel strooys,
        Gij kout en stijf lach op wat hooys,
        Dus kwaamt gij, Heer, mij zoeken.
      
      
        Gij besne'en, gij gewondt
        Geweest zijt om mijn sond',
        Om die gij bitter weenden:
        Dit was de re'en van u gezucht,
        Om dat ik was van u gevlucht;
        Hierom gij zwaarlijk stenden.
      
      
        Gij om mij hebt geslaeft,
        Om mij hebt gij gedraeft
        Bij dagen, en bij nachten:
        het Was all' om mijne ziel te doen,
        Van Satan woud gij die behoe'n,
        Hier na gij altijd jachten.
      
      
        Gij zweet bloed, gij zweet bloed,
        het Welk ne'erloopt als een vloed
        In d'hof van Olyveten,
        Waar gij van Iudas zijt verra'en,
        Wien gij veel vrindtschaps had gedaan,
        Die hij had gants vergeten.
      
      
        Van den voet, tot het hoofd,
        U lichaam is doorklooft
        Met zwepen, ende roeien.
        Zo wiert uwe weldaad, Heer, geloont,
        Dat gij met doornen wiert gekroond,
        Door wien de doornen groeien.
      
      
        Aan het kruis, aan het kruis
        Heeft u het vuil gespuis
        Met wreedheid uytgespannen.
        Gij zijt bespot, en uytgelacht,
        Als ene Guit zijt gij geacht
        Van Vrouwen, en van Mannen.
      
      
        Ach! mijn Heer! ach! mijn God!
        Hoe ben ik noch zo zot,
        Dat ik u niet wil minne?
        Ik ken mijn schuld, het is mij leed,
        Ik bidd' u, Heer, mijn kwaad vergeet,
        Ik zal nu gaan beginnen.
      
      
        Wat wilt gij, wat wilt gij
        Nu hebben, Heer! van mij?
        Wat is doch u begeren?
        Gij wilt dat ik de zonden vlij,
        Gij wilt dat ik van zonden vrij
        De deughden ga vermeren.
      
      
        het Zal geschie'n, het zal geschie'n,
        Ik zal de zonden vlie'n,
        'k Zal mijn tot u begeven.
        Heer Iesu! ik u dienen zal
        Zo lang ik ben op d'aerdtsche dal,
        Gunt mij het eeuwig leven.
      
    
  