
    
      
        IK groet u schone Silvia geprezen,
        Ach Liefje zoet! laat ik uw Dienaar wezen,
        Gij komt mij in het gemoet, Ach! mijnen Engel zoet,
        Als ik u Maget zie, verandert mijn gemoet:
        Mogt ik verÃ«nigt zijn,
        Ik met u, en gij met mijn,
        Dan was mijn hert uit al de druk en pijn.
      
      
        Zoete Herd'rin, gij zijt mijn welbeminde,
        Geen schoonder is 'er op de waereld te vinden,
        Want uwe roodermond, Uw borsjes appel rond,
        Die hebben mijn het diepste van mijn ziel doorwond,
        En uwe roodermond,
        En uw lipjes als koraal,
        Uw oogjes staan zoo helder als kristaal.
      
      
        Zoet Herder zoet, houd op van zoo te klagen,
        Ik wil mijn Vee te Velden in gaan jagen:
        Of meend gij dat een Maagd, uw lammenteren agt;
        Om dat een Herder doet zoo zoet zijn minneklagt;
        Neen Herder! ik moet gaan,
        En mijn schaapjes blijven staan,
        Want al uw klagen is om niet gedaan.
      
      
        Laat mij uw Vee en Schaapjes helpen weiden,
        Want voor de Wolf zal ik ze wel bevreiden,
        Met mijnen Hond en mijnen Herders staf,
        Zal ik ze van de Kooi wel helpen drijven af;
        Ik zal u in het groen,
        op mijn Fluit veel eer aandoen;
        En spelen een Lied g'lyk de Herders doen.
      
      
        o Schalk! o Vos! hoe kunt gij Herder spelen,
        Met uwen mond zoekt gij mijn hert te stelen,
        Al door het zoet gevlei: Raakt menig in geschrei,
        Een Maagd moet voor haar zien, dat zij niet raakt in lei,
        Gelijk men nu wel ziet,
        Raakt 'er menig in het verdriet,
        En ach! ik gelover de Harders niet.
      
      
        Ach Herderin! mijn Silvia geprezen,
        Ach Liefje zoet! laat ik uw Dienaar wezen;
        Zie daar, daar is mijn hand, mijn trouw tot onderpand,
        Mijn Engel, mijn Beminde, schoonste van het Land,
        Mijn Schaapjes weest verheugd,
        En ik zal in eer en deugd,
        Een kransje uw gaan vlegten voor de jeugd.
      
      
        Zoet, Herder zoet, houd op van zoo te leven,
        Ik ben van sinds om u mijn trouw te geven,
        En ik schenk u mijn hert, en dat voor alle smert,
        Om dat gij mij getoond hebt een zoo'n trouwen hert,
        Plukt Bloemen en het Kruit,
        En vlegt Kransjes voor de Bruit,
        Daar mede is alle mijn klagen uit.
      
      
        Verlaat Bachus baan, lieve Veld Godinne,
        Spelt nu het spel, laat het Muziek beginne,
        Want Venus die plukt zijne vrugten abondant,
        En Bachus die staat met een glaasjen in de hand
        Nu laat ons vrolijk zijn,
        En drinken nu lustig wijn,
        Verheugen onze geest op deez' Bruiloft fijn.
      
    
  