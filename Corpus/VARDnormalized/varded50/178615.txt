
    
      
        'k BEtrouwe op God, den Here, met mijn harde;
        Hoe zegt gij tot mijn ziele dan: Zwerf heen
        Naar uw gebergte, o vogel? 'k Zie met smarte
        En onlust, dat de bozen, groot en kleen,
        Met stijven boog hun scherpe pijlen schikken
        Op hunne peeze, om tegens recht en reen,
        In het donker naar het oprechte volk te mikken.
      
      
        Voorzeker word de grondvest omgestooten:
        Wat heeft toch de rechtvaardige gedaan?
        De Heer, wiens oor nooit voor hem is gesloten,
        Komt in het paleis der heiligheden staan.
        Des Heren troon is in den hogen hemel,
        Zijn ogen zien de mensen kindren aan,
        En proeven ze in dit ondermaans gewemel.
      
      
        De Heer proeft hen die hier rechtvaardig leven,
        Maar het godloos volk, dat boos geweld bemint,
        Haat zijne ziel: hij zal ene regen geven
        Op hen, van vier, en strikken, door den wind,
        Die krachtig stormt, gestijft en aangedreven,
        Met zwavelstof gemengd, die het al verslindt:
        Dit is het deel huns bekers als zij sneven.
      
      
        Want des hemels Heer is heilig en rechtvaardig,
        Zijn lust is tot gerechtigheit en deugd;
        Zijn aangezicht aanschout hun die hier waardig
        Hem leven, in oprechtigheit en vreugdt.
        [Zijn koningrijk zal hij voor hun bereiden,
        Wanneer de ziel, in God haar heil verheugt,
        Zal nimmer van het gezicht zijns aanschijns scheiden.]
      
    
  