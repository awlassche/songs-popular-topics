
    
      
        O Jesu, lieve Here,
        Wanneer zal zijn den dag ?
        Dat ik met meerder ere,
        U altijd prijzen mag.
        Ziet aan, o ! Here, mijn grote nood,
        Hoe ik hier lef ellendig,
        Als in een sta'ghe dood.
      
      
        Ik ben te zeer gebonden
        Aan dees' verdorven aard,
        Dit lichaam snood' der zonden,
        Mijn Ziel te zeer bezwaard.
        Ik kan, o ! Heer, gherusten niet,
        Mijn vijand is van binnen
        En doet mij staegh verdriet.
      
      
        Hoe lang zal ik dus zwerven ?
        Op Aerd', een vreemd'lingh zijn,
        In bang verdriet noch derven,
        O ! Heer, u zoet aanschijn.
        Ik werd' alhier bespot, gehaat,
        Faem-roovelijck beloghen
        Van het overspelig zaad.
      
      
        Och ! door het groot verlangen
        Om u te mogen zien,
        De tranen langs mijn wangen
        Als Peer'len dikwijls vlien,
        Ik roep bedroeft hoe langs, hoe meer,
        (Door liefde aen-ghedreven)
        Komt haest'lijck, Jesu Heer.
      
      
        Ik zie u te gemoete
        All' uyren van den dag,
        Met wens, dat ik u groeten,
        Met vreugd omhelzen mag.
        O ! Heer, niet langer en verbeid,
        Ziet hoe mijn Ziel inwendig
        Altijd van liefde schreyt.
      
      
        Gij komt mijn herte trekken
        Om mij u Trouw te bie'n,
        Dit doet mijn Liefd' opwekken,
        Och ! mocht ik tot u vlie'n
        Uit dit bedroefde Tranen-dal:
        Wanneer zal het u believen,
        Dat ik op-varen zal ?
      
      
        Och ! laat mij haast aanschouwen
        U grote Majesteit,
        Om Bruiloft eens te houwen,
        Die gij al hebt bereid
        Voor u zeer dier-gekochte Schaer,
        Dat ik die nu moet derven,
        Elk uyr schijnt mij een Jaar.
      
      
        Gij hebt mij al doen smakken
        Een voorsmaak in het ghemoet:
        Dit doet mijn Ziele hakken
        Na het adersoetste Zoet.
        De schoonste Schoonheid bij u is,
        En Rijkdom, Staat, en Eren,
        het Welk ik hier alles mis.
      
      
        Bij u is vreugd ten vollen,
        Die hier nooit oog en ziet,
        Mijn Ziel is nu aan het hollen
        Ik kan die temmen niet:
        Ei ziet ! hoe vyerigh dat zij woelt,
        Om dat ze maar een Proefjen
        Van uwe gunst gevoeld.
      
    
  