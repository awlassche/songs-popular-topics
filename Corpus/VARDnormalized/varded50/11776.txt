
    
      
        ALs Salomon de Koning,
        Zat in zijn troon, en Davids Scepter swierde,
        Kwam in zijn Hof en woning
        Een ieder Mens die zijne wijsheid vierde:
        En onder al, in dit geval,
        Twee Vrouwen licht en moedig,
        Die recht verzochten, en hare klachten brochten,
        Zeer verwoedig.
      
      
        Heer Koning met ons beiden,
        Alleen in huis, zijn wij in kraam bevallen:
        Wilt onze pleit doch scheiden,
        En acht niet op des andren ijdel rallen:
        Des heeft mijn Soon, en zij haar doo'n,
        Weer in mijn schoot gedragen,
        Dies ik de smerte, Heer Koning in mijn herte,
        V moet klagen.
      
      
        Des heeft haar kind verplettet,
        Door diepe slaap en horende mij ronken,
        Zo heeft s' haar Soon gezettet,
        In mijnen arm, en met de mijne gaan pronken:
        Ik die gewoon, was mijnen Soon,
        Al voor den dag te zogen:
        Merk zeer verlegen, geen ledekens bewegen,
        Noch geen ogen.
      
      
        De dag ontdekt de waarheid,
        Ik zie het aan, en vind mij zeer bedrogen:
        Ik wijs haar aan de klaarheid:
        Zij zeid wel stout, het is een grove logen.
        Na dat de sak, was dik en vaak,
        Op redens schael gesiftet:
        Zo wou de Koning, des selsame vertoning,
        Recht gaan schiften.
      
      
        Lang hier, sprak hij, een Sabel,
        En kloof dit Kind, dat leeft, recht in twee delen:
        En reik een ieder abel,
        Haar rechte helft, zo eyndight dit krakelen.
        Help God! dit bloed, woeld' in het gemoed,
        En keerd' het onderst boven,
        Want des Moeders herte, met rou was en met smerte
        Gants bedoven.
      
      
        De Prins siend' op de mijnen,
        Op het hart gemoed, en op het meewarig karmen,
        Riep Vrouw', houdt op van kwijnen,
        En neemt u Soon, u Schaepken in u armen:
        Eens Moeders trouw, die blijckt in rouw,
        Gij zult u Kind verwerven.
        Maar des Wolvinne, gaat moederlijcke minne,
        Gants afsterven.
      
      
        Gelukkig zijn de Landen,
        Waar wijsheid schuylt in vrome overheren,
        Die rein en trou van handen,
        Zo rijk als arm oprechtelijk regeren.
        En daar het Recht, voor Heer en Knecht,
        Voor Weeuw' en Wees staat open,
        Daar komt Gods zegen, door vromigheid verkregen,
        â€˜Zelfs gelopen.
      
    
  