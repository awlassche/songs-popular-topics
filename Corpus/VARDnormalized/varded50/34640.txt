
    
      
        LEst als Lunas bleecke peerden
        Doolden door de grouwe lucht
        Hoorde ik een verr' gezucht,
        Waar toe dat ik mij flux keerden,
        En hebb eynd'lijck onverstoord
        Deze t'samen-praet gehoord.
      
      
        Joufvrouw' uwen a'em is geurig
        Als het we'er-ghemalen brood,
        En uwe teere lipkens rood
        Als verslenste rozen k'leurigh,
        En uwe maaksel is bisaert
        Als ene stronk hout van der aard.
      
      
        Jong-man uwe beleefde reden
        Moet ik prijzen als ene man
        Die-men uit de steden ban,
        All' uwe ongheschofte zeden
        Eisen liefde als den bast
        Die wel om uwe strote past.
      
      
        Ja dat wist ik blees vol koten,
        Reden-loose haper-tong,
        Dat de gunst' u het my-waerdts dwongh,
        Waer-om dat ik hadd' besloten
        Met gelijke courtoisy
        Te belonen u gevrij.
      
      
        En het selv' heeft mij bewoghen
        All' uwe ongheschaefde re'en,
        En daar bij uwe mancke le'en,
        Die schier gist'ren noch al zogen,
        Met des woorden, oft wat meer,
        Vast te worghen aan de eer'.
      
      
        Joufvrouw' ik wil u bedanken,
        Ik bedanck' u ander-mael
        Met mijn reden zonder taal,
        Sprak hij, en scheyde met stank, en
        Hij gaf haar een lap voor het hoofd,
        Waar van zij stond als verdooft.
      
      
        Waar op zij verheest van spraken
        Hem des laster-namen gaf:
        Gaat gij fielt, gaat van nu af
        Bij uwe guiten u vermaken,
        En wilt uws gelijk ook gaan
        Leren zo de dochters slaan.
      
      
        Daar met loech ik binnen des monden,
        En riep luide in gedacht:
        Och ! wat een vekeerden nacht;
        Maar noch leer' ik het dezer stonden,
        Dat wanneer ene Ezel vrijdt
        Hij met voeten schupt oft bijt.
      
    
  