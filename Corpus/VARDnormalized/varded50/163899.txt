
    
      
        Weg Bacchi met u nat,
        'k jaegh u uit mijnen zin,
        En wil u gaan begeven:
        Ik kies nu voor u vat,
        een zoeten Afgoddin
        Om welig mee te leven,
        Want, mij de minnegod,
        Het hert zo heeft door-wondt;
        Kust gij vrij Glas of Pot,
        Ik kus mijn Liefkens mond,
        Ik kus mijn Liefkens mond,
      
      
        Hoe aangenaam is min,
        als min met wedermin
        Beloont wordt vol genuchten:
        Maar gij steelt hert en zin,
        En brengt de mens maar in
        Veel kwelling leed en zuchten;
        De Min is zoetigheid,
        En alle Ziels vermaak:
        Maar Bacchus zottigheid
        Is dat ik nu gans laak,
        Is dat ik nu gans laak,
      
      
        Als gij met Pint of Kan,
        gedurig zit in d'hant
        Ben ik bij mijn beminden
        En blus mijn lusten dan,
        Met alle vreugden, want
        Bij u is maar te vinden
        Veel hertzweer en verdriet,
        En kort u leven ook
        Zo als men daeghlijcks ziet
        Door Toebacx vuilen rook,
        Door Toebacx vuilen rook,
      
      
        Als gij loopt vol en zat,
        des nachts over de straat,
        Leg ik in mijn Liefs ermen,
        het Dunkt mij meer vreugden, dat
        Ik tot mijn zieltjens baat
        Mijn Lief eens ga verwermen,
        Als zo van Bacchi Wijn
        Te drinken dag en nacht:
        Het drinken is een pijn,
        En bacchi ik veracht,
        En bacchi ik veracht,
      
      
        Komt, komt Venus kind,
        ik neem u nu weer aan
        'k Wil bacchi gaan verlaten,
        Al heb ik hem bemint,
        Nu ik de min verstaan,
        Zo wil ik hem weer haten,
        En leven met een Vrouw,
        En troostes in den noot,
        Gebonden door de Trouw,
        Tot dat ik sterf de dood,
        Tot dat ik sterf de dood,
      
    
  