
    
      
        HEt Oordeel naakt.
        U rekeningh' haast maakt
        Eer u verrast, o mens, dien dag,
        Die geen zondaar ontvluchten mag.
        Dit wiert gewaar
        Den Coninck Balthasar
        Als hij een grote maaltijd begon
        Met zijne Prinsen in Babylon.
        Hij dronken de komen
        Den weerdigen schat
        Den Tempel ontnomen
        Van d'heylige Stad.
        En doen hij die vaten
        Van zilver, en goud,
        Met al die daar zaten,
        Onteerde zeer stout.
      
      
        Haast op de wand
        Hij zag een wonder' hand
        Met hare vingers schrijven aldaar
        Recht tegen over den kandelaar.
        Doen metter haast
        Den Coninck heel verbaasd
        Riep al de wijzen binnen de zaal,
        Om te verstaan d'onbekende taal.
        Hij zeide: die lezen
        Zal konnen die hand,
        Den derden zal wezen
        In alle mijn land;
        Het schrift al aanzagen,
        En kenden het niet.
        Den Coninck verslagen
        Bleef in het verdriet.
      
      
        Na zijn bevel,
        Den wijzen Daniel
        Heeft die Schriftuer' alleen uitgeleid,
        En aan den Coninck alzo gezeid,
        Gij hebt bespot
        De vaten hier van God,
        En aangebeden, dat niet en leeft.
        Hierom dit oordeel geschreven heeft:
        U Rijk, en u leven,
        Ontrouwige knecht,
        Zijn overgegeven
        In het goddelijk recht:
        Gij zijt opgehangen,
        Bevonden te licht,
        En nu zult ontvangen
        Loon naar u gewicht.
      
      
        U vonnis hoort,
        Dit is het leste woord:
        U Rijk gedeylt gegeven voortaan
        Is aan den Meed', en den Persiaen.
        Terstond hier naar
        De straff' hij wiert gewaar.
        Na deze maaltijd, den zelve nacht
        Van zijnen vijand is omgebracht.
        Het lichaam lach onder
        De doden op straat.
        Ook vreest dezen donder,
        O Zondaar in het kwaad.
        Dit vreselijk oordeel,
        Dat Balthasar lijdt
        Voorkomt tot u voordeel,
        Dewijl het is tijd.
      
    
  