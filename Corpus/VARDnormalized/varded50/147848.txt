
    
      
        Als wij in hoogste noden zijn,
        En weten niet waar uit, noch in,
        En vinden nergens hulp, noch raad,
        Of wij schoon zorgen vroeg en laat.
      
      
        Zo is dit onze troost alleen,
        Dat wij te samen in ‘het gemeen
        V aanroepen, O trouwe God,
        Om hulpe uit der angst en noot.
      
      
        En heffen ons ogen en hert
        Tot u in waar berouw en smert,
        En zoeken der zonden vergeving,
        En aller straffen mindering.
      
      
        Die gij belooft genaed’lijck vrij
        Alle, die daarom bidden dij,
        In den naam uws Zoons Iesu Christ
        Die ons heil en Voorspreker is.
      
      
        Dies komen wij, O Here God,
        En klagen u al onzen noot.
        Mits wij nu staan verlaten gaar
        In groter droefheid en gevaar.
      
      
        Ziet niet aan onze zonden broos,
        Spreekt ons daar van uit g’naden los,
        Staat ons in ons’ ellende bij
        Maakt ons van alle Plagen vrij
      
      
        Op dat van herten konnen wij
        Daar na met vreugden danken dij,
        Gehoorzaam zijnde na u Woord,
        U altijd prijzen voort en voort.
      
    
  