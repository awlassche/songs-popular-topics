
    
      
        Mijn gansche Hert, Ziel, en inwendigheid,
        Looft God en roemt zijn grote Majesteit,
        Die Hemel, Aard, en alles wat er leeft,
        Wel eertijds door zijn Woord geschapen heeft.
      
      
        Die alles wat des Mensen oog aanschouwt,
        Lichamelijk noch voedt en onderhout,
        En boven dien inwendig ons gemoed,
        Door het Brood zijns Woords genadiglijcken voedt.
      
      
        Die zelfs zijn saet in des Mensen herte stort,
        Bedauwt, beschijnt, zo dat het vruchtbaar wordt,
        En tot den Oogst voor alle ramp bewaard,
        En dan de Tarwe in zijn Schuur vergaard.
      
      
        Ach! ziele juygt, zingt uwen Schepper lof,
        En laat van hem te prijzen nimmer of,
        Maar zegt hem altijd met verheugen dank,
        Mijn ziele looft den Heer u leven lank.
      
    
  