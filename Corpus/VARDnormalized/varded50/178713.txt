
    
      
        O God, dien ik altoos zal loven,
        Verhef uw donderstem van boven.
        Want zie, de mond der goddeloozen,
        En des bedrogs van het schuim der bozen,
        Zijn tegen mij nu opgedaân:
        Ik ben door hunne tong verraân.
      
      
        Zij hebben mij met bitsche woorden
        Omsingeld, die mij het hart doorboorden,
        En zonder oorzaak mij bestreden;
        Ja, tegen alle recht en reden,
        Voor mijne liefde mij verplet;
        Maar ik was altoos in het gebedt.
      
      
        Zij hebben, of ze in dolheit holden,
        Mij quaat voor zoveel goeds vergolden,
        En mij, voor liefde, haat bewezen;
        Hun wrok is hemelhoog gerezen.
        Dies legge een wreedaard hem aan band:
        De Satan sta ter rechte hand.
      
      
        Wanneer hij voor het gerecht zal komen,
        Zoo laat hem angstig zijn en schromen,
        Als schuldig in bedrijf bevonden.
        Zijn beden strekken hem tot zonden.
        Dat zijne dagen haast vergaan
        Zijn opzicht neme een ander aan.
      
      
        Zijn kinders worden alle wezen,
        Zijn wijf een weduwe ongeprezen.
        Laat zijne kinders rondom zwerven,
        En hun behoefte en leeftocht derven;
        Dat zij gaan bedelen om brood,
        En zoeken het in het woeste, uit nood.
      
      
        Zijn goed worde, om hem meer te plaagen,
        Door enen schuldheer aangeslagen;
        De vreemde kom zyn' arbeidt roven,
        En zijnen naam en luister doven.
        Dat genes mens weldadigheit
        Ooit over hem zij uitgebreidt.
      
      
        Dat des vijands wraak zijn zaat uitrooie,
        En nageslachte gans verstrooie.
        Hun naam raake ieder uit gedachte,
        Zelf in het andere geslachte.
        Dat zijner vadren schendig kwaad
        Bij God gedacht worde in dien staat.
      
      
        Het misdrijf van zijn moeders leven,
        Word' nooit vergeten noch vergeven.
        Maar sta gedurig voor den Here,
        Opdat zijn toren nimmer kere
        Van hun: hij delg uit van der aard'
        Al hun geheugen, zoo onwaard.
      
      
        Omdat hij geen weldadigheden
        Gedaan heeft, maar het recht vertreden,
        En dorst, in gramschap gans verbolgen,
        Zelf den elendigen vervolgen,
        Om dien te doden, die, door smart
        En leed, verslagen was om het hart.
      
      
        Dewijl hij zelf heeft, zonder schromen,
        Den vloek bemint, zoo laat dien komen
        Op hem; dewijl hij op geen zegen
        Ooit was belust, noch dien genegen,
        Zoo blyf hij zegenloos in het leed,
        En met den vloek rondom bekleed:
      
      
        Dat die ga tot zijn ingewanden
        Als water, en zijn lichaams banden,
        Hij zij als oli in zijn benen,
        En als een kleed, daar hij, bij het wenen,
        Zijn gansche lichaam mee bedekt,
        En die hem tot een gordel strekt.
      
      
        Dat hij zich met den vloek omgorde,
        En die het eigen werkloon worde
        Van mijn bestryders, van den Here,
        En die mijn ziele met oneere
        Bekladden: maar gij, Heer, o Heer,
        Help mij om uwen naam en eer.
      
      
        Dewijl uw goedertierenheden
        Zoo goed zijn, redt mij naar uw reden.
        Ik ben nootdruftig en elendig,
        Ook is mijn hart doorwondt inwendig.
        Ik ga gelijk een schaduw heen,
        En ben als in het stof vertreên.
      
      
        Ik word, in dit mijn bange leven,
        Gelijk een sprinkhaan omgedreven,
        Mijn kniën struikelen van vasten;
        'k Bezwyke door de zwaare lasten;
        Mijn lijf en leden zijn ontzet,
        Vermagert, zonder groei en vet.
      
      
        Noch ben ik hun een smaat in d'oogen:
        Ik wordt beschimpt, gehoond, bespoogen;
        Ik moet, als zij mij zien, verkroppen,
        Dat zij, in het schudden van hun koppen,
        Mij vloeken; help mij, Heer mijn God,
        Verlos mij uit dien smaat en spot.
      
      
        Redt mij naar uw barmhartigheden,
        Op dat zij zien, door het licht der reden,
        Dat dit uw hand is; en gij het Here,
        Gedaan hebt tot uwe roem en ere.
        Doch als zij vloeken, zegen gij,
        En maak mij uit hun handen vrij.
      
      
        Dat schaamte blooze op hunne kaaken,
        Als zij zich tegen mij opmaaken,
        Doch dat zich uwe knecht verblijde.
        Laat hen, van wien ik weerstand lijde,
        Met schande en schaamte zijn bekleed,
        Als met ene mantel, in hun leed.
      
      
        Ik zal den Heer van harde loven,
        In het midden van zijn tempelhoven,
        En hem met mijnen monde prijzen.
        Want hij zal dien zijn hulp bewijzen,
        En redden, die nootdruftig leeft,
        Van dien, die hem veroordeeld heeft.
      
    
  