
    
      
        ZIe oom Krelis hier eens roken,
        Met verstand en goed beleid,
        Jaap beschouwt zijn pijp en smoken.
        O wat grote malligheid,
        Roept hij uit, ik zal het u zeggen,
        En met reden uit gaan leggen,
        Wat mijn moertje mij, zo strak,
        Eerst verhaalde, eerst verhaalde, eerst verhaalde van Tabak.
      
      
        Dat hij eerst is voortgesprooten
        Uit Vorst Attabalia,
        Daar de Spanjaards van genooten,
        In het woest America,
        Zo veel goud, zo veel sieraaden,
        Als hun gier’ge lust kon laaden;
        Tot zijn lossing en randsoen,
        Want daar was het hen, want daar was het hen, want daar was het hen om te doen.
      
      
        Als men hen doen had gegeven
        Vele schatten, naar het akkoord,
        Bragten zij nog om het leven,
        (Door een wreden beulsen moord,)
        Dezen Koning, o wat schanden!
        En vermeesterden zijn landen;
        Wierpen het lighaam aan het strand
        Dat begraaven, dat begraaven, dat begraaven wierd in het zand.
      
      
        Door een Neger die kwam dolen,
        Wijl hij, door het Spaans geweld,
        Zich een tijd lang had verscholen;
        Denk wat was die man ontsteld!
        Als hij daar zijn Heer en Koning
        Zag beroofd van spraak en woning;
        ’k Wens dat een vergiftig kruid,
        Uit zijn Lighaam, uit zijn Lighaam, uit zijn Lighaam sprak hij spruit’.
      
      
        Dat de wreede spaanse magten
        Mag verslinden t’ aller tijd,
        Daar geen hulp van staat te wagten,
        Schoon men aanwend alle vlijt.
        Wilt u voor Tabak dan wagten,
        Hij veroorzaakt niet dan klagten,
        Wijl hij het gantse waereldrond
        Met veel kwaalen, met veel kwaalen, met veel kwaalen heeft gewond.
      
      
        Loop gij grote gek der gekken,
        Antwoord oude Krelis oom,
        Hij komt thans in mij verwekken
        Spreekens lust en viert den toom;
        Hoofd en tandpijn, kwaade fluimen,
        Moeten altijd daar voor ruimen,
        Wijl het is een orvitaan
        Dat mirakels, dat mirakels, dat mirakels heeft gedaan.
      
      
        Weg dat zijn versierde grillen,
        Door uw mortje aan u verteld,
        Wijl dat gij niet zoud verspillen
        In Tabak een stuiver geld;
        Leer maar vrij een pypje roken;
        God Vulkaan kan zelver smoken;
        Ja, men agt hem voor geen man
        Die niet mede, die niet mede, die niet mede roken kan.
      
      
        Wie kan meerder goeds bedenken,
        Als Tabak aan het mensdom doet?
        Doch wat glaasjes in te schenken,
        En te leegen, arme bloed,
        Dat is meer naar uw behaagen:
        Wil dan vrij uw lust na jaagen;
        Ik zing, op een zoeten trant,
        Edel kruidje, edel kruidje, edel kruidje, puik van het land.
      
    
  