
    
      
        WIE is thans niet verheugd
        En toont een blijde vreugd!
        Daar nu de Brit en Batavier
        Van vreugd zijn opgenomen schier
        Elk zingt en springt
        Men roept houzé dat klinkt.
      
      
        Dewijl d'Oranje Spruit,
        Prins Friso met zijn Bruid,
        De Kroonprinces van het Britse Rik
        Getreden is in het Huwelijk
        Met pragt, met pragt,
        Is deze Trouw volbragt.
      
      
        De Staatsie was zoo schoon,
        Als Frederik Hendriks Zoon,
        Den tweden Willem, ooit heeft gehad
        Wanneer Hij in het Huwelijk trad;
        Elk ziet, elk ziet,
        Wat voortijds is geschied.
      
      
        Ten vijf uuren was in
        Sint James het begin,
        Van de Cermonie groot van pragt,
        Die duurde tot na middernagt,
        Vol vreugd, vol vreugd,
        Dat elk nog lang geheugd.
      
      
        Een pijper trok voor aan,
        Daar agter zag men gaan
        Tamboers, Trompetters, rij aan rij,
        De Keteltrom die was 'er bij;
        Getrom, gebrom,
        Gespeel men hoorde alom.
      
      
        Den Prins als Bruidegom,
        Had Englands Order om,
        Aan het Lijf een schoon Goudlakens Kleed,
        Daar vlijt en Kunst was aan besteet.
        Elk zingt, dat het klinkt,
        Hoe Nassous Zon thans blinkt.
      
      
        Duc Grafton, Lord Hervy,
        Die gingen naast Zijn zij,
        Met Scarbourough en Wilmington;
        Dit Paar had elk hun Order om,
        Ter eer, ter eer,
        Van Nassous Vorst en Heer.
      
      
        Van Lynden, Alua,
        En Dunkan volgden na,
        Met des Prinsen Edelluy, die paar
        Aan paar, ook gingen naast malkaar,
        Vol pragt, vol pragt,
        Na elk zijn rang mêbragt.
      
      
        Wanneer zijn Hoogheid kwam
        In de Kapel, zo nam
        Hij plaats op een verheven Troon,
        Als den aanstaande Konings Zoon.
        het Musyk, het Musyk,
        Men hoorde heerelyk.
      
      
        Men keerden aanstonds weer
        Om ook die zelfde Eer,
        Te tonnen aan de Kroonprinces,
        Des Prinsen Bruid, en Minnares;
        De Zon, de Zon,
        Van het gantse Albion.
      
      
        Zij was zeer schoon gekleed
        En prachtig in het Habeet,
        Van Zilver Lake aan alle kant,
        Beleit met Paarle en Diamant,
        De Sleep, de Sleep,
        Zes Ellen ruim begreep.
      
      
        Die nagedragen wierd
        Van tien Leddys, versierd,
        Met witte Kleed'ren van Satijn;
        Veel Dames floten toen den trein,
        Vol pragt, vol pragt,
        Naar elk haar Staat mee bragt.
      
      
        Toen haare Hoogheid kwam
        In de Kapel, zo nam
        Zij plaats regt voor den Bruidegom,
        De Dames bleven staan rondom:
        het Musyk, het Musyk,
        Men hoorde heerlijk.
      
      
        De Koning, Koningin,
        En hun Familie, in
        De Kerk gekomen zijnde, daar
        Wierd men veel Adeldom gewaar,
        Elk nam, elk nam
        Zijn plaats die hem toekwam.
      
      
        Na het Orgel had gespeelt
        En yders Oor gestreelt,
        Zoo nam Prins Friso bij de Hand,
        De Kroonprinces van Engeland,
        Dit paar, dit Paar,
        Ging aanstonds na het Autaar.
      
      
        Zij knielden neder ras,
        En Londons Bisschop las
        Voor hen het Huwlyks Formulier,
        Dat pas gedaan was, of toen wierd,
        het Musyk, het Musyk,
        Gehoord weer heerelyk.
      
      
        Toen ieder keerde weer,
        Genoot den Prins die Eer,
        Dat Hij bij de Getrouwden ging,
        Zijn Bruid die zelfde Eer ontving.
        Met pragt, met pragt,
        Is deze Trouw volbragt.
      
      
        Het Jonge Paar ontfinf
        Des Konings Zegening:
        En des avonds zag men op de Zaal
        Van Staat een kostelijk Avondmaal,
        Vol vreugd, vol, vreugd,
        Een ieder was verheugd.
      
      
        Al de Adel met malkaar
        Begroette des nagts dit Paar,
        Met veel geluk en Zegening,
        Toen volgde Hun Bedlegering:
        Het Bedt, het Bedt,
        Was kostelijk en net.
      
      
        Een ieder was verheugd,
        En toonde zijne vreugd,
        De Huizen waren geillumineert,
        Hier vloog het Vuurwerk, ginds ageert
        het Kanon, het Kanon,
        Men spaarde geen Pikton.
      
      
        De Hemel schenk dit Paar
        Dat Zij nog binnen het Jaar,
        Een welgemaakte frisse Zoon aanschouwen,
        Hunne Deugd ten loon,
        Zo bloeit, en groeit,
        Oranje onvermoeit.
      
      
        Zoo blijft d'Oranje Stam,
        (Wiens Tak op het laatste kwam)
        Steeds bloeien, en den Hemel geeft
        Dat Frisoos Naam geduurig leeft,
        In spijt, in spijt,
        Van die het Hem benyt.
      
      
        Die Eer past hem alleen,
        Oranje, anders geen,
        Wijl zijn Voorouders met hun goed,
        Ontziende niet haar eigen Bloed,
        Dit Land, dit Land,
        Ontrukten Spanjaards hand.
      
      
        Wie is dan niet verblijd,
        En Zingt in deze Tijd,
        Ter Eer van des doorlugte Trou,
        Vrij op Wilhelmus van Nassou,
        En zingt, en springt,
        En roept Houzée dat het klinkt.
      
    
  