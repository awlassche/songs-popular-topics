
    
      
        Veel beloven, niets te geven,
        Doet een gek in vreugde leven,
        Zegt men, en het is gewis:
        Wijl de slechte het al geloven,
        En hun oren wel verdoven,
        Voor die zegt, gelijk het is.
      
      
        O! de duivel doet dit blijken.
        Hij belooft ook koningryken,
        Met hun pracht, en heer'lykheid.
        Maar wat geeft hij? Helleboeyen,
        Die van Tofeths vlammen gloeien,
        Is men van dien strik verleid'.
      
      
        Hoort gij na des werelds strelen:
        In beloften uit te delen,
        Is zij overmaatig rik:
        Maar als zij haar woord zal houden,
        Krijgen niets, die haar vertrouwden,
        Tot hun dwaasheids loon, en blijk.
      
      
        Wilt gij naar het vlees eens horen:
        O! dat wil u mee bekoren,
        Door beloften van veel zoet,
        Om den mens zo te verbinden.
        Doch dat doet hem ondervinden,
        In de plaats maar enkel roet.
      
      
        Zo gij vasten staat wilt maken
        Op beloften; het zij op zaaken,
        Die God zelf heeft toegezegt.
        Hij geeft meer dan hij beloofde,
        het Geen ons niemand ooit ontroofde:
        En dat geeft tot eisen recht.
      
    
  