
    
      
        O Mens wat mint gij in u leven,
        En lust mijn Hemelrijk u niet,
        Met al het schoon dat men daar ziet?
        Soud’ ik wel aan den mens meer geven
        Als heel het hemels vreugdig licht
        Van mijn schoon Goddelijk Aanzicht?
      
      
        Mijn ziel wilt mij van nu ontspringen
        Naar al het zoet van s’Hemels vreugd?
        Maar leert aan mij, o Heer, wat deugd
        Dat mij tot in u rijk zal bringhen?
        Zijt mij genadig goeden Heer?
        Vraagt mij niet veel, want ik ben teer.
      
      
        De wereld woont noch in de zinnen
        Van die mijn Rijk voor niet begeert?
        Den Hemel is zo vele werd,
        Gij moet hem met u lijden winnen:
        Veel mensen voor het hemels zoet,
        Gegeven hebben vlees en bloed.
      
      
        Ziet Adriaen verlos zijn handen,
        En hij was van zijn kracht berooft?
        En gaf Barbara niet haar hoofd?
        En Apollonia haar tanden?
        En Laureyns koopt den Hemel dier,
        Hij liet hem braden op het vier,
      
      
        Nu mogen zij voor haar zwaar lijden
        Met de Profeten al verblien,
        Zij mogen de oude Vaders zien,
        De vrienden Gods van alle tijden,
        Zij zien de eer die Maria heeft,
        En in wat vreugd dat Ioseph leeft.
      
      
        Zij mogen haren God aanschouwen,
        Die het Hemelrijk geschapen heeft,
        Die aan haar vollen weelde geeft:
        Zij zullen eeuwig bruiloft houwen
        Daar honinck regent voor den wijn,
        Daar de engels de Speel-lieden zijn.
      
    
  