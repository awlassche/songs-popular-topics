
    
      
        Och mij jammert met wee,
        De moord van Buren de Stee,
        T'verraet dede haar sneven,
        Dat doet het Spaans gebroed,
        Monsieur Hierges verwoed,
        Heeft deze Moord bedreven.
      
      
        Die Kapitein vant Slot,
        Te Buren gaf t'ghebodt,
        Dat niemand zoude schieten,
        Heeft zijn verraad volbrocht,
        Was met geld omghecocht,
        Zijn Eed deed hij te niete.
      
      
        De Spaengiaerts willet verstaan,
        Vielen die Stad dapper aan,
        En met gh'weldt ingenomen,
        Zij sloeghent daar al dood,
        Jonk, Oud, klein ende groot,
        Zo wie't niet cond' ontkomen.
      
      
        Veel burgers namen de vlucht,
        Opt Kasteel met groot gherucht,
        Zij meinden t'Casteel te houwen,
        De Kapitein heeft anders gedacht,
        End zijn verraad volbracht,
        Dus quamens in het benouwen.
      
      
        T'kasteel werd opghegheven daar,
        Behoudens lijf end goed eenpaar,
        Verghetende Eer en trouwe,
        Aan den Prinse gedaan,
        De verrader zal loon ontfaen,
        Naar zijn werk zonder flouwen.
      
      
        Een korte wijl na dien,
        Mochtmen beleghert zien
        Ouwater zwak van mueren,
        De Spaengiaerts schoten zeer,
        De Mueren vielen neer,
        Dus kwamen zij in trueren.
      
      
        De borghers hebben haar geweerd,
        Ten lesten Man gheresisteert,
        De Soldaten ook mits dezen,
        Veel spaengiaerts zijn vermoort,
        Eer die Stad werd verstoort,
        Trouwigheid zij bewezen.
      
      
        Die Papouwen droegen moet,
        Doen zij onder den voet,
        Brachten dit Steedjen kleine,
        Schoonhoven ook met pijn,
        Moest Tyranny onderworpen zijn,
        Ook veel Dorpen in het gemeine.
      
      
        Oorlof gij borghers al,
        Voor Tyranny u niet vrezen zal,
        Wilt voor t'Vaderlandt strijden,
        Als Israel heeft gedaan,
        In u noot roept God aan,
        Hij laat u niet in het lijden.
      
    
  