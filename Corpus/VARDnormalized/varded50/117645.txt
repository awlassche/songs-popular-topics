
    
      
        Truytje mijn Zoeten Engelin,
        Gij zijt die geen die ik bemin,
        Och! mogt ik maar een kus van u genieten,
        En dat door al mijn Minne smert;
        Laat Cupidootje in u Hert,
        Zijn Minne Peyltje schieten.
        Truytje mijn Lief.
        Zijn Minne Peyltje schieten.
      
      
        Wie hoor ik klagen voor mijn deur,
        Mijn dunkt het is mijn Zerviteur,
        Hij zoekt een Lonkje van mijn te genieten.
        Jonkman ei zegt me voor het minst,
        Al water is tot uwen dienst,
        Waar na is u verlangen.
        Frissche gezel.
        Waar na is u verlangen.
      
      
        Princesse van het Aards Toneel,
        Ach had ik u maar tot mijn deel,
        Voor u is al mijn zugte klagen en kermen,
        Helpt dog u Minnaar uit de nood,
        Hij zal Getrouw zijn tot de dood,
        Ei wilt u maar ontfermen.
        Truytje mijn Lief.
        Ei wilt u dog ontfermen.
      
      
        Al de Jonkmans getrouwigheid,
        En duurt niet langer als men vreyd,
        Maar als het getrouwd is, en komt uit de Kerken,
        Dan is het jouw helsche Duivelin,
        Jou magere Teef en jou Vuylin,
        Jou Pekel Hoer jou Verken.
        Stinkenden Hond.
        Jou Pekel Hoer jou Verken.
      
      
        Eer zal verduystere de Maan,
        En ook de Woeste Zee droog staan,
        Eer ik op Trouw mijn Lief u zal veragten,
        o Neen mijn alder liefste mijn,
        Helpt u Minnaar uit de Pijn,
        Stelt al uit u gedagten,
        Truytje mijn Lief.
        Stelt al uit u gedagten.
      
      
        Jonkman het is nu algedaan,
        Komt laat ons zamen henen gaan,
        Daar is op Trouw mijn Lief en wel Beminde,
        Voor mijn Minnaars getrouwigheid,
        Heb ik mijn zelven nu bereid,
        Om mijn te gaan verbinden.
        Wellekom Vriend.
        Om mijn te gaan verbinden.
      
      
        Ach Liefste Lief tor onder Pand,
        Kom geef mijn maar u Rechterhand,
        Op dat ik u een Kus daar op mag geven,
        Jonkman als het is in fatsoen,
        Als Bruid en Bruygom zamen doen,
        Laat ons in Vreugde Leven.
        Wellekom Vriend.
        Laat ons in Vreugde Leven.
      
    
  