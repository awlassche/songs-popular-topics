
    
      
        Hoe draeyt het rad van avontuere,
        gestadig in des Werelds rond,
        Fortuin beloont het zoet met zure,
        Wanneer zij kwalijk is gegrond,
        Spektakel heeft men blijkelyke,
        Jnt Werelds klood,
        Die hede zit zeer mannufijque,
        is morgen dood.
      
      
        Wat hoeven wij zeer ver te dwalen,
        in vreemde Lande ver van hier,
        Blijven wij maar in onze palen:
        Van het Hollantse vermaard kwartier:
        Daar is ons een exempel gegeven,
        op Saturdagh,
        Hoe dat er twee raakten om het leven,
        Met enen slag.
      
      
        Twee Heren die waren gekomen,
        Jn het groot gebiet van het gehele Land,
        en zate op den top geklommen,
        Omringt met vreugden aan alle kant
        Den ene die was Pentionare,
        den andere
        Had het bestier in het openbare,
        Als Chef ter zee.
      
      
        Des Witten nu zo hoog gezeten,
        Hebben zo klaarlijk als men ziet,
        Tegen Oranjen in gebeete,
        Waardoor dat men haar nu verstied,
        Ja om den een zo is gestorven,
        Al van der Graaf,
        Jk hoop hij heeft gena verworve,
        in Godes haef.
      
      
        Den andere Ruwaard van der Putte,
        die heeft zijn groot capasiteyt,
        Tegen den Prins niet kunnen stutten,
        waar door dat hem is aangezeid:
        een saek van moord zo dat gevangen,
        Hij is en voort
        Gebracht in den Haag met verlangen
        Al op de Poort.
      
      
        Nu dan op Saturdag verleden,
        Augusti twintig ende een,
        Js den beschuldiger getreden,
        Liber en vrij van boven heen,
        En den Ruwaard die wiert gebannen,
        Na wet en will,
        En voort verklaart van alle mannen,
        Als in habil.
      
      
        Hier op zo komt smiddags ten drie:
        De Pensionaris na de Poort,
        en heeft zijn karos na hem rijen,
        En gaat al bij zijn Broeder voort,
        Om die van boven af te halen,
        Met moede blij,
        maar dit verstond in het generale:
        geen Burgerij.
      
      
        Zo dra als zij kwamen benede:
        Sagmen terstond de Burgerwagt,
        Met haar geladen Roers toe treden:
        En riepen met haar gansche macht,
        Sa sa allen wilt retireren:
        Zette haar veur,
        het roer en zeide sa wilt keren,
        Of het gater deur.
      
      
        Terstond zij weer na boven vluchten:
        Haelden de deur al na haar toe:
        den Haag ontroerter door genugten:
        de Borgery niet wel te moe:
        Die komen saam al in het geweere,
        besette voort,
        de Vyverberg en rondom meere,
        de Binne-Poort.
      
      
        Omtrent ten vijve gink men schieten,
        wel zestig schoten op de deur:
        Zo lang dat Slodt en Grendels lieten,
        Haar kracht door dieder waren veur,
        Daar zijn zij zam geraakt na boven,
        En riepen sterk,
        Nu zult gij krijgen wilt vrij loven,
        U loon na werk.
      
      
        Men trok en sleepten haar daar beide,
        Men smeeter schier van boven neer,
        men op de Vyverbergh haar leide,
        Daar schoot en stak men met geweer:
        Haar tot zij bei het leven lieten,
        omtrent het Schavot,
        Noch moesten zij al meer genieten,
        Voor haren lot.
      
      
        Men treckter uit de schone klere,
        en maakt de leden blood en naakt:
        men sleepter doe voort na begeren
        Tot zij zijn bij het Schavot geraakt,
        Daar hangt men haar die bij de benen,
        Met het hoofd om laag,
        al aan de Wip bij voet en tenen:
        Elk na behaag.
      
      
        Doen heeft men haar daar afgesneden,
        de Oren: Neuzen en nog meer,
        Daar en boven haar schamelheden,
        En stukken Vlees na haar begeer,
        Ja het Jngewant met Hart en Nieren,
        Js uitgerukt:
        Die sach men tot triumphe zwieren:
        Voor die het drukt.
      
      
        Veel staken het vlees in kleene doosen,
        tot rariteit voor ieder een,
        Haar klederen al om de loose,
        Verkocht men hier en daar aan een,
        Zo zijn die twee verheve Here,
        van het Rad Fortuin,
        Te gront gebragt na des werels ere,
        in onze Tuin.
      
      
        Rug tegen rug zijn zij gehangen:
        aan bei de zijden van de Wip:
        Zo gaat Fortuin zijn oude gangen:
        Fortuin die is gelijk een klip:
        Die neder slaat als ons Hoogheden:
        Zijn op het meest:
        Dus elk bediendt zijn staat na reden:
        En d'Hemel vreest.
      
      
        O God wil het Vaderland behouwen,
        Met alle trou Regiment vroom:
        Die al haar lust en vast betrouwen,
        Stellen op den Oranjen Boom:
        door u hulp o God laat wezen:
        Eens stilligheyd:
        Op dat uwe Name zij geprezen:
        in eeuwigheid.
      
    
  