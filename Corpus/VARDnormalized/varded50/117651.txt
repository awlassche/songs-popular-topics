
    
      
        Een Meisje excelent,
        Zeer sierlijk boven maten,
        Staat in mijn Hert geprent,
        Met Goud en Zilvere Platen,
        Zij is 'er een Schone Maagd,
        Die mijn Jonkhert behaagd,
        Ik hoop dat zij der nog Liefde draagd.
      
      
        Haar Borsjes die zijn rond,
        Als Appeltjes van Granaten,
        Haar Adem uit haar Mond,
        Ruykt zoeter als Note-muskaten,
        Haar Ogen die zijn klaar,
        Als een Kristal voorwaar,
        Og! og! hoe schoon krult haar dat Haar.
      
      
        Haar Tanden in haar Mond,
        Zijn Witter als een Yvoren,
        Van alles is zij 'er gezond,
        En daar toe scherp van Oren,
        Van alles is het Meysjen wel,
        Om te vermaken een Jong-gezel,
        Og! og! hoe schoon blinkt al haar Vel.
      
      
        Haar Klederen als een glans,
        Ziet men om haar Lijf zwieren,
        Zij ziet zo gaarn Jonkmans,
        En ik die Venus Dieren,
        Al zouden wij zijn een Paar;
        Og! had ik het Meysjen maar,
        Zij ziet mij zo geern en ik Haar.
      
      
        Daar toe zo is zij Rik,
        Van Landen menigvuldig,
        Van Deugd en Eerbaarheid,
        Niemand en blijft zij schuldig,
        Van eerlijk Geslagt,
        Zo is zij opgebragt,
        Men doet van haar Persoon geen klagt.
      
      
        De Luiden vragen mijn,
        Wat voor een magt dat wezen,
        Dat door den Mond van mijn,
        Zoo sierlijk word geprezen,
        Dan zeg ik die het kan raan,
        Die aan deez' Tafel staan,
        Den eersten Dronk zal hij ontfaan.
      
      
        Ag Liefste Engelin,
        Mogt ik u eens genaken,
        Met een opregte Min,
        Tot aan uw Lippen raken,
        Dan zou deez' mijne lust,
        Aan u al zijn geblust,
        Ag liefste Lief nog eens Gekust.
      
      
        Adjeu, adjeu mijn Lief,
        Ik wil na Oostindie Varen,
        het Moet eens gescheiden zijn,
        Een Reysje voor zeven Jaren,
        Als ik 'er leg op de Ree,
        Zoo menigen Mijl in Zee,
        Zo denkt op God, en mijn Liefje mee.
      
    
  