
    
      
        HEt is geleden zo men zeid,
        Spelen te varen met zoetigheid,
        Alzo ik hebbe bevonde,
        Met een gezelschap zoet,
        Fris ende wel gemoed,
        Voeren zij met den vloed,
        Naar Yselmonde.
      
      
        Men zeid somtijds zo nu zo dan,
        Dat mooi weer wel veranderen kan
        Al is het op Zomers tijden,
        Zo als dat behoeft
        Heeft hem de wind vertoeft,
        Die al waren bedroeft,
        Daar naar weer in het verblijden.
      
      
        Daar onder was een kalis maagd,
        Die van dat onweer was versaagd:
        Zij sprak met zuchten en beven,
        Schippertje goedertier,
        Salveert mijn leven hier,
        Ik zal tot u playsier,
        Mijn maagdom u geven.
      
      
        Die Schipper nam dat woord in acht,
        Nochtans heeft hij de reis volbracht,
        Tot dat zij kwame te lande,
        Van ieder een persoon,
        Ontfinck hij zijnen loon,
        Behalven het mooi Meisje ydoon,
        Greep hij bij de hande.
      
      
        Die Maget was geheel ontstelt,
        Zij wou de Schipper geven geld,
        Maar Schippers woord ginck boven,
        Kom, kom mijn Liefste kom,
        Daar en baat geen meerder som,
        Dan alleen u Maagdom,
        Naar u beloven.
      
      
        Ik heb mijn best zo wel gedaan
        Om uwe Maagdom te ontfaen,
        Meent gij met mijn te gekken:
        Kom, kom mijn Liefje reen
        Gaat met mijn hier alleen,
        Laat het ander volckje gemeen,
        Haar wegen trekken.
      
      
        Dat Meisje dat sprak jong en teer,
        Mijn maagdom is mijn beste eer,
        Daar moet ik me voor zorge,
        Sa Schipper eens gesmult,
        Ik weet en ken mijn schuld,
        Maar gij moet met geduld,
        Mijn noch wat borgen.
      
      
        Die Schipper was een jong baroen,
        Hij gaf dat Meisje enen zoen,
        Daar hij hem in verheugde,
        Schoon lief ik schel u kwijt,
        Tot op een ander tijd,
        Ziet dat gij zulke woorden mijt,
        Wandelt in deughden.
      
    
  