
    
      
        Mijn ziel, o schone creatuere,
        Van God geschapen excellent,
        Hoe lang zal noch ons dwaasheid duren
        Hoe lang zal duren mijn elendt.
      
      
        Hoe lang zullen wij noch beminnen,
        Des werelds lust en ijdelheid ?
        Die ons betoovert onze zinnen,
        Om niet te denken d'eewich leidt.
      
      
        Nu dan, mijn ziel, wilt eens ontwaken
        En wt den diepen slaap opstaan:
        Wilt doch na ware wijsheid haken,
        En wilt haar lere nemen aan.
      
      
        Mijn ziel wilt doch eens overpeysen,
        En wilt hier neerstich acht op slaan,
        Waar wij gedurig henen reizen,
        En waar ons reize komt van dan.
      
      
        Wt niet geschapen, en verloren
        Door Satans list zijn wij geweest,
        In zonden van moeder geboren,
        Berooft van Godes zoeten geest.
      
      
        Nu staat den Hemel weder open,
        Door Jesu Christi wonden root,
        Die al die tot hem komen lopen,
        Verlost, en helpt wt allen noot.
      
      
        Die hier zijn vrienden op der aarden,
        Beproefd in druk, en lijden zwaar,
        En daar en tegen, hoog van werden,
        Een wijn vol troost, zo schenckt hij haar.
      
      
        Een troost, die niemand hier kan geven
        Hoe rijk, hoe el, hoe schoon hij zij,
        Al wat hier is, het zal ons begeven,
        Ten mag ons niet lang maken blij.
      
      
        Veel dienaars, die mijn Vader loven,
        Worden verzaad met Hemels brood,
        En gij, mijn ziel, van hem verschoven,
        Zout sterven hier van hongers noot.
      
      
        Zullen wij dan heel zijn verstoten,
        Verschoven, wt ons Vaders huis ?
        Zal mij de deur dan zijn gesloten,
        O God, dit waar te groten kruis.
      
      
        Neen, neen, ik wil mij tot hem keren
        En haasten, eer het wordt te laat,
        Ik wil mij voor hem gaan verneren,
        Zijn Kruis aenveerden metter daad.
      
      
        Prins, Heer, God Vader zijt genadig
        Ontfermt u over mijn verdriet,
        Al ben ik zondig, en misdadig,
        Ik bid verstoot mij daarom niet.
      
    
  