
    
      
        UNaem en stemmigheid der ogen,
        U voorhoofts fronslen en den baard,
        Rodolphus, dat heeft mij bedrogen,
        En dacht dat gij een ander waart,
        Want u gelaat heeft wijsheyts teken,
        En zijt maar enen plompen leken.
      
      
        U gang u stand u zachte treden,
        U zwart ansienlijk felpen kleed,
        En u gestalt van lijf en leden,
        Beloven dat gij alles weet,
        Want u gelaat heeft wijsheyts teken,
        En zijt maar enen plompen leken.
      
      
        Wanneer gij draay-aerst op der straaten,
        Een jeder wijkt zich aan een kant,
        Maak plaets' het is eender van de Staaten,
        Of Heerser van ons Vaderland,
        Want u gelaat heeft wijsheyts teken,
        En zijt maar enen plompen leken.
      
      
        Gij gaat met ne'er gebogen hoofde,
        Kwansuis of alles aan u hing,
        Waar uit ik vastelijk geloofde,
        Dat u verstand was zonderling,
        Want u gelaat heeft wijsheyts teken,
        En zijt maar enen plompen leken.
      
      
        Want als men speúrt u doen en werken,
        En reden van zo weinig stichts,
        Zo canmen lichtelijk bemerken,
        Dat uwe lamp geeft luttel lichts,
        Schoon u gelaat heeft wijsheyts teken,
        Zo zijt gij maar een plompen leken.
      
      
        Uit u zo heb ik konnen leren,
        (Die niet en zijt gelijk gij toont)
        Dat onder' staat gelaat en kleeren,
        Vaak enen botten buffel woont,
        Want u gelaat heeft wijsheyts teken,
        En zijt maar enen plompen leken.
      
      
        Vaak schuylter onder 'tsmeerigh hoetje,
        En onder 'tkaal gesleten stof,
        Na het oog, een slecht onnozel bloetje,
        Maar waardig enes Prinsen lof,
        Wiens staat gelaat en nedrigh leven,
        Belooft niet, maar kan vele geven.
      
      
        Laat Socrates om synne leden,
        En boersche wezen onbespot,
        Inwendig was hij schoon besne'den,
        Versierd gelijk een aardse God,
        Wiens staat gelaat en nedrigh leven,
        Heeft niet belooft maar veel gegeven.
      
      
        Antisthenes ook van gelijken,
        Was uytterlijk berooyt en kaal
        Prees 'tzynne boven alle rijken,
        Niet hebbende' als een stok en maal
        Wiens staat gelaat en nedrigh leven,
        Heeft niet belooft, maar veel gegeven.
      
      
        Diogenes een hond geheten,
        En Epictetus hinkepoot,
        Gans ongezien en klein gezeten,
        En waaren deze niet vergood't?
        Wiens staat gelaat en ned'righ leven,
        Heeft niet-belooft maar veel gegeven.
      
      
        d'Apost'len van ons alder-Heere,
        En waaren die niet ongezien?
        Nochtans door haare les en lere,
        Verwonderden geleerde lien,
        Wiens staat gelaat en ned'righ leven,
        Heeft niet belooft maar veel gegeven.
      
      
        Ons Heiland den gebenedyden,
        Den levendigen Godes Zoon,
        Die gans veracht'lijk moste lijden,
        Was gans afkeerlijk voor de Joón.
        Door welkers dood is ons gegeven,
        Het eewigh-duyrendt zalig leven.
      
    
  