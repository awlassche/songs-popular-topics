
    
      
        O Medenblick! voormaals gebouwd
        Van Hoog-geboren Konings handen,
        Door Diederijck, Soon van Radbout,
        Een Heer en Prins der Noorderlanden.
      
      
        Zijn hogen Troon en Konings Hof
        Was tot sieraad van uwe Steden,
        Wiens Scepter u met groten lof
        En macht regierd', als vrome leden.
      
      
        Hier door waart gij zeer wijt vermaard,
        En van zijn Majesteit verheven,
        Een Gouden Paal in zwarte Aerd',
        V tot een Schild was toen gegeven.
      
      
        Recht of hier me'e was voor-gestelt
        Hoe dat u Stad soud' rijzen, dalen,
        En zijn ter aarde ne'er geveld,
        Of als een glans van Goude Palen.
      
      
        Dien was u Zuyd' en Noorder kust
        Al om beplant met Bos en Bomen,
        Des Konings en der lieden lust,
        Men wist' van gheen Neptunes stromen.
      
      
        Tot dat des Allerhoogsten hand
        Dit heeft vernield, en uwe gronden
        Ten deel verspoelt, en met het strand
        Der Zee, u Noorder-kust verslonden.
      
      
        Ja, God die des Konings hert regiert,
        Aan wie hij wil, het Rijk kan schenken,
        Heeft hier de Franse macht ghestiert
        Om het Rijk der Vriezen zo te krenken.
      
      
        Prins Dagobert een sterk Fortress'
        Op werpen doet, omtrent u palen,
        Op dat me zo des Heren less'
        In rust en vre'e moght gaan vertalen.
      
      
        Want toen in het duister Heydendom
        Ons Vaderland lag tot den gronde:
        Nu schijnt des Heren Licht al-om,
        Die zij geloofd van deze stonden.
      
      
        West-Vrieslandt valt daar na ten deel
        Voor Holland, en zijn Edel Graven:
        Graaf Floris sticht hier een Kasteel,
        En vast gebouw, omtrent onze Haven.
      
      
        Wat al heeft Medenblick besuert
        Van verr' en aangelegen Landen,
        Om vreemd' en eigen vier getreurt,
        Dat Kerk en huizen ging verbranden.
      
      
        Maar God, die alle dingen kent,
        Schenkt Medenblick zijn milde zegen,
        En heeft dit zwaar verdriet gewend,
        Zendt tot ons ne'er zijn gulden regen.
      
      
        De bracke Zee is als een schrik,
        Maar geeft nochtans veel schone Waren:
        En nu gebroken is onze strik,
        Ter Zee zo mag men veilig varen.
      
      
        Onlangs is Medenblick vergroot
        Met schone havens en ghebouwen,
        Daar menig mens door wind zijn brood
        Om wijf en kinders t'onderhouwen.
      
      
        O Heer! als gij onze niet bewaard,
        Vergeefs is het dat de Wachters waken:
        Als gij met ons ter zee-waert vaart
        Zal ons geen tegenspoed genaken.
      
    
  