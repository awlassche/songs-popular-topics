
    
      
        HIer sta ik nu, op mijne wacht;
        Het werk van and'ren is volbracht:
        Mijn GOD! mocht ik ook voor U, staan!
        Schouw mij, in mijne armoed', aan.
      
      
        Terwijl dat ik voor and'ren waak,
        Ach HEERE! tot mijn geest genaak!
        Beveilig mijne ziele! dat
        De Boze mij toch niet en vatt'!
      
      
        De Duivel is vaak op de been:
        Hij overwint zo menig een!
        Ach mocht ik door U syn omgordt,
        Op dat Hij nimmer meester wordt!
      
      
        Geef, dat ik de aenbevoolen wacht,
        Met alle zorg, getrouw betracht';
        Dat ik het geen nodig is, mag zien,
        En dus mijn post getrouw bedien'!
      
      
        Houd' mij toch waakend' in het Geloof,
        Maak mij voor de ijdelheid als doof,
        Tot dat mijn leeftijd henen zij,
        En ik der Eeuwigheid nabij!
      
      
        Dat ik dan vrolijk afgelost
        Van mijne toevertrouwde post,
        Myn' Ziele geef in uwe Hand;
        Verwagtend' het hemelsch' Vaderland.
      
    
  