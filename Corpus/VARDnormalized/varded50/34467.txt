
    
      
        KOmt Venus dienaars, komt hier kleyn’ en groot’,
        Komt stelpt mijn’ tranen, het is nu meer als noot:
        Mijn Galathéa, mijn’ beminde blom,
        Mijn’ Herderin,
        Mijn’ aardse Af-godin
        Ligt hier voor eeuwig stom.
      
      
        O Clotho wreed! o al te fel geweld!
        Waar door mijn lief ter aarde ligt geveld:
        Cupîdo dood mij ook met dijnen schicht,
        Zo wordt mijn hert’
        Van droefheid, ancxt, en smert’
        Verlost, en heel verlicht.
      
      
        Ach hadd’ ik nooit geweten van de minn’,
        En nooit hier-med’ bekommert mijnen sinn’!
        Zo hadd’ ik nooit gevallen in dees’ pijn,
        Die mij vernield,
        En ja by-naer ontzielt:
        Zo dat ik gans verdwijn.
      
      
        Die nimmermeer tot minnen zich begaf,
        En proefde nooit van Venus droeve straf:
        Daar honig menghelt zij altijd met gal,
        Zij zoekt alleen
        Ons’ droefheid, ons gheween:
        En zij is wonder mal.
      
      
        Maar waer-toe dient doch al dit droef beklag?
        (Gemerkt het geenszins aan mij baten mag)
        Mijn lief is dood, ik will’ haar volgen naar:
        Zendt mij, o dood!
        Ook flux tot Charons boot,
        En maakt van ons een paar!
      
    
  