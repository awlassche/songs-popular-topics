
    
      
        HOe lef ik Fidamant
        In zulk een ongeluk
        En endeloose smarten!
        Mijn echtelijke brand
        En ongeveynfde druk
        Mijn Lief niet gaat ter harten.
        Zij harder als een steen,
        Die door het nat word week,
        Verwekt door geen geween,
        Noch Minnaars trow gesmeek.
        Noch Minnaars trow gesmeek.
      
      
        Schoon ik aan Celestyn
        Mijn bleekke kaakken toon,
        En wijs hoe die vervallen,
        En klaag mijn Minne-pijn,
        En bid om weder loon,
        Zij acht het niet met allen.
        Al zeg ik hoe zij mij
        In het zin spelt dag en nacht;
        Zij haat mijn minnery
        En lacht met al mijn klacht.
        En lacht met al mijn klacht.
      
      
        Indien zij niet en was
        De schoonste die men vind
        In Amstels-Stad geboren,
        'k Sou menen, dat een Das
        Of Tygerin dat Kind
        Geteld had zonder gloren.
        Zij zeid, ik weet niet, wat
        Gevrij of Liefde is,
        En minder niet als dat
        Kwam ooit in mijn gewis.
        Kwam ooit in mijn gewis.
      
      
        Zo ik haar eewig sow
        Om deze echte strik
        En mededogen vrijen,
        En nimmer erven trow,
        Zo geef Jupijn, dat ik
        Mijn Liefde zet ter zijen.
        Tot dat mijn Celestyn
        Mij min, en ik haar niet,
        Dan zal ten ende zijn
        Mijn onderling verdriet.
        Mijn onderling verdriet.
      
    
  