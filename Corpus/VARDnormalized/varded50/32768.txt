
    
      
        O Wonderlijke daad?
        Waar door des vijands saet
        Verplettert leidt, en gans te neer geveld:
        Want Christus heeft de dood,
        En haren teghen-stoot,
        Doen buigen met geweld;
        En ons in vreugd gesteld.
      
      
        Verheugt nu over al,
        En zingt met blij geschal,
        Den Alleluia; want t'is nu den tijd,
        Nu Christus voor gewis
        Voor ons verrezen is:
        Dus maakt u droefheid kwijt,
        Verrijst en weest verblijd.
      
      
        Verrijst uit s'wereldts graf,
        En legt u zonden af,
        Looft uwen Schepper die uit liefde heeft
        Voor u de dood ontfaen:
        Om dat gij op zoudt staan,
        Dus ziet dat gij aencleeft
        Hem die u't leven geeft.
      
      
        Lof ongemeten God!
        Lof God van Sabaoth,
        V zij glori in der eeuwigheid:
        Die voor ons hebt betaalt,
        Dat Adam hadd' ghefaelt,
        En ons den weg bereid,
        Dan d'opper zaligheid.
      
      
        Lof heilig God'lijck Lam!
        Dat voor ons neder kwam
        Gedaald, uit liefde, uit u Vaders-land!
        Laat ons dog zijn behoed,
        Gezuiverd door u Bloed
        Op dat met vasten stand,
        Ons hert in Liefde Brand.
      
    
  