
    
      
        AL was een mens beladen
        Met des werelds wijsheid al,
        Voorzichtigheid en raden;
        Geenszins beroove zal
        Gods eer, of wonder werken.
        Dit zullen wij nu klaar
        In Jezus Kruis bemerken,
        Begraven menig Iaer.
        Met vreugd
        zingt en geneught:
        Gevonden is nu weer
        het Bloedig Kruis van den Heer.
      
      
        Aan Constantinus Moeder,
        Helena Keizerin
        Jezus, onze Behoeder
        Verklaarde zijnen zin;
        Dat zij moet zelver treden
        Na Ierusalem toe:
        Al waar hij had geleden
        Door het Kruis, nagels en roe.
        Och hout
        waarder als het goud,
        Waar aan gehangen heeft,
        Jezus, die alles geeft.
      
      
        Als zij nu was gekomen,
        Tot Jesus lijdens plaats;
        Alhier heeft zij vernomen
        Venus beeldt, (Satans aas.)
        Dit Beeldt stond op die erven,
        Om dat de eer en naam
        Van Christus zouw versterven;
        En het waerdste kruis, van faam.
        Met vreugd
        zingt en geneught:
        Gevonden is nu weer
        het Bloedig Kruis van den Heer.
      
      
        Door dit vuil beeldt beletten,
        Dat daar nooit Man of Vrouw,
        Die leefde na Gods Wetten
        Komen, of bidde zouw.
        Al die bij dag, of nachten
        Kwamen tot dit snood Beeldt
        Schijnen God te verachten,
        En aan Satan gezeelt.
        Och hout
        waarder als het goud,
        Waar aan gehangen heeft,
        Jezus, die alles geeft.
      
      
        Helena Keyserinne
        Veracht, vertreedt, verstoot
        Dit Beeldt van d'Afodinne:
        Daar na met ijver groot,
        Hier onder wordt gegraven;
        Eerst vinden been en steen;
        Na het graven ende slaven,
        Zien kruyssen twee en een,.
        Met vreugd
        zingt en geneught:
        Gevonden is nu weer
        het Bloedig Kruis van den Heer.
      
      
        het Op-schrift van het Kruis des Heren.
        Lag verr' van het Kruis van dan.
        Macharius, vol eren
        Bisschop, spreekt het volk zoo aan:
        Laat ons nu neder-valle,
        En bidden God den Heer
        Dat hij zijn kruis ons alle
        Toont, na onze begeer.
        Och hout
        waarder als het goud,
        Waar aan gehangen heeft,
        Jezus, die alles geeft.
      
      
        Als de Doctoors op-geven
        Haren moet van een Vrouw,
        Die niet langer kost leven
        Maar sterven moet, en souw,
        Op kruyscen twee van deze
        Geleid, krijgt troost noch baat;
        Door het derde is genezen
        Gezond hier van op-staet.
        Met vreugd
        zingt en geneught:
        Gevonden is nu weer
        het Bloedig Kruis van den Heer.
      
      
        Daar na een doden mede,
        Op het zelfde kruis geleid,
        Krijgt leven in haar leden,
        En volle gezondheid.
        Helena haar verblijde
        Met het volk, om dit Gods werk:
        Zij bouwt na korte tijde
        Op deze plaats een Kerk.
        Och hout
        waarder als het goud,
        Waar aan gehangen heeft,
        Jezus, die alles geeft.
      
      
        Nimmermeer glorieren
        Wilt mensen jong en oud,
        Als in het kruis des Heren,
        Dat zijn bloed heeft bedouwt.
        Laat leven in uwe harten
        Uwe Jezus liefde groot,
        Zijn wonden , pijn en smarten,
        En alderswaerste dood.
        Met vreugd
        zingt en geneught:
        Gevonden is nu weer
        het Bloedig Kruis van den Heer.
      
      
        O kruis van grote waerden!
        O waerdste Meye-boom,
        Gevonden onder de aarde;
        Maakt ons alle zo vroom,
        Met Constantijn te winnen
        Onze vijanden kwaad;
        Ons vlees, ons kwade zinnen,
        En Satans kwade raad.
        Och hout
        waarder als het goud,
        Waar aan gehangen heeft,
        Jezus, die alles geeft.
      
      
        O kruis! Voor uwe wij knielen,
        En voor uwe Godes Lam,
        Tot troost van onze zielen,
        Ons lijde op uwe nam,
        Door uwe kruis toont genaden
        Aan ons, en door uwe bloed,
        Afwast onze qua daden;
        Geeft ons uwe Hemels goed.
        Met vreugd
        zingt en geneught:
        Gevonden is nu weer
        het Bloedig Kruis van den Heer.
      
    
  