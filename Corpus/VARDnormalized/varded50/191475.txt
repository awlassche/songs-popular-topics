
    
      
        Mijn Heer, mijn God, wilt mij bewaren
        Voor mannen, boos van aard en daad,
        Voor schalken en geweldenaeren,
        Voor al wat na mijn leven staat.
      
      
        Voor lui die alle kwaad bedenken
        En boosheid in haar herte broen
        Om den onschuldigen te krenken
        En hem den oorlog aan te doen.
      
      
        Geen basilisk, geen draak, geen adder
        Is zo vol dodelijk fenijn,
        Geen slange ten bederve radder
        Als haar vergifte tongen zijn.
      
      
        Bewaar mij voor der bozen handen,
        Behoed mij voor den Dwingeland,
        Die haar geweld te samen spanden
        Om mij te helpen van een kant.
      
      
        De trotse zoeken mij te worgen
        In strikken heimelijk gezet,
        Haar gaerens hebben zij verborgen
        Om mij te vangen in haar net.
      
      
        Wat raad om dit gevaar t’ontspringen?
        Ik roep tot u: o Here, laat
        Mijn zuchten door de wolken dringen
        Dat uit mijn bangen boezem gaat?
      
      
        O God, gij waart mijn schild voor dezen,
        Gij waart mijn troost ter droever tijd,
        Gij plagt de kracht mijns heils te wezen,
        Mijn hulp ten dage van den strijdt.
      
      
        Lijd nu ook niet, dat boze mensen
        Haar lust in mijnen val versaen;
        Belet den uitslag van haar wensen
        Dat zij met schanden henen gaan.
      
      
        Het hoofd van die, die mij benouwen,
        Die proeve zelfs’t vergiftig sop
        Dat mij de valse lippen brouwen,
        Haar vloek keer’ op haar eigen kop.
      
      
        Schud koolen over hen die glimmen,
        Wilts’ in een vyer-poel doen vergaan:
        Een poel, daar niet is uit te klimmen
        En daar men niet weer op kan staan.
      
      
        Geen valse tongen kunnen duyren:
        Ook werd verdreven een Tyran
        Van onderdaenen en gebuyren,
        Dat hij het in het land niet harden kan.
      
      
        Zo weet ik, en het zal gebeuren,
        Dat hoogmoed komen moet ten val:
        Dat God van die hier moeten treuren
        De sak wel haast uit voeren zal.
      
      
        Dan zullen voor u alle vromen,
        Voor wien gij trad in het gericht,
        Met lof en dank ten offer komen
        En wonen voor u aangezicht.
      
    
  