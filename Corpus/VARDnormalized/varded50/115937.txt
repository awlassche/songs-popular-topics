
    
      
        WAt ramspoet moet hij al verdragen?
        Wat hoon, wat tegenheid, wat plagen,
        Die zich begeeft tot vrijerij?
        Gelijk de schakels aan malkander,
        Zo hanght'et een verdriet aan het ander,
        Behalven al zijn slavernij.
      
      
        Hij gaat zijn liefd' aan een besteden,
        En vleydt haar met veel minlijckheden,
        Die hem met weer liefd' niet betaalt:
        Maar tegendeel met bitter haten,
        En voor beleeft en vriendlijck praten
        Zij hem met nors gekijf onthaelt.
      
      
        En schoon hij is zo ver gekomen,
        Dat hij van haar niet hoeft te schromen;
        Of is tot na het endt geraakt,
        Wordt vaak van Ouders en van Vrienden:
        Van die een plasdank gaat verdienen,
        Al het eerste werk tot niet gemaakt.
      
      
        Komt hij noch door des zware stromen,
        Wat heeft hij vaak ter hand genomen?
        Voor al zijn doen een lastig pak;
        Een Snar, een Suermuyl, of een Dante,
        Die niet en kan dan lanterfanten,
        Is het loon van al zijn ongemak.
      
      
        Hierom ik dan als zeker oordeel,
        Dat hij het geluk heeft tot zijn voordeel
        Die na zijn wille is gepaard,
        Met zo een Vrouw die door haar wandel,
        Haar man verkwikt in al zijn handel:
        Hij heeft een Paradijs op aard.
      
    
  