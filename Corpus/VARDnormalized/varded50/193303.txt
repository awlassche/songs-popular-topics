
    
      
        ACh God! ik heb u al te zeer beledigt?
        Hoe raakt mijn ziele nu met u bevredigt?
        Mijn kerk gaan, en mijn uyterlijke deugd,
        Wat voorspoed en wat flickerende vreugd,
        Is niet genoeg om wel gerust te wezen?
        Of ik al van de Leeraars word geprezen,
        Haar woorden steld mijn ziel nog niet gerust;
        'k Moet van u gunst al anders zijn bewust.
      
      
        Ik word alleen verzoend van mijne zonden,
        Door het dierbaar bloed van Christi reine wonden;
        het Gelove mag vrijmoedig henen gaan,
        En grijpe Jesum zelfs als borge aan.
        Ik rust niet op mijn Gods-dienst of mijn werken,
        het Geloof alleen dat kan mijn hert versterken:
        het Geloof, versterkt door Christi brood en wijn
        Roept, ik ben Christi, en hij is ook mijn.
      
      
        Maar ag! wat raad? ik struykel daeg'lijks weder,
        Daar leyd mijn hoop en mijn geloof dan neder:
        Neen, neen, mijn ziel! schept weder nieuwen moed,
        Voor deze schuld heeft Jesus ook geboed.
        Vind gij u maar in ootmoed neer geslagen?
        Zoekt gij op nieuws u Schepper te behagen?
        Word God van u met nieuwe lust gediend?
        Zo was, zo is, zo blijft God uwen Vriend.
      
    
  