
    
      
        VErdoolde Schaapken in de Woestijne,
        Wild weder keren tot uw Schaapstal,
        Kom uwen Herder vrij ten voorschijne,
        Hij is het alleen, die u troosten zal.
      
      
        Verloren Zone, toon uw gebreken,
        Kom tot uw Vaader, klaag hem uw nood:
        Hij heeft zijn armen wijd uit gesteeken,
        Om u te ontvangen uit liefde groot.
      
      
        Zeer goedertieren is onzen Vaader,
        Om Jezus Christus zijn lieve Zoon,
        Hierom, o zondaars kom allegaader!
        Kom dog vrijmoedig tot zijnen troon.
      
      
        Hij wil u helpen uw lasten draagen,
        Hij wil vertroosten uw droevig hert,
        Wild hem vrijmoedig u noden klaagen,
        Hij kan u helpen uit al uw smert.
      
      
        Hij is de waarheid, de weg en het leven
        Niemand ten Vaader komt dan door hem,
        Het rijk zijns Vaaders wil Hij ons geven,
        Is het dat wij horen naar zijne stem.
      
      
        Dat overspelig Wijf was bevonden
        In veel misdaaden en werken kwaad;
        Die zoete Jezus heeft haar ontbonden,
        En haar vergeven al haar misdaad.
      
      
        Wild uw kwaad leven, sprak hij, verlaaten,
        Ik ben de geen niet, die u verdoemd:
        O Christen Mensen wild dit dog vaaten,
        Van Gods genaad u alleen beroemd.
      
      
        In uw boosheden wild niet versmoren,
        Hebdy gezondigd misdoe niet meer,
        Laat dog die edel ziel niet verloren,
        Maar val te voete uw God en Heer.
      
      
        De Here Jezus is hier gekomen
        Van Hemelrijk, uit zijns Vaaders schoot,
        Al om de zondaars, niet om den vromen,
        Hij heeft geen lust aan des zondaars dood.
      
      
        Den armen Mense komt hij bezoeken,
        Den kranken troosten uit liefde zoet,
        Dus komt gij zondaars van allen hoeken;
        Gij zijt gewassen in het Lammekens bloed.
      
      
        God komt uit liefde ons zaalig maaken,
        Zijn liefde die ons alleen verlost,
        Laat ons de Wereld nu gaan verzaaken,
        Want wij hem hebben zoo veel gekost.
      
      
        Met goud nog zilver zijn wij gegouwen,
        Met Christi bloed zijn wij betaald,
        Laat ons het gelove alzo behouwen,
        Op dat er niemand van ons en dwaald.
      
    
  