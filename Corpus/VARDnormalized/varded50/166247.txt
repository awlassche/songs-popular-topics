
    
      
        Wilt o Jeugd! u niet vergapen
        Aan het opgesmukt gevlei
        Dat vrouw Venus strekt een wapen
        Als zij voert haar hof ten rei
        Haar geil muzijk, de zinnen ingeslopen,
        Leerd het vermaak daar van te duur bekopen.
        Als de ziel, eenmaal bekropen
        Van die smet,
        De deugd verzet.
      
      
        Niets is voor uw tedere oren
        Zoo gevaarlijk als die pest,
        Die de kuisheid leert versmoren
        En, in het hart, alle ondeugd vest.
        Zij is het, die, op de zedigheid gebeten,
        U het gebruik der rede, leert vergeten,
        Die, de schaamte omvergesmeten,
        Waar zij vleyd,
        Het oor verleid.
      
      
        Zoek georeloofde vreugden
        Zijt ge op zang en spel belust.
        Daar de ziel, in het schoon der deugden
        Hemelse vermaken kust.
        Door dus uw klank en maat in een te strengelen,
        Zal zig het choor der witgevederde Englen
        In uw zuivre galmen mengelen
        Daar hun zang
        Duurt eewen lang.
      
      
        Laat de Venusijnse snaren
        Laat de dartle minnelier
        Met haar weeldestrikken varen:
        Eer ze uw ziel zeng met haar vier.
        Waar het geil Parnas met Febus zangboelinnen
        Door zoet gevlei, uw ziel tragt te overwinnen,
        Hoed, voor dat vergif, uw zinnen,
        Eer haar kwaad
        Uw ziel verraad.
      
      
        Kan de zangkunde u verleiden
        En verslaven aan haar hof?
        Hoe veel hoger gaat zij weiden,
        Als zij galmt in des hemels hof!
        Hef! hef, in haar, altijd uw hart, en ogen
        Hemelwaards in verrukking opgetogen.
        Zoo vind gij u nooit bedrogen,
        Waar haar vreugd
        Uw ziel verheugt.
      
    
  