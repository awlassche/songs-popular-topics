
    
      
        OCh of ik eens kon zingen
        Als ene Nachtegaal
        Mariaes eer, en lof!
        Hoe sou ik op doen springen
        De Eng'len altemaal,
        In des hemels hoge hof.
        Zij zouden fijn en grof,
        Haar stemmen fraai vermeng'len,
        Ter ere van des Maagd,
        Die meerder dan de Eng'len,
        God Vader heeft behaagt.
      
      
        Wel op dan hoge Machten,
        Wel op dan Cherubim,
        Wel op dan Heerschappij,
        Wel op dan starcke Krachten,
        Wel op dan Seraphim,
        Verblijd U in Mary:
        Die ten gewenschter tij
        Den Zaligmaker baarden
        Voor het menselijk geslacht,
        Op deze droeve aarde,
        In het midden van de nacht.
      
      
        S' is uwe Koninginne,
        Zij is des hemels Pronk,
        S' heeft niemand Haar gelijk.
        S' ontsteekt tot haarder minne,
        Als ene minne-vonck,
        Het gantse hemelrijk.
        Zo dat ik sta en kijck
        Verwonderd, en verslagen,
        In de overrijcke kroon
        Des Maghets, die gedragen
        Heeft Godes een'gen Soon.
      
      
        Alleen gaat Haar te boven,
        In eer, en waardigheid,
        Den aldergrootsten Al.
        Wie zal dan Haar niet loven
        Met alle ned'righeyd,
        Hier op dit aardse dal?
        Daar binnen des hemels wall'
        Gij roept, en zingt Victory,
        Met hemel-zoet-geluyt,
        Om de allerhoogste glory
        Van Godes hoogste Bruid.
      
      
        Wel aan dan lieve vrinden,
        Die God den Heer bemint,
        Mariam viert, en eert:
        Want Zij haar wel gesinden
        Ten hooghst' is wel gezind,
        En het onheil van ons werd,
        Dies u tot Haar bekeert.
        Zij zal tot des hemels Haven,
        Uit des werelds woeste zee,
        Vervord'ren hare Slaven,
        En lossen uit het wee.
      
      
        Maria Vrouw der Vrouwen,
        Buigt nederwaarts u oor,
        Let toch op onze gebe'en.
        Maakt dat wij zijn behouwen,
        Vergunt aan ons gehoor,
        Hoort aan ons droef gesteen,
        Drooght af ons brak geween.
        Gij kond onze droefheid stelpen,
        O overschoone Vrouw!
        Gewaerdight ons te helpen
        Uit all' onze druk, en rouw.
      
    
  