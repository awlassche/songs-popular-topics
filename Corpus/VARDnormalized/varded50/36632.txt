
    
      
        MEer troost en vreugd dan hert' kan dincken,
        Meer blijschap ende vrolijkheid
        Kwam God die Salighe te zinken,
        Die uit haar zelven was geleid:
        Die in den Eigen Niet gevoerd,
        Boven al dat aardrijk kan geven
        In een ontwesentheydt verheven
        Voor d'aenschijn Gods stond onberoerd.
      
      
        Bloot stond zij daar van haar gedachten,
        Zij stond daar buiten haar gemerk;
        Noch will' en vond zij in het verwachten,
        Noch eigen roeringhe in het werk:
        Zij was gelijk haar zelven kwijt,
        Die claerheydt Gods hadd' haar beschenen,
        In het Wezen stond zij als verdwenen,
        Van haar scheen zij ghescheden wijt.
      
      
        Niet dat zij niet en hadd' haar wezen,
        Maar dat zij zo afgrondig diep'
        Versonck in haren uytghelesen,
        Ende zo ver' haar zelf ontliep;
        Dat haren wens, dat haar ghedacht',
        Dat hare krachten alghelijcke
        In Gods aenschouwingh' over-rijke
        Heel stonden als te niet gebracht.
      
    
  