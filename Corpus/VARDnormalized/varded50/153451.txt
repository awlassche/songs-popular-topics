
    
      
        AL wat het leven heeft ontvangen
        Van God, dat is met levens lust,
        Begaeft, en zoekt met groot verlangen,
        Dat nooit zijn vonk werd uitgeblust:
        Dies gaat het Paren
        Door een Echte min,
        En wil vergaren,
        Dat hem in het begin,
        Eerst was geschapen in.
      
      
        Aen-siet het Pluym-gediert behendig,
        Het zoekt zeer vlug een weder-ga;
        En het Vee op het Land houd zich ellendig,
        Als het is alleen, ja acht het sa.
        De Schubbe Vinnen
        In de Pekel-plas,
        Sietmen door het minnen,
        Ia hoe kout het was,
        Gezond en wel te pas.
      
      
        Kan de Natuur in alles werken,
        Ook in het ongevoelig hout?
        Zal dan de mens dit stil aen-mercken?
        En blijven altijd ongetrouwt?
        Neen, dat te prijzen
        Heeft een slecht bescheid;
        God den al-wijzen
        Heeft voor eens gezeid,
        U zaad zij uyt-gebreyt.
      
      
        Dit heeft ons Bruidegom geweten,
        Wanneer hij zocht zijn Lieve Bruyt:
        Hoe dikmaal keek hij door de spleten?
        En quamse dan eens tot hem uit,
        Met hem te praten,
        Lieve wat een vreugd!
        Of niet de straten
        Waren mee verheugt,
        Gijlieden denken meugt.
      
      
        Wel Nieuw-getrouwde, nu Gods zegen
        U beiden toe-gebeden is,
        Gedenkt daar aan in al u wegen,
        En ook aan u beloftenis;
        Gedenkt doch heden
        Aan u trouwe plicht,
        Gedenkt de reden,
        Die gij in het licht
        Spraeckt voor Godes aen-gesicht.
      
      
        Stelt u Gods Wet en wil voor ogen,
        Begint met hem, en gaat zo voort,
        Ei vreest den Heer na u vermogen,
        En draagt u vroomlijck na zijn Woord;
        Geeft dan malkander
        Ook terstond gehoor,
        Als de een den ander
        Leidt in het rechte spoor,
        En gaat in het goede voor.
      
      
        Daar toe wens ik u Godes zegen;
        Hij zegene u voort en voort;
        Hij leer u zijn gebod en wegen
        Oprecht beleven na zijn Woord.
        Dat gij meugt leven
        de een tot d'anders vreugd.
        Dat elk mag geven
        het Geen den aar verheugt,
        In liefd' en ware deugd.
      
    
  