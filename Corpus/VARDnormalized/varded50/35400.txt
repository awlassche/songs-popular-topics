
    
      
        Aas van mijn gemoed,
        Brand die Liefde voedt
        Center daar mij hert en ziel naar zink,
        Diamant van mijnen Trouwen Rinck,
        Eer van het Mannelijk geslacht,
        Fleur der jongmans daar mijn ziel na tracht
        Gayken dat mij God gegeven heeft,
        Hert waar door mijn jeugdig hert herleeft.
      
      
        Jeugd die het al verdooft
        Krone van mijn Hoofd
        Leven dat mijn leven bloeien doet
        Minnaar die mijn hert in liefde voet
        Nardus lieffelijck van geur
        Oorspronck van mijn levendig couleur
        Perel die mijn borst met glans versierd
        Kweker die mijn jeugd op-queckt en viert.
      
      
        Rust-plaets van mijn hert
        Zalving van mijn smert
        Tweede ziel verenigd in een lijf
        Vreugd waar door ik al mijn pijn verdryf
        Wens, en wit van mijn jeugd
        Ynde, en beginsel van mijn vreugd
        Ziel van mijn ziel, licht van licht
        Hert aan mijn hert door liefdes band verplicht.
      
      
        Hier eyndt mijn A. B. C.
        Nochtans de renome
        Van uwen lof en is daar med' niet uit
        En even-wel maak ik hier een besluit,
        Want ik en heb geen letters meer,
        Om voorders iet te beschrijven tot uwe eer,
        Ben ik noch bot, peyst dat ik leren zal,
        En u hoe langs hoe meer vereren zal.
      
    
  