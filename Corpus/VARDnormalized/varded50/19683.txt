
    
      
        Sluit voor Begeerte uw graag gezicht;
        Zij loert, zij loert om in te varen.
        Sluit d'oogen, vensters van het licht,
        Indien gij wilt uw hart bewaren:
        Want zoo Begeerte eens binnen sluipt,
        Zij zal bederf en jammer baren,
        Dat eeuwig smert, en eeuwig druipt.
        De dingen zijn niet als zij schynen:
        De worm zit binnen lekker ooft,
        En levend kleur bedekt venijnen.
        Hij doolt zeer licht, die licht gelooft:
        In paradyzen nestlen slangen:
        De slangen hangen boven het hoofd,
        Daar goude en blozende appels hangen:
        Dies wacht uw vingers, wacht uw hand,
        Noch vat de Dood niet met uwe tand.
      
      
        het Godtvruchtige geslacht van Seth
        Lijt schipbreuk op korale klippen,
        Op een albaste en streelend bedt;
        En strand op het zachte strand der lippen,
        Die vleien kunnen, als weleer
        Haar moeder, die met Adams slippen
        Den gansen aardkloot rukte om veer.
        De voorgang in het wellustig Eden
        Wordt nagevolght van tijd tot tijd:
        Men schept vermaak in het overtreden:
        d'Oprechtigheit versmelt en slijt.
        De hemel, opgewekt door het sarren
        Van zulk ene opgehoopten spijt,
        Verheft tot boven aan de starren
        Een zee, van geen geberght gestuit:
        Een zee wist alle vlekken uit.
      
    
  