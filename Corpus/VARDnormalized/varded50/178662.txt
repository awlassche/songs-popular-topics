
    
      
        SPreekt gij gerechtigheit naar waarheit,
        Vergadering voor het heilig recht?
        En wordt de zaak bij u beslecht
        Naar oordeel, billykheit en klaarheit,
        Gij mensen kindren? vonnist gij
        Naar het recht den eiser en partij?
      
      
        Ja, gij smeedt ongerechtigheden
        In het harde, en weegt het boos geweld
        Van uwe handen, en beknelt
        Den vromen, dien gij komt vertreden
        Op aarde; het geen de hemel ziet,
        Hoezeer het in het geheim geschied.
      
      
        De goddeloozen zijn versteken
        Van des moeders buik aan van de deugd;
        De leugenaars zijn van der jeugd
        Aan het dolen: vol fenyn en streeken:
        Zij zijn vol vierig slangenspog,
        Als listige adders in bedrog:
      
      
        Als adders, die, gestopt van oren,
        Niet horen naar des belezers woord,
        Dien geen bezweeringe verstoort.
        O God, verbreek in uwen toren
        Hun tanden in den fellen mond;
        Der jonge leeuwen tot den grond.
      
      
        O Heer, laatze ook als water vlieten,
        En heene drijven: leit hij aan
        Met zijne pijlen, om te slaan,
        Verbreek zijn pijlen onder het schieten,
        En laat ze zijn als afgesneên,
        Als stoppelen op het veld vertreên.
      
      
        Ja, laat hem als een slek verkwijnen,
        En, als een misdragt, nooit het licht
        Der zonne aanschouwen door het gezicht.
        Men zie hem door den storm verdwijnen
        Als doornestruiken in het vier,
        In heete gramschap, met getier.
      
      
        Dan zal de vrome zich verblijden
        Als hij beschouwen zal de wraak;
        Ja, het zal hem strekken tot vermaak,
        Als hij de bozen ziet in het lijden,
        En hij zijn voeten wast in het bloed
        Zijns vijands, als in enen vloed.
      
      
        De mens zal zeggen: immers is 'er
        Voor den rechtvaardigen dan vreugdt,
        het Gevolg en vrucht der waare deugd;
        Geen zaak is immers ook gewisser,
        Dan dat God hier op aarde richt,
        Daar hij zijn Koningszetel sticht.
      
    
  