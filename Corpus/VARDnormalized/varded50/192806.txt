
    
      
        GIJ had van outs, o! grote Schapen-herder,
        Uwe koop beraamt te strekken uit nog verder,
        Dan wel tot d'eerst-beminde Jacobs-stallen:
        Gij liet uw'ogen ook op d'Heid'nen vallen;
        En zeid', de Wolf zal nog met het Lam verkeren,
        De Leen het stro, gelijk d'Os, eten leren,
      
      
        Ziet daar toe hebt G'u zelven ook onthemelt,
        En voor een tyt hier op der aard gewemelt:
        Niet om gediend te zijn, maar ons te dienen,
        Ja door u dienen vryheit te verdienen,
        Hebt onder ons gewoond zijt vlees geworden,
        Om ons van vlees en bloed te doen ontworden.
      
      
        Ontmajesteit, ontscepter, onverheerlykt;
        Om ons te zijn verheven en verheerlijkt:
        Verwisselt was U Kroon voor weinig dagen,
        In hier een Herders-krans en Staf te dragen,
        Waar me Gij wrede Wolven, Beiren, Leeuwen,
        Ontwolven zout, ontbeiren, en ontleeuwen.
      
      
        Wat Heid'nen heeft u trekken ook doen komen,
        Gelijk gevlogen over Land en stromen
        Wat heeft u kragt al Ezelen en Paarden,
        Van traag en onbezuistheit doen ontaarden?
        Wat hebt Gij dode honden weer doen leven?
        En blinde mollen al het gezigt gegeven.
      
      
        Wat heeft U Staf al dwaasheit omgestoten?
        U Liefde-pijl al wreetheit weg geschoten?
        Wat heeft U Bloed al Moren wit gewassen?
        Meer dan wel doen kon al de zeep en assen.
        U Geest al Luipaarts-vlekken uitgebeten?
        En haar doen met de makke Lamm'ren eten.
      
      
        Hier over weest, o! Hemelen verwonderd;
        Ja ziet eens, Aarde! d'Herder afgezonderd
        Gelijk een paaslam, zig hier laten slagten,
        En in de Stal des Doods ontzielt vernagten;
        Terwijl dat dode Schapen kregen het leven,
        En Boeijelingen wierden vrij gegeven.
      
      
        Gij zaagt mijn ook, onder de wilde dieren,
        Als een hertnekkig Stier daar henen zwieren,
        Of als een zeug mijn zelven overslyken;
        Of als een Nagt-gediert U ligt ontwijken;
        Uit vrije wil, uit enkel wel-behagen,
        Hebt Gij mijn ook in uwe kooy gedragen.
      
      
        'k En weet dit groot geluk niet uit te spreken:
        Nu kan voorwaar! Mij voortaan niets ontbreken,
        Zijt gij mijn Leits-man grote Mensen hoeder!
        Dan zal het mij gebreken nooit aan voeder:
        Ik zal in uwe weide weiden, weiden;
        Gij zult aan water levendig mij leiden.
      
      
        Maar Herder! Og! veel schapen gaan nog dolen,
        Wanneer zal zijn u kooy niet meer verholen?
        Maar ingegaan der Heid'nen volheit wezen,
        En u ter Zaligheit heel Isr'el vrezen?
        Op dat (waar toe wij nog eens u verbeiden)
        Gij zout de Schapen van de Bokken scheiden.
      
      
        Voor-loper! hoor terwijl, u grazelingen,
        Uit dees'Genade-kooy ten Hemel zingen
        Breng ons uit deze Stal in dat Getimmer,
        Daar Gij het al zult zijn, ja gij voor immer:
        Onthemel u daarom nog eens ten tweden,
        Voor die Gij zo veel eenmaal hebt geleden.
      
    
  