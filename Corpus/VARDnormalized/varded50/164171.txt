
    
      
        WIe kan Gods wonderwerk verstaan?
        Wie kan tot in den hemel gaan?
        Geen mens leeft hier op aarden,
        Schoon of hij trots is ende stout,
        Of dat hij rijk is, ende oud,
        Niets kan hij doch aanvaarden.
        Al het geen wat Hemels is dat staat
        In Godes macht, het is zijn weldaad,
        het Hemels-hof op te sluiten,
        Dat zijn beminde daar in gaan,
        En laten de Godloze staan
        In eeuwigheid daar buiten.
      
      
        Want ziet, hoe God met heerlijkheid
        Den weg na het Hemelrijk bereid,
        Voor die hem oprecht vrezen,
        Een vier'ge wagen hij uit sent,
        Met vier'ge paarden daar ontrent,
        Dat zal den Ruiter wezen,
        Daar zit de knecht des Heren in,
        Dit is zijn troost en zoet gewin,
        En reist alzo met vreden:
        En scheid van des bedroefde aard,
        En wordt zo na den Geest gepaard
        Met God in eeuwigheden.
      
      
        Wel op, gij die den Here vreest,
        Dient hem oprecht en na den geest,
        Wilt hem u sak betrouwen,
        Hij laat het goed niet ongeloond,
        Met zaligheid op het lest hij kroont:
        Daarom wilt op hem bouwen.
        Dit leven dat is krank en broos,
        Hier duert het maar een kleine poos,
        Tot God wilt u begeven,
        Op dat gij namaals door de dood
        Meugt rusten, vrij van alle noot,
        In het zalig eeuwig Leven.
      
    
  