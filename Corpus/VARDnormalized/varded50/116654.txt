
    
      
        Ei wie wilt horen een Nieuw-Lied,
        Hoort toe ik zal het u zingen,
        Al wat 'er korteling is geschiet,
        Het zijn wonderlijke dingen,
        Al van een Meisje pertinent,
        Te Zierikzee wel bekent,
        Over het vissers-huis of daar ontrent.
      
      
        Tanneken P is haren Naam,
        En dat wilt zij wel weten:
        Maar zij gaat nu van Kinde zwaar,
        En nu is zij bezeten,
        En nu is dat een grote spijt,
        Nu is zij haar Eertje quyt,
        Al van een Jong-man heeft haar gevrijt.
      
      
        Het is een Meisje al na de zwier,
        En ook al na de mode,
        Zij heeft wel dartig Vryers gehad,
        Niet een kon haar bekoren,
        Daarom blameert des Dochter niet,
        Het is in haren slaap geschiet,
        Al van een Jong-man die Merten hiet.
      
      
        Geschiede lestmael op een tijd,
        Lestmael op een Avond,
        Dat de Jong-man kwam in de Stad,
        Hij kwam om Slaepste vraagen,
        Hij vraagde aan de Dochter klaar,
        Of 'er geen Logijs en waar,
        Zij zei komt binnen u Bed is klaar.
      
      
        Hij is met des Dochter binnen gegaan,
        In huis met die Vriendinne,
        Hij dogt zo menigmaal in zijn zin,
        Dat Meysjen wil ik minnen,
        Hij verliefde zo men zeid,
        Op de schoonheid van de Meid,
        Daar hij zijn zinnen had op geleid.
      
      
        Zij waren vrolijk ende blij,
        Zij hebben de Wijn gedronken:
        Maar deze Dochter zo men zeid,
        Die raakt op het lest beschonken,
        Zij moest na haar Bed toe gaan,
        Deze Jong-man wilt verstaan,
        Die is getreden haar agter aan.
      
      
        Zij was beschonken in de Wijn,
        Zij ging wat leggen slaapen,
        Dezen Jongman zo men zeid,
        Hij ging haar wat vermaken,
        Hij vermaakte haar in haren slaap,
        Tot dat de Dochter haar ontwaakt,
        Doen waar dat Kindeken al gemaakt.
      
      
        des Morgens als het wiert schoon dag,
        Haar ogen gingen open,
        Doen zij den Jong-man al aensag,
        Hij waar bij haar gekropen,
        En zij sprak al met 'er daad,
        Wie heeft u dat geraad?
        Dat gij komt op het Bed leggen spaad.
      
      
        En hij zeid Dochter en weent niet zeer,
        Liefste ik zal u trouwen,
        Wij zullen samen in korten tijd,
        Samen de Bruiloft houwen,
        En zei schoon Lief en weent niet zeer,
        Ik gaan varen om mijn Kleer,
        Ik zal u brengen weer in u Eer.
      
      
        Zij ving haar Water in een Glas,
        En is daar mee getreden,
        Bij den Doctoor alzo ras,
        En bij den Vroe-Vrouw mede,
        En dat Meysken sprak zo fijn,
        Is 'er dan geen raad voor mijn,
        Voor gezondheid een medicijn.
      
      
        Het duurde wel een maand daar na,
        Daar keek geen Bruidegom omme,
        Het geschiede Zaterdag voor de Noen,
        Daar waar een Brief gekomen,
        En dat meisje was niet plat,
        Zij ging op den Hase-pad,
        Naar Middelburg de schone Stad.
      
      
        En ging van Stad tot Stad,
        Zij kon geen Bruidegom vinden,
        En hij was op de Hase-pad,
        En zij gaat van Kind zwaar,
        En zij sprak al met 'er daad,
        Ach nu en weet ik genen raad,
        In vrees mijn Broeder en mijn Vaar.
      
      
        Oorlof Dochters wie gij zijt,
        En laat u niet verleiden,
        Maar verbeid liever u tijd,
        En doet gelijk ik heb gezeid,
        Want als gij zijt u eer, je quyt,
        Dan hoort men menig verwijt,
        En daar toe nog een grote spijt.
      
    
  