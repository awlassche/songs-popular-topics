
    
      
        SYlvester jong bejaard,
        Gewoon ten bossche-waert
        Zijn dertel vee te leiden,
        Plag op een holle riet
        Te spelen menig Lied,
        Terwijl zijn Schaepjens weiden.
      
      
        Hij noch vrij van de min
        Beloegh met dommen zin
        De zoete vrouwe-lusten,
        En zijn genoegen was
        Alleen in het klaver-gras
        Met zijne kudd’ te rusten.
      
      
        Tot dat hij eens bevondt
        De schone Rosemondt
        In het groene liggen slapen.
        Die heel vermoeid van gaan,
        Ontrent Sylvesters baan
        Een slaepken kwam te rapen.
      
      
        Den Herder heel ontrust
        Werd innighlijck belust
        Om haar te gaan belonken,
        En hij die in zijn hert
        Nooit voelde minne-smert,
        Begon ook me te vonken.
      
      
        Sylvester liet zijn oog
        Gedurig van om-hoogh
        Op Rosemonde spelen,
        En lossende een zucht,
        Vol vrees en vol genucht,
        Meynd’ haar een kus te stelen.
      
      
        Maar zo Sylvesters hand
        Aan-raakte maar den kant
        Van hare poesle wangen,
        Vloogh uit haar roose-mondt
        Een adems-dauw terstond,
        Waar door hij wierdt bevangen.
      
      
        Och, seyd’ hij, Herderin,
        Is dat de zoete min,
        Die Pan mij heeft bevolen?
        Door een onnozel lust,
        Dat ik eens heb gekust,
        Wordt mij mijn hert gestolen.
      
    
  