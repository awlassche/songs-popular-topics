
    
      
        Mijn ziel, al uwe lichaams krachten
        Span aan, en wild naa bidden trachten,
        Want hoge nood die dringt uw aan,
        Om aan uw God en angst te klaagen,
        In deez' bedroefde boze daagen,
        Met aandagt tot zijn troon te gaan.
      
      
        Maar Heer! wat zal ik voor U spreken?
        Aan magt en kracht zal het mij ontbreken,
        Ik vind mij zelven onbekwaam,
        Om tot uw Majestait te treden;
        Tot bidden heb ik grote reden,
        Maar on-magt doet mij stille staan.
      
      
        Mijn Heer! wild mij te hulpe komen,
        Neem van mij weg dit angstig schromen,
        Staa mij met uwe hulpe bij,
        Laat uwe geest mijn geest verlichten,
        Om naa uw wil mijn be'e te richten,
        Zoo word mijn ziel van smerte vrij.
      
      
        Mijn ziel leg af uw zwaar benouwen,
        Dring door, om uwen God te aanschouwen,
        Op zijn ontzachelijcke troon;
        Kniel voor Hem met vertrouwen neder,
        Stoot Hij u weg, kom echter weder,
        Bid ernstelijk aan zijnen Zoon.
      
      
        Dat Hij wil voor-spraak voor u wezen
        Aan zijnen Vaader hoog geprezen,
        Om u te helpen in zijn gunst;
        Hij zal genaad voor u verwerven,
        Die voor uw zond heeft willen sterven,
        Hoe kan het dog feilen aan zijn gunst.
      
      
        O Jezus Godes lieve Zone!
        Ik valle ne'er voor uwen troone,
        Verhoor mijn stem, open mijn mond;
        Om met eerbiedigheid te ontmoeten
        Uw Goddelijke heil'ge voeten,
        Verhoor mijn klacht te dezer stond.
      
    
  