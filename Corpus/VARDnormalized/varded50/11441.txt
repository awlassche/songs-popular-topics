
    
      
        Waar vlieghje Duyfjen heen?
        Stil wat, verstaat mijn re'en,
        Hoe dus te jachten?
        Zegt mij van waar gij komt,
        Dus om-kranst, en om-blomt,
        Met gulde schachten?
        Waar haalt gij, zoete Dier! zo schone luchten?
        Dat al maar Balssem is dat gij kund zuchten
        En met u witte beckjen,
        Den Amber, dunkt mij, leckje,
        Die daar uit als een gent weer schoon komt vloeien
        Over de velden, over het hout,
        Over de beeckjens, over het woud,
        En doet het grasselijn met de kruydjens groeien.
      
      
        Ay stil, stil, laat mij gaan:
        Ik bidd' u, 'k mag niet staan,
        Want ik ben het Boodjen
        Van Silvia mijn Vrouw,
        En draegh een briefjen nouw
        Aan het minne-Goodjen,
        Vrouw Venus heeft mij eerst aan haar gegeven
        En in haar dienst ik wil verslijten het leven,
        Ik acht meer haar geboden,
        Als het Nectar van de Goden,
        Mijn dienst is mij, meer als een vrijheid waardig.
        Ik draegh haar heel braeve Rijm,
        Doie veel soeter is dan Tijm,
        In Iovis gebouw, bij de Goo'n eerwaardig.
      
    
  