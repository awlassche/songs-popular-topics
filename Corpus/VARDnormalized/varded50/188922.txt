
    
      
        O Over groot faveur,
        Ziet een Ambassadeur,
        Een Prins van des Hemels hof,
        Die komt nu dalen of,
        Hij brengt de vrede naar ons wens,
        Spreekt van hoge zaken,
        Om het Houw'lijk te maken,
        Tussen God en Mens.
      
      
        Den Vorst zijn gulde staf,
        Leyd kroon en Mantel af,
        Buygt hem en valt te voet,
        Eer hij de Maget groet,
        Den Prins oodmoedelijk hem draagt,
        Niet nader derft komen,
        Die nooit plagt te schromen,
        Dan voor God en des Maagd.
      
      
        Met een nedrig gemoet,
        Heeft hij Gods Bruid gegroet:
        Verklaart dat eeuwig Woord,
        Uit haar sou komen voort,
        Zij overleyd in haar verstand,
        Begost eerst te vrezen,
        Betrouwde het kost wezen,
        Door Gods mogende hand.
      
      
        O Maagd zijt niet bevreesd,
        U zal den Heyl'gen Geest,
        Omlommeren u Hert,
        Zult baren zonder smert,
        Ziet hier de Dienstmaagd van den Heer,
        U slaaf wilt gebieden,
        U Woord moet geschieden,
        U wil zij met u begeer.
      
    
  