
    
      
        HEer! ik ben in de klem,
        Wilt mijn gebedt verhoren,
        Ei! laat mijn droeve stem,
        U tot gena bekoren.
      
      
        Wilt niet afkerig zijn,
        Of met stuurs aanzien dreigen:
        Maar als ik krimp van pijn
        Uw'ooren tot mij neigen.
      
      
        Helpt mij op het spoedigst voort,
        Ei laat mij niet lang stekken,
        Als gij mij treurig hoort,
        Om hulp en bijstand smeken.
      
      
        Mijn leven dat staegs slijt
        Is als een rook verdwenen,
        En de haast vervlogen tijd,
        Heeft uytgedroogt mijn benen.
      
      
        Mijn hert is heel verdord
        En als hooy neer gesmeten,
        Want ziele voedsel wordt,
        Als staegs bij mij vergeten.
      
      
        Dies nu gesugt, geween,
        En rouw van zulk een leven,
        Het uitgemergeld been
        Mijn aan het vel doen kleven.
      
      
        'k Heb als een Pellicaen,
        En Nacht-raef, mijn begeven
        Om buiten het volk voortaan,
        In eensaemheit te leven.
      
      
        Ik ging om hoog op het dek
        Na menigvuldig waken,
        Een plaatse van vertrek
        Gelijk een Musche maken.
      
      
        Waar door ik daeg'lijks lee
        het Verwijt van mijn vijanden:
        Die tegens mijn, in stee
        Van prijzen, te samen spanden.
      
      
        Want als men eten souw,
        Ik het Brood met as besprengde,
        En smeltend' in berouw,
        Mijn drank met tranen mengde.
      
      
        En waarom tog! ik dagt
        De gramschap van u toren;
        En dat ik all' mijn kragt,
        Had door mijn val verloren.
      
      
        Mijn dagen zijn verkort,
        En als een schim verdwenen:
        Ik ben als Hooy verdord,
        'k Sta nauw'lijks op mijn benen.
      
      
        Maar Heer; gij blijft voor al
        Geen tijds vloed kan u krenken;
        Geslagts voortteling zal,
        U eeuwig doen gedenken.
      
      
        Op zult gij staan met vlijd
        En Syon dan ontfermen,
        Want zeker het is al tijd,
        Om over haar te erbermen.
      
      
        Want uwer dienaar hand
        Vond' in haar bouw behagen,
        Mits zij graag al haar land,
        Vrij van ellende sagen.
      
      
        Wat Koning, of wat Heer
        In het Heydendom zal wezen,
        Zal met zijn volk uw eer,
        En Naam eerbiedig vrezen.
      
      
        Want God heeft Syons bouw
        Doen tot voltooiing rijzen,
        Op dat hij daar in souw
        Zijn heerlijkheid bewijzen.
      
      
        Hij heeft den eis volbragt
        Van die ootmoedig baden,
        En haar gebed, of klagt,
        Niet willen ooit versmaden.
      
      
        Sa! dit geschreven an,
        Om de andere eeuw het onderwijzen,
        Dat ons Nasaten dan,
        Den Heer ook mogen prijzen.
      
      
        Met regt komt hem die lof,
        Hij heeft gezien van hoge,
        En uit zijn Hemels Hof
        De aarde gaan beogen.
      
      
        Want hij van daar, de klagt
        Van zijn geboeyden hoorden,
        En zo tot vryheit bragt
        De Kind'ren der vermoorden.
      
      
        Op dat haar volle stem,
        Die naam en lof des Heren,
        Door gants Jerusalem,
        Dan vlijtig souw vermeren.
      
      
        Wanneer ook heel de aerd',
        Met all' die haar bestieren,
        Den Heer in een vergaard,
        Met Godsdienst zullen vieren.
      
      
        Ik hebbe tot u gezeid
        In het midden van mijn dagen,
        Dat gij haar weinigheid,
        Mijn stadig voor zoudt dragen.
      
      
        Eer ik half wegen word'
        Her-roepen van beneden,
        Want Heer mijn tijd is kort:
        Uwe Jaren, eeuwigheden.
      
      
        G' hebt in het beginn' wel sterk
        Gegront-vest alle landen,
        En de Hemel zijn het werk
        Van uwe Almagtig' handen.
      
      
        Dog zullen al vergaan,
        En als een Kleed vermotten;
        Maar, gij blijft eeuwig staan
        Schoon de harste Schepsels rotten.
      
      
        het Verander is haar g'meen,
        Maar kan u geenszins hind'ren:
        Gij zijt, en gij blijft een,
        Uwe Jaren nooit vermind'ren.
      
      
        Uwe Dienaars Kind'ren mee,
        In blijschap zullen Wonen,
        Want gij haar Zaad met vree,
        En eeuwigheid zult lonen.
      
    
  