
    
      
        Luistert toe gij Venus dieren,
        Die bij dag en nachten zwieren,
        In een Vrou Venus Bogaart gaan,
        Luistert toe na mijn verklaren,
        Hoe ik lestmaal ben gevaren,
        Op het schoonst Batavia.
      
      
        Lestmaal ging ik mijn vermeien,
        Buiten de Stad de schoon contreie,
        Daar ik mijn vermaken vant,
        Klappernoten zag ik wassen,
        Schone Fruiten en Anassen,
        In de Tuinen wel beplant.
      
      
        ’k Ging noch verder op mijn pleysier,
        Tot dat ik kwam bij een Revier,
        Ik zag neder in het dal,
        Een Hollands Vrouwtje daar beneden,
        Ginck haar moeder naakt ontkleden,
        Haar naam ik niet noemen zal.
      
      
        Om haar lijf wat te vervarssen,
        Zag ik haar zeer aardig wassen,
        Maar doen ik wat lager zag,
        Ik zag maar ik en durft niet noemen,
        Maar om bij ‘het Vrouwtje te komen,
        Spronck ik op met blij gelach.
      
      
        Ik zei Ionck-vrou wilt niet bezwijken,
        ‘k Heb hier lang genoeg staan kijken,
        En u wezen aangezien,
        Waar op zij zei Jonkman geprezen,
        Wilt mij maar standvastig wezen,
        U zal gunst van mij gezien.
      
      
        Zij draeyd’ haar hofje gins en weder,
        En is na de Stad getreden,
        ‘k Volgde soetjens achter aan:
        De Nieupoort ging zij haar inwenden,
        Zo de Tygers-graft ten enden,
        In haar deurtje bleef zij staan.
      
      
        ’k Ging voorbij al zonder spreken,
        ‘k Heb het huis ter deeg bekeecken,
        En daar op genomen acht,
        Maar des avonds laat al zonder schromen,
        Bne ik bij ‘het Vrouwtje gekomen,
        En ik heb bij haar vernacht.
      
      
        Hoort toe wat zij daar bereiden,
        Een bancketje voor ons beiden,
        En wij dronken lustig Wijn,
        En al wat mijn Ionckhert lusten,
        In haar armtje ginck ik rusten,
        Was het niet vreugd voor mijn?
      
      
        des Morgens vroeg ‘het begon te dagen,
        En men hoorde het gewagen,
        Ik moest passen op mijn tijd,
        Maar voor eerst al zonder schromen,
        Een Arackje op genomen,
        Doen vond’ ik mijn heel verblijd.
      
      
        Hoort eens wat ik hoorde klinken,
        ‘het Was drie Reyalen om te drinken,
        Meer als ik te voren placht;
        ‘k dacht komt dit van Vroutjes minnen,
        ‘k Zal het speel wel meer beginnen,
        Al duurden ‘het de heele nacht.
      
      
        Oorlof gij Venus geesten,
        Die daar gaan op zulke Feesten,
        Werd u lustig als een man,
        Zo zult gij lof en prijs behalen,
        En men zal u wel betalen,
        Als gij maar lustig zoenen kan.
      
    
  