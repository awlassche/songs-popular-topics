
    
      
        OP mijn ziel! stijg op naa boven, daar uw Koning zit gekroond,
        In den allerhoogsten Hemel, en Gods Majestait vertoond;
        Kom beschou, hoe dat de grote gantse heil'ge Heemel-schaar,
        Tronen, Vorstendom en Machten willig onder-werpen haar.
        Hoe Hij glorieus gezeten is aan des Vaaders rechter-hand,
        Die zijn Kooninglijke zetel onverwinlijk heeft geplant.
        Hoe het gebied hem staat in handen, alles op zijn wenken past,
        Vlug gereed staat, om vol-voeren zijn hoog-waarde woord en last.
      
      
        Doch zoo u zijn hoog aanschouwen (zoo het billik ider moet)
        Brengt in diep verwonderings schromen; schep mijn ziel, schep echter moed;
        Denk, waar door Hij heeft verworven, dus van God te zijn vereerd;
        Dat het was zijn man'lijk strijden, dat zijn God zoo dier en werd
        Heeft geacht, om Hem te kronen: dat het was gehoorzaamheid,
        Dus Hij God in all's gelaaten stond, gereed ten dienst bereid;
        En geen tegenheid en schroomde, noch geen kruis, hoe zwaar en groot:
        Maar Hem op zijn Gods bevelen willig gaf ter wreeder dood.
      
      
        Gaf ter dood, daar alle smaatheid het lijden dubbeld heeft verzwaard;
        Was een tijdverdrijf der bozen gants verbasterd en ont-aard.
        Daar men hem het gezicht bespouden; jammerlijk met vuisten sloeg;
        Kroonde met een doorne-kroon; schimpte, spotte en beloeg;
        Gaf den riet-stok in zijn handen; kleden met een purpur-kleed;
        Groete Hem gelijk een Koning; vraagden Hem als een Profeet,
        Wie Hem even had geslaagen? sperden mond en kaaken op
        Tot verfoeiing; en dit alles nam de Heer noch willig op
      
      
        Bij deez' smaadheid kwam de wreedheid, daar een yders hert voor gruwd,
        Als H van de snoode bende voort-getrokken en gestuwd
        Wierd, om het lijf te mart'lizeeren door zoo meen'gen felle slag,
        Met de roede, dat men het elkens het waarde bloed af-gudzen zag:
        Toen die scherpe doornen-krone wierd in het waarde hoofd gedrukt
        Door de ried-stok; en zijn leden gingen onder het houd gebukt:
        Toen men Hem zijn kle'en af-scheurden, rekten, strekten arm' en be'en
        Iz're naagels vreez'lik sloegen door zijn hand en voeten heen.
      
      
        Dit en and're gruwzaamheeden leed de Heer, eer Hem de kroon
        Van zijn Vaader wierd geschonken, en gezet wierd in dien troon.
        Dus moest Hij zich eerst verne'eren, eer Hij waarlijk wierd verhoogd;
        Hier voor heeft Hem God begiftigd met de hoogte uit der hoogt:
        Hem vereerd, dat ook zijn dienaars, die zijn stappen treden naar;
        En gesta'ig Hem trouw'lijk volden leid de kroon gereed voor haar.
        Leid een kroon, waar bij al het lijden, dat oit sterf'lijk Mens hier leed,
        Niet en is bij op te wegen, schoon hoe schroomlijk en hoe wreed.
      
      
        Zoo u dan, mijn ziel, zijn grote onbegrijpelijke staat
        Zoo in de ogen flonkerd, dat gij (doch in een geringer maat)
        Graag zijn heil woud mee genieten, zet dan lijf en leden schrap,
        Om hier ook zijn kelk te drinken, noit te wijken enen stap
        Van den weg, waar op Hij voor-ging: lijden is uw lot en deel;
        Is uw Heer door lij'n geheiligd, zoo en leed gij noit te veel.
        Geef u will'g als Hij te lijden, zoo word g' ook als Hij beloond,
        En met de onverwelkelijke eeuwig levens kroon gekroond.
      
    
  