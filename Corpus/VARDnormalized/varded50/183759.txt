
    
      
        Onzen Here hoog verheven,
        Heeft verdreven,
        Enen duivel die was stom;
        Als den duivel moste wijken,
        Zonder prijken,
        Sprak de stomme wederom.
      
      
        Vele mensen die dit sagen,
        Staan verslagen,
        En verwonderd in den geest;
        Andere die God niet en kosten,
        Die begosten,
        Hem te vloeken, op het meest.
      
      
        Door Belzebub's duivels rechter,
        En voor-vechter,
        Werpt des mens de duyv'len uit:
        Andere die kwamen spreken,
        Toont een teken,
        Dat de waarheid ons beduyt.
      
      
        Onzen Heer kend haar gepeynsen,
        Ende veinzen,
        Sprak wat rijk zijn zelven quelt,
        Zal verwoesten, en vervallen,
        Gants met allen,
        Dat het een huis het ander veld.
      
      
        Is den Satan dan gereten,
        En gespleten,
        Zijn rijk kan niet blijven staan;
        Al die werkt door duivels krachten,
        Moet versmachten,
        En in het ende eens vergaan.
      
      
        Is het dat ik dan, hoord gij Joden,
        Door den snooden,
        Nu de duivelen uytdrijf;
        Zegt mijn eens waar door u kinder,
        Zonder hinder,
        Duyv'len drijven uit het lijf?
      
      
        Zij zijn het die aan alle luiden,
        Klaar beduiden,
        Dat ik werk door Godes macht;
        God die wil u altijd leren,
        En bekeren,
        Daarom toont hij u zijn kracht.
      
      
        Als een starcken op wil passen
        Voor het verrassen
        Van zijn brand, op zijn stee,
        Zo bezit hij zijne goed'ren,
        En gemoed'ren,
        In een volle rust en vree.
      
      
        Komt een starcker hem bespringen,
        En bedwingen,
        Hij neemt hem zijn wapens af:
        Den roof doet hij dan verdelen,
        En bevelen,
        Die hem zijn geweest tot straf.
      
      
        Wat mens die niet wil beginnen,
        Al zijn zinnen,
        Stellen gants geheel in mijn;
        Die zal het hem gewis beklagen,
        Na zijn dagen,
        Want hij dan verstroyt zal zijn.
      
      
        Als den bozen is gaan strijken,
        En weg wijken,
        Uit een recht berouwig hart;
        Volhard die mens niet in het leven,
        Ander zeven,
        Maken het dan noch meer verward.
      
      
        Een Vrouw die riep zeer luydtaligh,
        Zij is zalig,
        Die u baarde zonder pijn:
        God sprak die mijn woord bewaren,
        En verklaren,
        Zullen ook wel zalig zijn.
      
    
  