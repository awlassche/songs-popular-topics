
    
      
        O on-eenighe zinnen!
        O nooit gehoord geschil!
        Want ik en mijn vriendinne
        Zijn zeer verscheiden van wil.
      
      
        Ongelijk wij van zeden
        Van wezen en van schijn
        En van gheneghentheden
        Wij over tweedrachtig zijn.
      
      
        Min ik haar uitermaten,
        Gelijk zij merkt en ziet,
        Zij en mager of horen praten
        In het alderminste niet.
      
      
        En als ik schijn te branden
        In minne van mijn vrouw,
        Dan blaast zij in haar handen
        Van pure liefde kouw.
      
      
        De hette doet verdwijnen
        En smelt mijn vleys en bloed
        Zoo dat ik van bange pijnen
        Met mijn hoofd in het kussen wroet.
      
      
        De kouw gaat haar zo plagen
        Dat zij het bedde houwt,
        Tis niet om te verdragen
        Zo gants machtig is zij verkouwt.
      
      
        Mijn hart dat is vol smerten,
        Vol koortsen en vol brand.
        En zij heeft ijs in het harde,
        En loot en steen in het ingewand.
      
      
        Ik ducht zij is geboren
        In het noorden wrang en wreed,
        Want haar ziel schijnt bezworen
        Van een te strenghen planeet.
      
      
        Wat vreemde loop der starren
        Heeft in mijn ziel geboet
        Dit vier? daar ik in verbarren,
        En dat mij noch wonderlijk voed.
      
      
        Lief wilt u doch erbarmen
        Ik ben schier uytghewoelt
        Gij zult u proper verwarmen
        Zo gij mijn groten brand verkoelt.
      
    
  