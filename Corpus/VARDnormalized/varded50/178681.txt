
    
      
        Mijne stem klimt tot den Here,
        'k Roepe God aan, dat hij kere
        het Lijden, en ik niet versmoor';
        En hij leentme een gunstig oor.
        'k Zocht, in mijn benaaude dagen,
        des Heren hulp met droevig klaagen;
        'k Breidde des nachts mijn handen uit
        Tot den Heer, met naar geluidt.
      
      
        'k Liet niet af van needrig smeken,
        het Harde scheen van rou te breken,
        Door veel zuchtens uitgelooft;
        Mijne ziel ontving geen' troost.
        Bragt ik God mij in gedachten,
        Maakte ik veel misbaar door klagten:
        Peinsde ik stil hoe hij wel helpt,
        Wierdt mijn ziel als overstelpt.
      
      
        Gij, Heer, hield mijne ogen wakker,
        En door het wenen werd ik zwakker;
        'k Was verslagen, zonder spraak,
        Rusteloos, en zonder vaak.
        Toen dacht ik aan d'oude jaaren,
        Door vele eeuwen heen gevaaren,
        'k Overdacht den vroegen tydt,
        Hoe gij een Verlosser zijt:
      
      
        Dat gij in d'aaloude dagen
        Redding gaaft, naar uw behagen,
        Aan uw volk, aan Israël.
        'k Dacht ook aan mijn snarenspel,
        Daar ik u op plag te loven.
        'k Voerde des nachts mijn hart naar boven,
        'k Onderzocht met mijnen geest,
        Hoe het voormaals was geweest.
      
      
        Toen sprak ik, in mijn gebeden:
        Zal de Heer in eeuwigheden
        Dan verstoten ? en voortaan
        Zijne gunst niet openstaan ?
        Zullen zijne liefdeblyken
        Nu in eeuwigheit bezwijken ?
        Is zijn woord ten end gebragt
        Van geslachte tot geslacht ?
      
      
        Heeft dan God nu gans vergeten
        Zijn genade toe te meten ?
        Heeft hij zijn barmhartigheit
        Eeuwiglijk mijn ziel ontzeit ?
        Isze in toornigheit gesloten ?
        Is de heilbron uitgevloten ?
        Daar na zeide ik: 'k wordt gekrenkt,
        Als mijn ziel dit overdenkt.
      
      
        Want de rechte hand des Heren
        Kan mijn lijden haast verkeren.
        Dies zal ik zijn wonderheên,
        Als zijn hulp van outs verscheen,
        Steeds gedenken, en zijn werken,
        Door geen paalen te beperken,
        Altoos melden, als de stof
        Van zijn heerlykheit en lof.
      
      
        Grote God, uw weg en waarheit
        Zijn in het heiligdom vol klaarheit:
        Wie is u, o God, gelijk,
        Die beheerscht een eeuwig rik ?
        Heer, gij zijt de God die wondren
        Doet, die door de wereld dondren:
        Gij hebt uwe magt rondom
        Nu ontdekt bij het heidendom.
      
      
        Gij hebt, voor des vijands ogen,
        Israël door uw vermogen
        Uit de slavernij gered,
        En in ruimer lucht gezet.
        Jakobs en ook Jozefs kindren,
        Dat geen vloeden konden hindren,
        Want zij beefden op den grond
        Alsge uw stemme nederzondt.
      
      
        Toen quaamtge ook den kolk beroeren,
        En zijn water hem ontvoeren.
        Gansche stromen vloten neer
        Uit de lucht bij het loeiend weer.
        D'opgepakte wolken schoten
        Hagel, vier, en donderklooten
        Naar beneden: schicht op schicht
        Vloog 'er van het blixemlicht.
      
      
        D'aarde werd beroerd en beefde,
        Alsge op uwe heirbaan streefde
        Door de zee, daar gij het pad
        Baande, en voor uw Isrel trad.
        Gij kwaamt, Heer, uw volk geleiden
        Als een kudde in versche weiden,
        Onder Mozes krygsbanier,
        En Aärons kloek bestier.
      
    
  