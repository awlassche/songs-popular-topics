
    
      
        Gij die de Werreld wilt dienen en eren,
        Let op u leven en vluchtige lust,
        Die u kan heffen en weder verneren,
        Die u kan vleien en roven u rust,
        Die u verlokt door een vermomde schijn,
        En schaft voor vreugd, zeer dodelijk venijn,
        Waar door de ziel, in veel gevaar en smert,
        Zich stort, dat zij gelijk betovert werd.
      
      
        Wilt gij haar volgen, zij zal u beminnen,
        Zij zal haar wezen en lieflijke vreugd,
        Vriendlijck betonen, in ziel en in zinnen:
        En u besmetten met veel ongeneughd.
        Want zij is vals, door haar liefkosery,
        Die u verleid, door snoo bedriegerij,
        En schenckt u in voor vreugde bittre gal,
        Die u hier na, zo zuur bekomen zal.
      
      
        Zij zal u strelen en weder verslinden,
        Al uwe ere, u tijd en u geld,
        Zij zal u kluystren en strengelijck binden,
        Dat gij verslagen legt neder geveld:
        Zij zal u ziel, met strikken overlaen,
        Tot u verdriet, met scherpe geessels slaan,
        Zo dat u lijf gemartelt en gepijnt,
        Hier door gepranght, in veel' ellende kwint.
      
      
        Gij wordt een slave die vriendlijck moet spelen,
        Gij moet de Werreld een troetelkind zijn,
        Al hare wonden zijn niet om te helen,
        Als door gebeden met boet en met pijn,
        En waer' berouw, door een gebroken hert,
        Dat dan verfoeyt des schandelijke smert,
        Waar door het gemoed, door overleg van het kwaad,
        Zich schaamt voor God, die alle zonden haat.
      
      
        ‘5. Vliet dan de Werreld, met al hare lusten,
        ‘Streeft op ten Hemel na het heilige pad,
        ‘Vliet het vergankelijk, laat de ziel rusten,
        ‘Kiest voor de weelde, des Hemelse schat,
        ‘Daar alle lust en alle vreugde woont,
        ‘En daar de deugd wordt loffelijk bekroont:
        ‘Want des Werrelts lust en hoogmoed zal vergaan,
        ‘Maar Godes Woord zal eeuwiglijk bestaan.
      
    
  