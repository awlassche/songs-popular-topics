
    
      
        Op mijn Fluytje wil ik spelen;
        Vrolijk van mijn Harderin,
        Ik moet eens een Deuntje kwelen,
        Want ik haar op Trou bemin;
        Echo bost mijn stem dog voord
        Dat mijn Sylvia het hoord.
      
      
        Sylvia aanhoord mijn keeltje,
        Want het tot u lof nu zingt,
        Dat zoo klaar gelijk een Veeltje,
        Door het groene Bosje klinkt,
        Komt dog aan op het geluid,
        Van mijn zoete Harders-Fluyt.
      
      
        Ik helaas! bedroefden Harder,
        Moet alleen mijn Schaapjes hoen,
        En mijn Sylvia gaat verder
        Wijden in het Bosjen groen;
        Of ik haar dryf agter an,
        Ik haar dog niet krijgen kan.
      
      
        Harderin wilt mij dog horen,
        Ik bid u blijft een wijnig staan,
        Nygt tot mij u klagt en oren,
        En ziet dog mijn lijden aan:
        Ziet hoe dat ik in mijn Hert,
        Lyd' onlydelyke smert.
      
      
        Mogt ik eens mijn Liefje spreken,
        Daar zij Wijd al aan de kant,
        Van de klare Water-beken,
        Daar veel Bloempjes staan geplant,
        Dat ik haar daar vinden zou,
        Verdreven was al mijn rou.
      
      
        Dat ik haar maar wist te vinden,
        Daadelyk zou ik mij spoen,
        Door de digt beblade Linden,
        Om te komen in het Groen;
        Ras mijn Schaapjes tred wat voord,
        Want haar Stem heb ik gehoord.
      
      
        Sylvia hoor ik daar Zingen;
        Hemel wat een zoeten Toon,
        Al mijn Aderen die springen,
        Daar is geen Snare-spel zo schoon,
        Want de klare Beke springt
        Wanneer dat mijn Liefste zingt.
      
      
        Hoe zal ik u dan met kusjes,
        O mijn zoeten Sylvia;
        En met lieffelyke lusjes,
        In mijn Armen nemen dra:
        Want u zoete Rooder-mond,
        Kon mijn Hart maken gezond.
      
      
        Prinses, Harderin ik haake
        Na de uure, dat ik jou
        Zal in d'Egten-Staat genake,
        Dan zult gij zijn mijne Vrouw,
        En ons Schaapjes zullen mee,
        Zijn verëenigt op die steê.
      
    
  