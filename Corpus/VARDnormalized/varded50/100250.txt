
    
      
        TReurige Schaapjes, moedeloze dieren,
        Loopt, geniet vrij uw oude vreugd,
        Laat mij allene mijne droefheid vieren,
        In mijn jeugdelooze jeugd;
        het Is genoeg dat d'ongeneugt
        Een allene dus doet kwijnen,
        Kan mijn klagende Herd'rin
        Niet bewegen, zoud haar zin
        Dan door uw gekwel verdwijnen.
      
      
        Ik kan de bomen en de wilde bergen
        Ligt vermurruwen met mijn klagt,
        Ik kan de kuilen tot meedogen vergen;
        Maar helaas nimmer het gedagt,
        Dat mij eeuwiglijk belagt:
        Hoe zoud' gij dan arme lamm'ren
        Die de grasjes naauw beweegt,
        Hoeden, daar g' u toe beleegt
        Van uw Herder zoo veel jamm'ren.
      
      
        Nut weer de kruitjes en de groene bladen,
        G'lykerwys als gij plagt wel eer;
        Wilt u weer met uwe watertjes verzaden,
        Of uwe vleesje raakt in het verteer,
        Dat zou haar behagen meer.
        Want wat mijn profijt kan staken,
        Wat mijn zin en geest ontstelt,
        Wat mij mijn gedagten kwelt,
        Wil zij steeds met vleit na haken
      
      
        Neen Schaapjes, geeft u liever tot het treuren;
        Ziet de Beekjes, ziet het kruit,
        Men weet niet wat 'er zou konnen gebeuren,
        Als mijn klagelyk gefluit
        Werd gesterkt door het geluit
        Van de lieden, dat gij ook klaagt,
        Of vermaakt haar stenig hert:
        Mijn gekwel maakt, dat uwe smert
        Haar te meermalen dan behaagt.
      
    
  