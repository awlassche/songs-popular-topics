
    
      
        IN dezen Nieuwen Jare,
        Zo worden wij geware,
        Het licht dat nu zeer klare,
        De wereld heeft verlicht,
        Dus laat ons met vlijt,
        En vreugde verblijd,
        Terwijl men nu zijt,
        In dezen nieuwen tijd,
        Dit kindjen loven, het is ons plicht.
      
      
        Want ons is toegekomen,
        d'Harders hebben het vernomen,
        Tot troost van alle vromen,
        Een schonen dageraad,
        Die lichten komt haar,
        Beschijnen voorwaar,
        Wel helder en klaar,
        Den bekeerden zondaar,
        Als hij recht van zijn zonden afstaet.
      
      
        Na acht dagen geleden,
        Wierde Jesus besneden,
        Om ons de troosten heden,
        In onzen zwaren nood,
        Want dit kindekijn,
        Dat moste door pijn,
        U mensen en mijn,
        Verlosser eenmaal zijn;
        Ons bevrijden van d'eeuwige dood.
      
      
        Dit kindjen jong van leven,
        Wierd zijnen naam gegeven,
        Die waardig was verheven,
        Van God op het zelve pas,
        Die d'Engel aldaar,
        Nu maakt openbaar,
        Dat Jesus voorwaar,
        Al genaamd was wel klaar,
        Zeer lange voor hij ontvangen was.
      
      
        het  Kind is Jesus geheten,
        Dat d'Engel heeft geweten,
        Den duivel heeft gespeeten,
        Om ons verlossing groot;
        Komt prijst zonder blaam,
        Gij mensen te zam,
        het Kind Jesus zijn naam,
        Want die is zeer bekwaam
        Ons te bevrijden van zonden snood.
      
      
        Laat ons des name prijzen,
        En Jesus eer bewijzen,
        Die ons een groot afgrijzen
        Uit liefd' weg nemen zal,
        En wezen niet schu,
        Maar bidden aan u,
        O zoeten Jesu,
        Ja zingen mede nu,
        Jesus, Jesus, ons enige al.
      
    
  