
    
      
        SInt Nicolaes,
        Die onlangs liep het land door Spoken;
        Sint Nicolaes,
        Die Goeye Sul, en Milden Baas,
        Kwam mij lest onverwagt verschijnen,
        En opende mijn bed Gordijnen,
        Met groot geraas.
      
      
        het Was Middernagt,
        Toen mij dien Heilig kwam bezoeken;
        het Was Middernagt,
        Ik lag te rusten stil, en zagt:
        Hij toonde mij, met zoete woorden,
        Iets dat mijn hart terstond bekoorden,
        Heel onverwagt.
      
      
        Hij had een Meidt!
        Die tot de Liefde scheen geboren,
        Hij had een Meidt!
        Nog Jong, en in haar beste tijd;
        Kom zeid hij spring fluks uit de Veren,
        Ziet hier wat ik u kom vereren,
        En weest verblydt.
      
      
        Zij heeft terstond,
        Haar Voedjen in mijn schoen gestoken:
        Zij heeft terstond,
        m' Een Kus gegeven van haar Mond,
        Mijn Ziel op dat gevoel bewoogen,
        Vond zig door het Lonken van haar ogen;
        Van Min doorwond.
      
      
        Maar toen den Dag,
        Ter Ooster kim' was uytgerezen,
        Maar toen den Dag,
        Verscheen, wat stond ik droef en zag?
        Vermits dat alles was gelogen,
        Ik was slegs door een droom bedrogen,
        Terwijl ik lag,
      
      
        'k Zogt onder het Dek.
        Schier of ik vlooien wilde vangen;
        'k Zogt onder het Dek,
        En al de Hoekjes van het vertrek,
        Dog moest beschaemt gaan hene strijken,
        En 'k stond vast op mijn neus te kijken,
        Gelijk een Gek.
      
      
        'k Zie meer en meer,
        Dat onze vreugd niet lang kan duuren;
        'k Zie meer en meer,
        De Min vervliegt gelijk een veer,
        Die opgejaegt word door de Winden;
        Men kan geen Trouw bij Meisjes vinden,
        Gelijk wel eer.
      
      
        En als men het al,
        Moet zeggen, het Minnen is maar dromen,
        En als men het al,
        Beschout hoe in dit Aardse Dal,
        De blinde Minnaers in het vrijen,
        Zig met een Dooye Mees verblyen,
        het Is al te Mal.
      
      
        'k Wil dan voortaan,
        Mijn Kop niet meer met vreyen breken,
        'k Wil dan voortaan,
        Mij door de Reden laten ran:
        En nooit meer om een Meid gaan slaven,
        Brengt Sint Niclaes geen beter gaven?
        Hij heeft gedaan.
      
    
  