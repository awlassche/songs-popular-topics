
    
      
        HOe liefelijck, hoe zoet vertoond
        Zich het huis, o God, dat gij bewoond!
        Hoe lustig is het aldaar te wezen!
        Mijn ziel bezwijkt, mijn boezem zucht
        Als ik mij voorstel de genught
        Dijns voorhofs, nooit genoeg geprezen;
        Mijn hert verlangt en is in pijn,
        Om daar, o God, bij u te zijn.
      
      
        Een vogeltjen, een zwaelw, een mus
        Vind plaats daar zij, of zo of dus,
        Haar huis en nestjen weet te maken
        Daar zij haar kleine jongens broe,
        Maar gij, mijn God en Koning, doe
        Mij in u heilig huis geraken
        Alwaar men u te dienen plag.
        Gelukkig, die daar wonen mag!
      
      
        Gelukkig die, wiens toeverlaat,
        Wiens kracht, wiens troost in u bestaat
        En die bewandlen uwe wegen;
        Wanneer zij gaan door’t dorre dal
        Gij zijt haar beek, haar waterval,
        Gij geeft haar uit den Hemel regen
        In het droge Moere bomen-rek
        Die haar voor drank in nood verstreck.
      
      
        Haar kracht zal zich vergroten tot
        Dat zij voor’t aangezicht van God
        Op Zyons heylgen berg geraken.
        O God, o Hoofd der Oorlogs-macht,
        Neygt uw gehoor tot onze klacht
        Die na u troost en bijstand hakken,
        Gij, die de God van Iacob bent:
        Uwe ore zij na ons gewend.
      
      
        O God, zie dijn Gezalfden aan,
        Wilt uwen Koning gade slaan.
        Och, mocht ik zijn in uwen Tempel!
        Een daghje was ik liever daar
        Als op een ander menig jaar;
        Ik stond daar liever op den drempel
        Als dat ik midden in het gebouw
        Der goddeloosen wonen souw.
      
      
        Want gij zijt ons een Zon, een glans,
        Een schild, een zwaard, een spies, een lans,
        Die ons genae en eer wilt geven,
        En gij onthoudt noch heil, noch goed,
        Den genen, die zijn beste doet
        Om in oprechtigheid te leven.
        Wel-zalig is hij duysendvoudt,
        O God, die zich op u vertrout.
      
    
  