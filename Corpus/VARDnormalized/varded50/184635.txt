
    
      
        Mensen zijt verheugt, dien tydt gaat naken,
        Die ons trekken zal uit slavernij;
        Gij zult haast aan uwen wens geraken,
        Als Messias ons zal maken vrij.
        Den Hemel, ontsteken
        Om Adams sond' te vreken,
        Zal door God verzoend syn te allen ty':
        De lank gewenste baan
        Zal weder opengaan,
        De wereld zien zal s'Hemels poorten openstaan.
      
      
        d'Helle zal de waepens wedergeven,
        Alles zal verzoend syn door een kind;
        Voor hem zullen d'helsche geesten beven,
        Als de wereld zo zal syn bemindt:
        Het kind zal de zuchten
        Uit menschens hert doen vluchten,
        Gods verbond zal staan in ons geprint.
        Den vrede van den Heer
        Zal met syn Heyligh' Leer
        Doen groeien zijne grati' in ons meer en meer.
      
      
        Weg de droefheid, die hier voor dezen,
        Laat ons vreugd syn van nu af bekent:
        Onze vreugd zal d'hel een pijne wezen,
        En den duivel syn een nieuw torment.
        Naar al ons verlangen,
        Laat klinken uwe sangen,
        Helschen nydt, gij ons niet meer en zendt;
        Voor Gods Rechtveerdigheydt
        Komt syn Bermhertigheydt,
        Tot vijands spijt komt ons geluk voor eeuwigheid.
      
      
        Maar bereid te voren wel uwe zinnen,
        Om te ontvangen uwen God van al,
        En hem uytter herten te beminnen,
        Die zij zelven heel u geven zal:
        Laat alles dan wijken,
        Om liefde te doen blijken,
        Voor die liggen zal in enen Stal:
        Hij door een liefde-band,
        Brengt-weder onzen pand:
        Maakt, liefde, dat gij dan blaekt in enen vollen brand.
      
    
  