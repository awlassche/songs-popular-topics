
    
      
        DEn Booswigt is ten kwaden dage
        Van God gemaakt, gelijkmen ziet.
        Hoe’n heeft hij dan nae’t welbehagen
        Des Heren ook gezondigd niet.
      
      
        Dit is Calvinus stout gevoelen.
        Maar waar blijft hij dan mette Hel?
        Daar God de boze ziel doed stoelen
        Om dat ze brak zijn hoog bevel?
      
      
        Want hoe kan God te recht verdommen
        (Nu doed bescheid, wat zwijgje stil?)
        Die met ondeugd heeft naar gekommen
        Het wel behagen van zijn wil?
      
      
        Wat wil de Schrift dan hier mee zeggen?
        Bij avontuir dat Godes hand
        Den bozen schiep, om hem te leggen
        Voor eeuwig in den Helschen brand?
      
      
        En dat noch zonder eens te voren
        Te hebben zijn mis daad voor zien?
        Och neen ten zijn geen uitverkoren,
        Die dus de woorden Gods bedien.
      
      
        Maar wel dat God Auteur van allen,
        Die mensen ook schiep met geduld;
        Die hij voorzag te zullen vallen
        In zonden door haar eigen schuld.
      
      
        In wien dan leider eens zou tonen
        Zijn streng gerecht de rechte straf,
        Ter wijl zijn goedheid d’eelste kronen
        Ten Hemel aan den goeden gaf.
      
    
  