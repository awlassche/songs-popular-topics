
    
      
        Mijn ziel, wilt gij noch langer dolen,
        En voeden u met enkel waan?
        Wat drift heeft u het hert gestolen
        Om kromme wegen in te gaan?
        Verdwaelde zinnen,
        Wilt eens beginnen
        Te keren na de rechte baan.
      
      
        Gij heb gezien des werelds zaken,
        En hoe het al daar henen glit,
        En wat de jonkheid plag te maken,
        En wat een ijdel hert verblijd.
        Verdwaelde zinnen,
        Wilt eens beginnen
        Recht acht te slaan op uwen tijd.
      
      
        Gij ziet hoe ons dit ijdel leven
        Gelijk een schijn daar henen gaat,
        En geen vernuegen weet te geven,
        En voor de dood en is geen raad,
        Verdwaelde zinnen,
        Wilt een beginnen
        Te letten op een vaster staat.
      
      
        In rijkdom is geen troost te vinden,
        Daar op en rust nooit rein gemoet:
        En deer is lichter als de winden,
        En lust en is maar bitter zoet.
        Verdwaelde zinnen,
        Wilt eens beginnen
        Te trachten naar een beter goed.
      
      
        God kan alleen de ziel vernougen
        Van al dat is of komen zal,
        Mijn geest wilt u daar henen vougen:
        De wereld is maar ongeval.
        Verdwaelde zinnen,
        Wilt nu beginnen
        Te noemen God u enig al.
      
    
  