
    
      
        Laat varen, mens, u kwade werken
        Doet op u ogen, en wilt merken
        Wat schade dat de ziele lijdt,
        Dit dood-zonden niet en mijdt.
      
      
        Een Zondaar, vijand Gods almachtig,
        Is het lijden Christi niet deelachtig,
        Den heiligen Geest van hem vliet
        Zijn eerste deughden gaan te niet.
      
      
        Hij kan het rijk Gods niet be-erven
        De rust zijns herten moet hij derven
        Die eerst van God wel was bemindt
        Werd door de zond een duivels kind.
      
      
        Zeer kwalijk kan hij hem begeven
        Tot beternisse van zijn leven:
        Ia komt door gewoonte groot,
        Dat hij schier zonde, doet uit noot.
      
      
        O groot verlies! O grote schade!,
        Als des hoogste Gods genade
        Gods vriendschap, en bermherticheyt
        Moet derven om een zondig feit.
      
      
        Een doodssond' komt de ziel vermoorden,
        O grouwel! Alleen deze woorden
        Behoren zo op het herte te slaan,
        Als oft den donderslag kwam aan.
      
      
        Wat tonge sou konnen vertellen
        Hoe groot dat is de pijn der hellen
        Daar een zondaar zo ras na loopt,
        Die zijn ziel om ghenucht verkoopt.
      
      
        Een mens, gemaakt van slijk en eerden,
        Een stinckend' vat van gender werden
        Hoe derf hij God het hoogste goed
        Vergrammen met een vrijen moet.
      
      
        Och hoe kan gherustigh slapen
        Die den Heer, die het al heeft geschapen
        Door zijn misdaad vertoorent heeft?
        Och! Hoe komt dat hij niet en beeft?
      
      
        Die Engelen, die met gedachten
        Naar d'eere Gods maar eens en trachten,
        Heeft God den Heer eeuwelijk
        Versooten wt zijn Hemelrijk.
      
      
        Adam om die verbode vruchte
        Wt t'Paradijs als ballinck, vluchte
        En Sodoma, met de ander land,
        Is om de zonde gants verbrand.
      
      
        Wat meyndy dat God u zal sparen,
        Die in u sondenlanghe jaren
        Vervult, en dikwijls die verhaalt:
        Noch nooit u schulden hebt betaalt?
      
      
        God heeft zijn Soon om uwe zonden
        Doen lijden, kruiken, en doorwonden:
        Zo dit een groen hout gheschiet?
        Wat zal dan lijden het dorre riet.
      
      
        Dus wilt van zonden voorts ophouwen,
        Wilt, als een pest de zonden schouwen
        En betert zo u leven hier,
        Dat gij ontgaet het eeuwig vier.
      
    
  