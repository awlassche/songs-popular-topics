
    
      
        DEn weg ter rust, van menig hert gezocht,
        Maar nooit te recht van aerdtsch vernuft bedocht;
        Van veel’ in Schat of Lijffelijcke Weelden,
        Van veel’ in Naam en trotse Eren-beelden;
        Van dees’, in Dit; van die, in Dat, verstaan,
        Wijst mijn Gedicht den Wijzen zoeker aan.
      
      
        O! rijk van heil, die, noch door bozen raad,
        Noch all’mans doen, noch ledig spot-gepraat,
        Van het zalig pad zijn gangen af wil geven,
        Maar aan Gods Wet (den spiegel van wel-leven)
        Zijns zielen lust vol-willig over geeft,
        En grond en mond rein opgeofferd heeft.
      
      
        Gelijk een boom, aan d’open-luchtschen kant
        Eens frischen beecks voordachtelijk geplant,
        Ter rechter tijd met vruchten is geladen,
        En, onverwelkt, blijft staan in al zijn bladen:
        Zo groeyt en bloeyt de Godt-geaerde mens,
        Zo vlijdt en vloeyt hem alle ding na wens.
      
      
        Heel anders is het met haar wiens slim gemoed,
        Ontaard van God, niet jaagt na ’tware goed:
        Zij zijn als kaf, dat, van den vloer geheven,
        Door d’yd’le lucht wordt heen en we’er gedreven.
        Door recht gericht schaamt zich haar mommeschijn,
        En houdt geen stand daar vrome tezamen zijn.
      
      
        Schoon, nu en dan, de vrome, onbekend,
        Gehoond, misloont, zijn stille dagen endt:
        God, nochtans, ziet, en looft en lieft zijn wandel.
        Schoon, nu en dan, der Goddeloosen handel
        Gezegend schijnt: het oog dat alles ziet,
        Doet anders zien, en maakt haar doen te niet.
      
    
  