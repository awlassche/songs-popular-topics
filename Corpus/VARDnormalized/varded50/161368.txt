
    
      
        OVerschoone Harderinne,
        Gij doet mijn leven en doleur
        Met getreur,
        Ik bid u aan om wederminne,
        Wilt mij gunnen dit faveur.
      
      
        Cupido dat machtig Goodje,
        Heeft mij door zijn straffe hand
        Zo ontmant,
        Hij treften mij al met een schootje,
        het Binnenst van mijn ingewand.
      
      
        Rosemont u blonde haren,
        Die met strickjes zijn doorvlecht,
        En gehecht,
        Zijn de banden van bezwaren,
        Waar dat gij mijn vast aan legt.
      
      
        Lipjes rooder als Corale,
        En u tanden die daar door
        Van Yvoor
        Glinsteren gelijk de strale,
        Van de Zonne breken door.
      
      
        Harderinne zoet ter tale
        Op u wangen is het gebloos,
        Van een Roos,
        Mijne pen kan niet afmale,
        Wat natuur en u verkoos.
      
      
        Honderd duizend aerdighede,
        Zwieren om u heen en weer,
        Op en neer,
        Wilt gij doden deze lede?
        Vwen wil is mijn begeer.
      
      
        Maar ik bid u om genade,
        Roosemont en om perdoen,
        Met een zoen:
        Ik zal prijzen uwe dade,
        Ende uwen wille doen.
      
    
  