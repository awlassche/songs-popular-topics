
    
      
        IK heb 'et, voor deze,
        Een uitgeleeze
        En overschoone maagd
        Zo menigmaal gevraagd;
        Maar hoe ik haar minde,
        Ik kon niet bevinde
        Dat oit om haaren zin
        Kon komen wedermin.
        Zij was hovaardig, trots, en preuts van aard:
        Dies, wat ik haar de,
        Zij schempten 'er mee,
        En achtte mij gants onwaard.
      
      
        Betoonden ik plichten,
        Met liedtjes te dichten
        Op haaren lof en eer,
        Zij wierp het smaadelijk neer.
        Ging ik haar verwachten
        In donkere nachten,
        Om haar met min te voen;
        Zij sold op al mijn doen.
        Hoe meer ik haar hield voor mijn toeverlaat,
        Hoe meerder dat zij
        Bejeegende mij
        Met afkeer en haat.
      
      
        Dies dacht ik ten leste,
        Wat erreger peste
        Heeft hier, door hovaardij,
        Het hart geraakt van mij?
        Haar hoofsche gewaaden
        En preutsche cieraaden
        Die hebben mij bekoordt;
        Maar niet een enig woord:
        Wel gaa dan, overtrotsche Af-godin.
        Steunt gij op gewaad,
        Ik steun op mijn staat,
        Die is voor mij niet min.
      
      
        Mijn jeugdige zinnen
        Die zullen nu minnen
        Een Dochter zonder pracht,
        Maar loff'lijk en geacht:
        Een Dochter, die vredig,
        En staadig, en zedig
        Is, als een pronk der jeugd
        Door alderhande deugd.
        Ik haat nu trotze moet en hovaardij.
        Een zuiver gemoet
        Is eedeler goed
        Als pracht en pronkerny.
      
    
  