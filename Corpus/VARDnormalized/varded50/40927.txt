
    
      
        O Zalig uurtje
        Doen ik eerstmaal het minne-vuurtje,
        Doen ik eerst het groot vermogen
        Van die alvermogend ogen,
        Voeld', en zag blijde dag!
        Doen ik in haar hertjen lag,
        Wanneer dat mij de zon
        Van Kloris schoonheid door haar stralen overwon,
        Waar in dat ik zo menigmalen
        Kwam te dolen en te dwalen,
        Opgenomen door het ligt
        Van haar gesigt.
      
      
        O Zoet herdenken!
        Aan haar liefelijke wenken,
        Doe mijn lukstar zo verheven
        Mij vergon het soetste leven,
        Doe mijn wond door haar mond
        Zo veel baat, en hulpe vond,
        Als ik de violet
        En rozen plukte van haar kaken onbesmet,
        En door die vlammen aan het blaken
        Cypris Lust-hof mogt genaken,
        Waar ik dronk het Ambrozijn
        Van God Jupijn.
      
      
        Maar laas des vreugde
        Die verdwijnt in ongeneugde,
        Nu ik het mild gesigt moet derven
        Schoon dat ik haar min verwerve
        Bitter roedt; dat mijn zoet
        Zo verkeert in tegenspoed,
        Nu ik de liefde gloed
        Van haar verwarremende vonken missen moet,
        En al d'aanminnelijke lonken
        Die mijn zinnen maakten dronken
        In de geur'ge dageraat.
        Van haar gelaat.
      
      
        'k Zweer bij de Goden
        Dat ik nogtans uw geboden
        Onderhouden, en in het minnen
        Nooit verandre zal van zinnen,
        Schoon de tijd nu verbiedt,
        Al het geen mijn ziel verblijd,
        Die door haar tyranny
        Mij afdwong tegen wil te enden het zoet gevrij,
        Wanneer ik uw volmaaktheen kende
        Most mijn lichaam van uw wende,
        Dog mijn ziel hoe het ook gaat
        Uw nooit verlaat.
      
    
  