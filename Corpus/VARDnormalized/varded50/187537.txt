
    
      
        O God zeer goedertier in al,
        Ik een Zee-man u te voet val,
        En bid u nu ootmoedelijk,
        Bevrijd mijn voor druk angst en schrik,
        Want ik mij nu na Zee ga spoen,
        Here schickt doch alles te goen.
      
      
        Beware ons vrienden al te zam,
        Vrouw, kinders, broers, zusters bekwaam,
        Dat wij malkander zien gezond,
        En u loven met hert en mond,
        Wanneer wij komen weer bij een,
        Dus geeft voorspoed in het zeilen heen.
      
      
        Geeft goeden wind in het uyt-zeyle,
        En laten wij doch wel peyle,
        Al op het uytterlijck Kompas,
        Om alzo te ontkomen ras,
        De banken en uit zanden kwaad,
        Hier toe o God! komt ons te baat,
      
      
        Heer boven dien bewaard ons doch,
        Voor Satans droogte die ons noch
        Veelmeerder schade zoude doen,
        Dan wij Zee-luy tezamen bevroen,
        Sterkt ons hier in o Vader goed,
        Dat wij die drukken onder voet.
      
      
        Op dat ons ziel geen schade lijdt,
        Door droeve inwendigen strijd,
        Geeft doch in tegenspoed geduld,
        Of Heer ons met u zegen vult:
        Geleid ons in u zoete vree,
        Wanneer wij komen op de Zee.
      
      
        Oorlof voor het lest o Vader goed,
        Ons in alle tijden behoed,
        Laat over ons niet komen Heer,
        Benauwdheid door storm en onweer,
        Dit bidden wij vroeg ende spa,
        Voor al schenckt ons u Rijk hier na.
      
    
  