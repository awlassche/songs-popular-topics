
    
      
        WEl op, wel op, mijn trage geest,
        het Is lang genoeg zo laauw geweest,
        Ontdoet u eens van het aards gewoel,
        Die modderpoel,
        En stelt u voor een ander doel.
      
      
        Gij zijt te el en hoog van bloed,
        Dan dat gij als de mollen wroet:
        In het nietig stof en enkel wind,
        Zo dwaas gezind;
        En past geen opper Koninks-kint.
      
      
        Zult gij zo ledig zijn en stil,
        En niet te doen u meesters wil,
        Ei denkt met ernst aan uwe pligt,
        het Is van gewigt,
        Dat gij u daden anders rigt.
      
      
        Wilt gij nog langer zwerven heen?
        Daar Jezus u zo heeft gebeen,
        Komt tot mij van een Lybanon,
        Ik ben een zon,
        En schild voor u en levens bron.
      
      
        Is het werk niet schoon en aangenaam?
        Wat sterveling is dog bekwaam,
        Om uit te drukken dat genot,
        Van zo een God,
        Te hebben voor zijn deel en lot.
      
      
        Ag! ag het is waar ik heb misdaan!
        Ik zal weer tot mijn Vader gaan,
        En zeggen Vader goetste Heer,
        Hier ben ik weer,
        En buigen mij ootmoedig neer.
      
      
        En geeft mij dog eens een gezigt?
        Van uwe gunst o zalig ligt!
        Gij zijt dog een medogent Vorst,
        Om al wie dorst,
        Te drinken uit een lieve borst.
      
      
        Ik ken u hert en ingewand,
        Hoe dat het steeds van liefde brand,
        Tot een die met een moede ziel,
        Voor u neer viel,
        En met het zoeken niet op en hiel.
      
      
        Wel zou ik sterven voor u troon,
        Voor uwe voeten Godes zoon,
        Dat des niet geschiet, het is nooit verstaan,
        Dat die vergaan,
        Die u tot Koning nemen aan.
      
      
        U bloed, u bloed, dat diere bloed,
        Ei spoelt mijn ziel dog in die vloed,
        Dan wortze zuiver en in staat,
        Om in der daat,
        Te leven na u zin en raat.
      
      
        Zie daar, zie daar mijn waarde Borg,
        Aan u geef ik voorts al de zorg,
        Over mijn lighaam en mijn Geest,
        Ei werd dog meest
        Van mij met ernst en trou gevreest.
      
      
        o Vat mijn hand ik kan niet staan!
        Dan zal ik in u wegen gaan,
        Ei gaat mij voor met u aanschijn,
        Dan zal ik zijn,
        Veel vrolyker als van den wijn.
      
    
  