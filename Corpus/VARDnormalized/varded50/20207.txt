
    
      
        ACh! Laura Lief, staekt u wreetheden,
        En hoort na Tyters Minne-beden;
        Hebt deernis met zijn droef geween;
        Of is u hert als Diamanten,
        Of is het versteend, aan alle kanten,
        Gelijk een harden Keizel-steen.
      
      
        Was het als een Steen, het was te bewegen,
        Want die verslijt wel door regen;
        Maar Lauraes hert beweegt haar niet,
        Door smeken, vleien, bidden, klagen,
        het Geen ik aan haar doe alle dagen:
        Noch door de tranen die 'k vergiet.
      
      
        Ach! Laura Lief, toont doch medoogen;
        Aanziet hoe maeg'r, en hol van ogen,
        V Tyter vleysch, en bloed verteerd:
        De oorzaak kunt gij licht'lijk raden,
        Om dat gij Tyter gaat versmaden,
        En niet zijn trouwe Min begeert.
      
      
        Vaart wel dan Laura, ik moet zuchten,
        En droevig van u af gaan vluchten;
        Nu gij mijn liefde zo versmaad,
        Wil ik het steeds gebroed verlaten,
        En alle Vrouwen dood'lik haten,
        En nemen aan een Herders staat.
      
      
        En gaan in naere Wildernissen,
        Om dat ik moet mijn Laura missen,
        En dolen als een Balling voort,
        Door Bossen, Bergen, diepe Dalen,
        Tot mij de bleke dood komt halen;
        Of een wreed Monster mij vermoort.
      
      
        Als dan mijn lichaam is verscheiden,
        Zal u mijn bleke schim geleiden,
        Gelijks' in het leven heeft gedaan:
        Mijn geest zal voor u oogjes waren,
        Niet om mijn  Laura te vervaren;
        Maar om haar noch ten dienst te staan.
      
      
        Zal dan mijn Engels hert niet wroegen?
        Of baard mijn dood u ziel vernoegen?
        Komt Laura helpt u Slaaf in het Graf:
        Nadien ik u niet mag genieten,
        Zal mij geen dood, hoe wreed verdrieten,
        Om dat ik u nooit oorzaak gaf.
      
    
  