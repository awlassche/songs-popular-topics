
    
      
        WAt ziet men den huisman lijden,
        Nu in des bedroefde tijden,
        Door den strijdt, Te allen tijd,
        Ach! hij wordt zijn goed al kwijt,
        Want als de soldaeten komen,
        Al zijn goed wordt hem genomen,
        Peirdt en koe, Het leven moe
        Is hij, en krijgt slagen toe.
      
      
        Contributie en zijn pachten,
        Niemand en wilt daar naar wachten,
        Het bestiaal, Alle-mael,
        Ach men scheirt den boer zo kaal,
        En het slag-geld moet hij geven,
        Ach hoe kan den huisman leven?
        Het is betaalt, Niet en faelt,
        Eer-men u het goed af-haelt.
      
      
        Als hij niet en kan betalen,
        Peirdt en koe ziet m' hem afhalen,
        Met'er spoed, Al zijn goed,
        Op den dam verkopen doet,
        Komt hij dan in stad gegangen,
        Hij vreest van te zijn gevangen,
        Van de schuld, Ieder brult,
        Hij verliest geld en geduld.
      
      
        Soud' hij naar den winkel lopen,
        Koussen, schoen of broek te kopen,
        Boos van aard, Onvervaard,
        Scheiren zij den boer zijn baard,
        Zij komen zijn geld te roven,
        Met den helft te over-loven,
        Listen fijn, Vol fenijn,
        Kan den boer bedrogen zijn.
      
      
        Heeft hij somtijds een procesken,
        Hij en houdt schier niet een sesken,
        Als hij gaat, Wel verstaat,
        Somtijds bij een advocaat,
        Maakt hees, doet schrifture stellen,
        Hij moet daar veel geld voor tellen,
        En monsieur, Zegt gaat deur,
        Om te stellen procureur.
      
      
        Procureurs en advocaten,
        Weten zijn geld uit te praten,
        Als zij ruim, Op den duim,
        Moeten stellen het voluym,
        Als het proces dan is verloren,
        Den boer krouwt achter zijn oren,
        Als het geschied, Vol verdriet
        Men den goeden huisman ziet,
      
      
        Komt den boer zijn vrouw' te sterven,
        Hij moet zijn genoeghte derven,
        Met'er daad, Goed of kwaad,
        Moet dan maken enen staat,
        Of den heer die komt hem groeten,
        Callangiert hem in de boeten,
        Met'er spoed, Mij voldoet,
        Of hij wordt noch eens geboet.
      
      
        Den boer moet den staat besweiren
        Of hij het nood' doet ofte geiren,
        Op den eed, Is bereedt,
        Om te sweiren dat hij zweet,
        Is hij schamel ofte rijke,
        Het is legt geld voor ons pratijcke,
        De beurs plat, Boven dat,
        Krijgt hij een proces aan het gat.
      
      
        Is 'er goed te administreren,
        Hij moet weder compareren,
        In het comptoir, Voor momboir,
        Of men grijpt hem bij zijn oor,
        Moet vier goede borgen stellen,
        Of het geld ten comptoire tellen,
        Met geduld, Al zijn schuld,
        Moet betaalt zijn en vervult.
      
      
        Zijn de borgen niet bekwame,
        Op den boek vindt men de namen,
        De ene Pier, Jan van Lier,
        Men zegt dat hij is bystier,
        Hij moet ander borgen stellen,
        Of op nieuws men zal hem kwellen,
        Altijd wat, Dit oft dat,
        Nieuwe kosten aan zijn gat.
      
      
        Hij moet doen een rekeninge,
        Ieder jaar besonderlinge,
        Voor de wet, Kuis en net,
        Of wordt met de boet besmet,
        Hij moet het weese-goedt purgieren,
        Voor de wet met goed' manieren,
        Land en rent', Pertinent,
        Waar de boter is belend.
      
      
        Wel aan boeren goede lieden,
        Die den akker het seysem bieden,
        Werkt maar aan, Jn het graan,
        Het zal hier naermaels beter gaan,
        Als gij dood zijt gij zult rusten,
        En genieten des hemels lusten,
        Voor uwe pijn, Gods aanschijn,
        Daar het eeuwig dag zal zijn.
      
    
  