
    
      
        ACh mensen blijft een weinig staan,
        Hoort wat ik zingen gaan,
        Hoe het geld ons komt verblinden,
        In grote ellenden, Dat ons ziel vergaan,
        Want bij dagen ende oeck bij nachten,
        Naar geld en god altijd komen te trachten,
        Ons ogen zijn verblindt door des werelds ijdelheid
        Wij zijn eer tot het kwaad als de deugd bereid
        Elk tracht naar macht en staeten,
        Het welk men hier moet al laten,
        Als ons de graghe dood,
        Eens legt in de aarde bloot.
      
      
        Veel trachten naar tijdelijk goed,
        En leven wreck en vroed,
        Het welk als men komt te sterven,
        En het leven derven, hier al blijven moet,
        Elk een tracht rijk te zijn en hoog verheven,
        Te welk als men sterven moet ons niet zal geven
        O dwaze mensen laat af al die zottigheid,
        En als gij tracht en wilt naar u Zaligheid,
        Wilt voor uwe ziel zorgen,
        Misschien hebt genen morgen,
        Ten zij s' u God verleend,
        Het zondig leven beweent.
      
      
        Stelt op God den Here uwe hoop,
        Hij geeft u goeden hoop,
        Zijn Hemel rijk verheven,
        Hij zal het u geven, Vervolgt zijnen loop,
        Houdt zijn gebod en doet veel goede werken,
        Hij zal u hier en ook hier naar versterken,
        Laat af uwe ijdelheid bedrog en des werels pracht
        Waar med' men God vertorent en veracht,
        Aenveerdt vrijwillig lijden,
        Wilt gh' eens met God verblijden,
        Doet op de wereld deugd,
        Zo veel gij kont oft meugt.
      
      
        Gedenkt den snel-vliegende tijd,
        Maakt u van zonden quyt,
        Peyst eeuwig te is zo lange,
        Het maakt ons bange, In den lesten strijd,
        'k Bid u en steunt u nooit op uwe lank leven,
        Wie weet oft God den tijd u eens zal geven,
        Om te komen tot een grote ouderdom,
        Draagt op uwe vrome leden ook niet uwen roem
        De dood kan zulke zotten,
        In korten tijd doen rotten,
        Daarom mens voor u ziet,
        Eer gij komt in het verdriet.
      
      
        Wilt gij hiernaermaels troost ontfaen,
        Doet als God heeft gedaan,
        Verfoeyt des werelds prachten,
        Stelt uwe gedachten, Om eens troost te ontfaen,
        Aanbidt dog Jezus al met goede zeden,
        Versmaad altijd des werelds ijdelheden,
        Peyst dikwijls mensen, op lange Eeuwigheid
        Want eeuwig, eeuwig, eeuwight te is zo langen tijd
        Wilt dikwijls overpeysen,
        Dat-ge eens naar het graf moet reizen,
        Doet deugd gij zult gelijk,
        Genieten te Hemelrijk.
      
    
  