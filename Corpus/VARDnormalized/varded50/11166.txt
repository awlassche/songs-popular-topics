
    
      
        Jndien het klagen kan verzachten d'onghenaden
        Vant wankelbaar geluk zo claegh ik niet om niet:
        Maar claegh ik te vergeefs, het is een kleine schade,
        Verlies van klacht, voor die het al verloren ziet.
      
      
        Den Hemel die beschreyt met uytghestorte stromen
        Door mede doogentheyt de wreedheid van mijn kwaad:
        En tsuchten van den wind beweegt de droeve bomen
        Om te bewenen mijn bedroeft en bange staat.
      
      
        De blij gheestighe May heeft zelfs een mishagen
        Jn haar cleynoot en pracht van bloemen menig vout:
        En went O voghelkens u teedre stem tot klagen,
        Claeghen wanneer gij minne lietkens kwelen zout.
      
      
        De zware dampen uit mijn droevig hert getogen,
        Beneevlen den natur met al haar vrolijkheid:
        Maar op u klaar aanschijn O vrou van groot vermogen,
        En heeft noch droeve damp noch nare duisterheid.
      
      
        V dreutsche schoonheid kan met een gezicht verstrooien,
        En drijven in de lucht de nevels en de nacht:
        Hoe sou de teedre min een ysich hert ontdooien,
        Opt welk meedogentheyt met allen heeft geen macht.
      
      
        Een Vrou een teedre Vrou heeft die mijn moet gewonnen?
        Verkracht die de natur? Neen geenszins, geenszins zij,
        Maar deur u lucht'ghen glants uit u vertoog ontspronghen,
        Verbluft mijn moedig hert met blixems tiranny.
      
      
        Ach mijn Godin! alwaard, al schoon, al goedertieren!
        Kont gij u niet tot hulp door medelijden spoen?
        Zo troost de Slave van u edele manieren,
        Na heusheid uwes arts uit lust om goed te doen.
      
    
  