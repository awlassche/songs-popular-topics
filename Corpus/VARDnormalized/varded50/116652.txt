
    
      
        Ontwaakt mijn ziel om God te prijzen,
        Doet uw Gebedt ten Hemel gaan,
        Laat des werelds-zorge buiten staan.
        Dat het dankbaar hert in Eer-bewijzen;
        Vroeg tot God rijze.
      
      
        O ziel! om op den Heer te wachten
        Ten dienste van zijn Majesteit,
        Zijt des morgens met den dag bereit.
        Geeft hem de eerste ziels-gedachten,
        Met alle krachten.
      
      
        Ik danke uw’genadig Vader!
        Dat gij zoo trouwelijk de wacht
        Hield’ over mij in deze nacht,
        Uw goetheit komt ons bij en nader,
        O heils-sprink-ader!
      
      
        Door ongeluk en tegenheden,
        Hebt gij mij goediglijk bewaard,
        Uw gunst van nieuws geopenbaard.
        Ik zal nu voor u aanzicht treden,
        Met mijn gebeden.
      
      
        Doet voorts o Vader van de Lichten!
        U goedtheit rijzen met den dag,
        U zegen daale als ze plag.
        Dat mij u vriend’lijk aangezichte
        Altoos verlichte.
      
      
        O Zonne der gerechtigheden!
        O Morgen-ster! geeft dat u straal,
        In mijn zeer duister herte daal!
        Dat ik o Jezus! volg uw treden
        En heyl’ge zeden.
      
      
        Als uwe Geest mijn geest zal wekken,
        Dan ben ik tot den dienst bereidt,
        Van uw o Heer! mij opgeleidt;
        Doet mijn werk tot uw Ere strekken.
        ’k Wacht naa uw trekken.
      
      
        Dus opgewekt, ben ik genegen
        In alle ding voor uwe oprecht,
        Te wand’len als een trouwe knecht,
        Ik wachtte voorts in mijne wegen,
        Op uw zegen.
      
      
        Behoed mij dat ik niet verdwale,
        Van u, tot zond’ of ydelheit,
        Den vijand die zijn strikken leidt,
        Om mijne ziel ten buit te halen,
        Heer! zet hem palen.
      
      
        ‘k Bevele mij in uw hoede,
        Met lichaam, Geest, en al het mijn,
        Wilt eeuwig mijn bewaarder zijn,
        Stuurt alle voor, en tegenspoeden
        Mij doch ten goede.
      
    
  