
    
      
        Enen Zajer ging uit zajen,
        Sprak God in gelijkenis,
        Om veel vruchten weer te majen,
        Maar het zaad valt niet even wis;
        het Eerste hoort eens wat ik zeg,
        Word vertreden op den weg.
      
      
        het Tweede zaad dat hij ging zajen,
        Is gevallen op een steen,
        In een grond vol harde kajen,
        Waar door het verdord met een,
        Want wordt door de Zon gesengt
        Dat het geen vrucht voort en brengt.
      
      
        het Derde groeyt, maar gaat verloren,
        Als't op komt het wordt versmacht,
        En verstikt al door de dooren,
        Dat het geen vrucht voort en bracht,
        Om dat het niet wassen kon,
        Want het kreeg noch locht, noch Zon.
      
      
        het Vierde zaad dat is gevallen
        In goede bekwame aard,
        Dat betaalt het loon van allen,
        Word zorgvuldiglijk bewaard,
        Overvloedig met gewin,
        Brengt men dat ter schuuren in.
      
      
        Maar als zijn Discip'len vragen
        Wat dat dit te zeggen is?
        Ik verhaalt u alle dagen,
        Hoe het uit te leggen is,
        het Zaad is het woord des Heren goed,
        Een spijs die de ziele voed.
      
      
        het Geen word op den weg gesmeeten,
        Zijn de hoorders die het woord,
        Terstond wederom vergeten,
        Zo haast zij het hebben gehoord,
        Door de duivels kwaden raad
        Word verloren het eerste zaad.
      
      
        het Tweede dat ontvangen mensen
        Die geloven voor een tijd:
        Maar als het haar niet gaat na wensen
        Raken dat zeer licht weer kwijt;
        Want geen wortel is gegroet,
        In haar stenig hart gemoed.
      
      
        het Derde wordt te neer gehouwen,
        Door rijkdoms bekommernis,
        En wellustig huis te houwen,
        Zonder enig beternis,
        Van haar zondig leven kwaad,
        Zo verdwijnd het derde zaad.
      
      
        het Vierde word door druk en lijden
        Bewaard in een zachten zin,
        Om hier namaals met verblijden
        Veel te mayen, met gewin:
        Want Gods heilig eeuwig woord,
        Brengt hier na veel vruchten voort.
      
    
  