
    
      
        HEb doch, o mens, geen tegenheid
        In uwen zwaren arrebeid,
        Die gij neemt aan om Christi wil,
        Maar houd u lijdzaam ende stil:
        En zijt getrouw tot dat gij sterft,
        En van hem des levens kroon verwerft.
      
      
        Laat zijn beloft' u altijd zijn
        Een sterkt' en troost in druk en pijn;
        Want hij het uit genaden al
        In overvloed vergelden zal
        Al wat gij voor hem doet en lijd;
        Ja hij komt haast, dies weest verblijd.
      
      
        Al uwe swarigheit en schrik
        Verdwijnt dan in een ogenblik,
        Na dees' verdrukkinge zo licht
        Komt het eeuwig heerlikheits gewicht.
        Het is maar kort, hoe lang het zij,
        Wat eens gaat metter tijd voorbij.
      
      
        Vaertvoort dan, en met neerstigheit
        In zijnen Wijngaard arrebeit:
        Draagt hier de hitte van den dag
        Met zuchten, wenen en geklag;
        Een goeden avond zal het weer
        Verzoeten al na uw begeer.
      
      
        Versaekt u zelfs neemt op uw kruis,
        Volgt Christum onder veel gedruis,
        Door d'enge poort langs het nauwe pad,
        Tot in zijn eeuw'ge vreden-stad,
        Daar niet en is het minst gewag
        Van moeit, gekrijt of rouw-geklach.
      
      
        O! had gij eens gezien, hoe schoon
        het Kruys-dragend heir daar, voor zijn troon
        Van vreugd en blijdschap zege-praelt,
        En van Gods gunste werd bestraelt;
        Gij zoudt niet wezen zo bevreesd,
        Maar u verheugen in den geest.
      
      
        Gij zoudt dan zeggen in der haast:
        Wat zal mij maken zo verbaasd?
        Hoe lang, hoe veel, hoe zwaar men lijd
        In deze tegenwoord'gen tijd,
        het Is te weerderen niet met al
        Bij d'heerlikheit die komen zal.
      
      
        Gij zoudt voorwaar tot dezer stond
        U zelfs verned'ren tot den gront,
        En liever zijn geworpen neer,
        Als over andren Opper-heer:
        Wat nu is tegen uwen zin,
        Dat zoudt gij houden voor gewin.
      
      
        Zo acht dan nu voortaan de smaad
        Om Christi wil uw eer en staat,
        En meerder rijkdom ende schat
        Als ooit het rijk Egypten had:
        Siend' op den loon die God vergeld
        En uit genaed heeft voor gesteld.
      
      
        O Here, schrijft mij dit in het hert,
        Op dat ik midden in mijn smert
        Daar mede mij verheugen mag,
        En wachten op dees' blijden dag.
        Komt haast, mijn God, en maakt een end
        Van deze dagen vol elend.
      
    
  