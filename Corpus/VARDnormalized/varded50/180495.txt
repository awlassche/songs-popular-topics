
    
      
        HOe ijdel wordt gewoelt, gezorgt, gezweet
        Om goed, dat goed, als overdierbaar, heet!
        Hoe dwaas dient elk dien afgod! maar hoe wijs
        Raad Christus, datwe ene schat van hoger prijs
        Hier boven kloek vergaren! Wie geen oordeel
        Ontbeert, ziet klaar al t'ongelyk het voordeel.
      
      
        Het aardse goed bestaat toch altemaal
        In huizen, land en zand, of schoon metaal;
        Het hemelse in Gods gunst, met Christus bloed
        Wel dier gekocht, en vrê van het vroom gemoet.
        Een booswicht krijgt het eerste, een godvergeter:
        Door het ander goed wordt d'eigenaar ook beter.
      
      
        De geltwinst, waar die hoogst gerekend wordt,
        Ziet jammerlijk tot des lichaams hulp te kort;
        Terwijl de mens, die daar zijn heil verkiest,
        Zijn ziel, dat des meer dan des werelds schat, verliest:
        Maar nutter lot, bij God omhoog verkoren,
        Behoudt de ziel, zo eêl, zo hooggeboren.
      
      
        Wie rijkdom mist, zit met geen' nood belaân:
        Zijn leven duurt, zijn welvaart kan bestaan.
        Maar het beste deel, sprak Christus, is alleen
        Noodwendig: dit des alszins het enigste een,
        Van niemand wel gemist: wie dit blijft derven,
        Leeft ongetroost, en moet rampzalig sterven.
      
      
        Door aards gewin wordt met veel last geplaagd
        Die het ruim verkrijgt, van zorg op zorg geknaagt;
        Elendig dus benaawt door zijn geluk:
        Maar het hemels erf verlost van ramp en druk,
        Baard wellust, die veel onheil kan verzachten,
        Mengt vreugd in rou, gejuich in jammerklagten.
      
      
        Onduurzaam is het genot van werelds goed,
        Door diefstal licht geroofd, door vlam of vloed
        Verslonden; ook door mot of roest geschend.
        Wien blijft het bij? geen' mense in des levens endt.
        Maar zielgewin staat vast, kan des levens uren
        En het vast gebou der wereld zelf verduren.
      
      
        De rykste is arm, terwijl hem meer ontbreekt,
        En magt van goud de goudzucht zelve ontsteekt.
        Is God uw goed, zo kan u niets ontstaan:
        Daar stroomt u toe d'onmeetbare oceaan
        Der zaligheit, geen ras verdroogde beken.
        Wat armoê zit van rijkdom daar versteken?
      
      
        Wiert dit verschil zo groot, als het is, gevat,
        Geen mens bleef arm, verrykt met Nabals schat:
        Gods erfgoed, meer dan Kresus rijkdom waard,
        Bleef altijd wis voor Lazarus gespaard:
        En wie, verblindt door winzucht, vond zijne ogen
        Door ydelheit van schyngoet ooit bedrogen?
      
    
  