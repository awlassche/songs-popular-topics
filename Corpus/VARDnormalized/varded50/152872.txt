
    
      
        TErwijl dat in den Hemel woont
        Die grote God,
        Daar het alles voor moet buigen
        En die kan tuigen
        Hoe mij ider hond;
        Wat vraag' ik dan naar het lastren veeler tongen,
        Die stoutlik derven liegen onbedwongen?
        Mijn ziel die zal het verdragen,
        Met een taay geduld;
        En voor dien Rechter klagen,
        Hoe ik, vrij van schuld,
        Haar smaden steeds moet horen,
        Die mijn hert en ziel doorboren.
        Maar ach een rein gemoet,
        Is hier het hoogste goed.
      
      
        De schen-tong heeft, van aanbegin,
        Zich dol en vol
        Aan draken-spog gezogen,
        En dat gespogen
        Veeler boezems in;
        Waar door de wereld heeft een haat gekregen,
        Op hun die God begunstigt met zijn zegen;
        Ja menig strik gehangen,
        Om de vroomste ziel
        Daar listig in te vangen,
        Die noit af en viel:
        Maar God heeft al hun woede,
        Eens verplettert door zijn roede,
        En op het laatst getoond,
        Dat hij zijn volk verschoont.
      
      
        Dit toonde God aan Daniel,
        Aan Jeremy,
        En Josef kuis in zede,
        En David mede,
        Zoet in snaren-spel.
        De laster dreygde hun van een te scheuren;
        Ja het scheen de dood ontsloot haar donck're deuren,
        Wanneer dan God de waarheid,
        Ras en onverwacht,
        Met hare sonne-klaerheyt,
        Heeft ten toon gebracht,
        En hun, na al het lijden,
        Uit genade, doen verblijden:
        En heeft de ziel verhoogd,
        Die treurig was verdroogd.
      
      
        En ach! wat heeft de Apostel-schaar,
        Ja Christus zelf,
        Al hoon en smaat geleden,
        Die hun gebeden
        Storte noch voor haar:
        Hoe heeft het bloed der heyl'ge Martelaren,
        Helaas, besprengt Gods Tempels en Altaren!
        Indien wij dan niet mede,
        Op deez' boze aard,
        Gehoond zijn en vertreden,
        En tot smaat bewaard;
        Wat roem zou ons bekronen,
        En wat velt-livry zou tonen,
        Dat onzen Kapitein
        Zou Jesus Christus zijn?
      
      
        Wel Jesu, wijl dat alle ding,
        Door uwe macht,
        Ons werken moet ten goede;
        Laat ons hun woeden
        Achten zeer gering:
        Op dat wij laster, hoon, en smaat, ja slagen,
        Als Christenen, geduldig leren dragen:
        Om met de Hemelingen,
        Vrolijk en verblijd,
        In het eyndt te mogen zingen:
        Heer nu is het de tijd,
        Dat eens die stoute woeders,
        En die ons en onze broeders,
        Verklaagden dag en nacht,
        Zijn onder voet gebracht.
      
    
  