
    
      
        DE sterke stormen mogen blazen
        De bliksem strael’ zijn licht,
        De donder volg’ hem dicht,
        Den hagel magh’er onder razen;
        ’tKan Sions berg, zo vast gelegen,
        Al niet bewegen:
      
      
        De ramp die mag verschricklijck dreigen,
        Ook mag de heel natuur
        Zich tonen vol getruer
        En als ten diepe valle neigen;
        Noch zullen al die God vertrouwen
        Haar vastheid houwen.
      
      
        De berg van God ter woonst verkoren
        Blijft eeuwig-eeuwig staan:
        Nooit zal de mens vergaan
        Die Gode ’thert heeft toe-gezworen,
        In het God-getal blijft hij geschreven
        Ten wissen leven.
      
      
        De vijand mag vyandlijck naken,
        En poogh’ (ten moord gesteld)
        Met alle krijgs-geweld
        Zich meester van den muyr te maken;
        ’tIs Salem, rontsom in de bergen,
        Een ijdel tergen:
      
      
        Ellende mag de vroom’ omringen,
        Hardnekkig ramp-bescheer
        Tast’ haar na ziel en eer;
        De Heer, beheerser aller dingen,
        Is om haar heen (o grote zake!)
        En doet de wake.
      
      
        En schoon, zijn Wijsheid laat bij tijden
        Den goeden metten qua’en
        Een zelve roede slaan:
        Zijn goedheid raemt een maet in lijden.
        Een wijl is het kwaad (en ’theeft zijn rede)
        Maar ’thoudt geen stede.
      
      
        Na harde komen zachte pozen.
        De liefd’ hengt geen verderf.
        God laat der vromen Erf
        Niet onder ’tjuck der goddeloosen,
        Om niet in het spoor van boze zeden
        Met haar te treden.
      
      
        Der bozen staf zal niet verouden
        (Al is er blijk noch schijn
        Wanneer het endt zal zijn)
        Op haar die ’thert deuchdt-vaerdigh houden;
        Ten end’ zij hun des ondeuchdts smetten
        Niet aan en zetten.
      
      
        Der bozen by-zijn is gevaarlijk.
        Daar kleeft of meer of min.
        Daar sluypt te mets wat in.
        Niet-wel-verselde deuchd’ staat zwaarlijk.
        ’tVeel zonden-zien lockt vrome handen
        uit vroomheydts banden.
      
      
        Dit (zeg ik) is het waarom de Here
        Op zijn verkoren tal
        Het juk niet laten zal;
        Haar heil ten vordring, hem ter ere.
        Elk ding zijn nut; zo ’tplagen-senden
        Als ’tplagen-enden.
      
      
        Dit is, o God, dit is mijn wensen:
        Doet ieder na hij doet;
        Den recht-gesinden, goed;
        Maar kwaad zij ’tloon van kwade mensen
        Die op verkeerde wegen wand’len
        En slimheid hand’len.
      
      
        Dit is, o God, dit is mijn bede:
        Doet eeuwlijck eeuwlijck wel
        Aan ’theyligh Israel;
        O! dat de lieffelijcke vrede
        Met overvloed van zoeten zegen
        Haar stand bejegen’.
      
    
  