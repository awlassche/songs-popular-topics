
    
      
        ADieu, mijn schoon' Goddinne
        Alida lief, nu moet ik van u scheiden.
        Ik draegh in het hert u minne,
        Doch wensch' (mijn Ziel) dat u de Goon geleiden
        In Liefden zoet,
        Op dat mijn bloed
        Mijn Tak u Liefd' mag dragen:
        Zo zal ik groeien,
        In lieve lusjes bloeien,
        Met behagen.
      
      
        Vaart wel mijn uytghelesen,
        Vaart wel ik ga na de Indiaensche Custen;
        'k En mag bij u niet wezen,
        Maar moet mijn Geest en Jonkheid wat verlusten
        In het Moren-land:
        Waar Pheoe bij brand
        De wateren doet drogen,
        Daar ik met vreugden
        En Jong-bejaarde deughden
        Meen te hogen.
      
      
        Maar ach! mij dunkt te sterven
        Als ik gedenk: hoe lang' ik u mijn waarde
        Mijn schoon zal moeten derven,
        Zo is voor mijn in het minst geen vreugd op Aarde,
        Maar als ik dan
        Eens denck weer an,
        Hoe ik mij moet genoegen,
        Dan springht mijn zieltje:
        En klein gevleugeld Fieltje
        Zal het wel voegen.
      
      
        Dus Thetis toomt u Vloeden,
        En gij AEool blast oost en Noorder Winden,
        Neptunus doet mij spoeden,
        Want mij geen sou noch lommer van de Linden
        In het Haeghsche dal
        Beschijnen zal,
        Maar Wimpels en Vanen
        Zullen wij weyen
        Voor de Maraensche Reien:
        de Indianen.
      
      
        Dus, duizend goede Nachten
        Wens ik nochtans mijn soet' en wel-beminde.
        Ei hertje! wilt doch wachten
        Tot ik u weer in deze staat mag vinden:
        Zo zullen wij
        Met lusjes blij
        Malkanders montje drukken.
        Vaart wel mijn leven,
        Den Hemel wil u geven
        Alle lukken.
      
    
  