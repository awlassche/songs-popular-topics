
    
      
        God zij gelooft met blyden toon,
        Die zijnen eengebooren Zoon
        Niet heeft gespaard, maar schonk ten leven;
        Die ons door zijn heilryke magt,
        En overvloed van liefd' en kragt
        Met Christus ook zal alles geven.
      
      
        Al wat ter hoogste Zaligheid
        Dient voor een sterflyk mens bereidt
        Is in, en door Gods Zoon te vinden,
        Wiens Geest ons blind verstand verligt,
        En in het hart zijn Tempel stight,
        Ja ons verzegelt, als zijn vrinden.
      
      
        Wie brengt'er dan beschulding' voort
        Op hem, dien Jesus toebehoort
        Om Hem ten eigendom ook t'erven?
        Hij heeft voor ons de wet voldaan,
        En naar dien inhoud zijne paên
        Gerigt op aarde, voor zijn sterven.
      
      
        God Vader spreekt zo heilrijk uit
        Zijn eeuwig vrij genaê-besluit,
        Vergevinge van straf en zonden,
        Het recht om ten leven in te gaan;
        Wijl Jesus heeft als Borg voldaan
        En Hem verzoend door zijne wonden.
      
      
        Die Zoon, die onbevlekt de dood
        Heeft ondergaan, om uit dien nood
        En vloek der wet ons uit te trekken;
        Die daarom wierd in het graf geleidt,
        Tot zijnes doods verzekerdheid,
        Dog dien Hij weder op moest wekken.
      
      
        Gelijk Hij ook is opgestaan,
        En als Verwinnaar uitgegaan,
        Om al dit Heil zijn volk te schenken;
        Die in triomf opvoer voor het oog
        Der Jong'ren, om ons, van om hoog,
        Ten leven, door zijn Geest, te drenken.
      
      
        Die nu bij zijnen Vader zit;
        En om zijns rechts toeëigning bidt,
        Ja zorge draagt voor de uitverkoornen;
        Dien Hij al, naar zijn Woord, op aard
        Verligt, bestiert en wederbaart,
        Door zijnen Geest, als Nieugeboornen.
      
      
        Als Hemelingen, die den smaak
        Van het eeuwig zalig zielvermaak,
        Ten voorproef al in het hart erlangen;
        Volhardend' in het gebedt tot God,
        In Christus Naam, om het vol genot
        Daar van, na hunnen dood, te ontvangen.
      
      
        Wat kommer, angst, wat tegenspoed,
        Rukt uit ons hart dit Hemelzoet?
        Niets kan ons van zijn liefde scheiden:
        Geen Duivel, Waereld, noch de dood.
        Held Jesus vrydt ons van den nood,
        En zal ons tot zijn Vader leiden.
      
      
        Den Satan, met zijn hels geweld,
        Heeft Hij, voor eeuwig, neergevelt.
        Zijn regt heeft hem de magt ontnomen,
        Niet ene ziel zal door zijn list
        En brieschend' omgang zijn gemist,
        Van Jesus uitverkoorne Vromen.
      
      
        Wie brengt beschuldigingen in,
        Daar Jesus is ons zielgewin.
        Zijn regt, zijn Heiligheid, zijn lijden,
        Is het eigen voorregt der Gemeent',
        Die met dien Heiland is vereend,
        Die haar van allen ramp zal vryden.
      
      
        Mijn ziel, door smart eerst neêrgebukt,
        Wordt nu door liefde weggerukt,
        Om God in dankbaarheid te leven.
        O zoete Jesus, stier mijn gang,
        Dat ik hier van mijn leven lang,
        In Heiligheid, U dank mag geven.
      
    
  