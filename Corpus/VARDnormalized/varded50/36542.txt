
    
      
        Op enen tijd wilt mij verstaan
        Alzo ik was gezeten,
        Al op mijn bedde met druk belaen,
        Wilt mij aanhoren zonder versmaen,
        Myn' droefheid kan ik niet vergeten.
      
      
        Eilaas wat komt mij in het gemoed
        En hoe vind' ik mij bevangen,
        O vreed misval! Wat gij mij doet,
        Het plagt mij te wezen zoet,
        Nu ligg' ik in bitter verlangen.
      
      
        Waar is den tijd die mij nu hier
        Al is voorbij getreden,
        Mijn dansen, mijn springen met volle plaisier
        Mijn wandelen, banquetteren en goede cier?
        Waar zijn ook myn' zwakke leden.
      
      
        Vol van plaisier het herte verblind,
        Plagt ik altijd te wezen:
        Och tijd! Och tijd! Gelukkig tijd:
        Als ik mij vond van pijnen bevrijd,
        Och tijd! Weirdig zijt gij geprezen.
      
      
        Maar nu vind ik mij neder geveld
        Vol pijnen, vol douleuren,
        Als een lam op de vleesbank gesteld
        Gebrogt door pijnen en geweld,
        Met reden mag ik nu wel treuren.
      
      
        O weireld gij ongetrouwen vriend,
        Wat loon zult gij mij geven?
        Dat ik u hebbe den tijd gediend
        Twee-en-twintig jaren zoo men hier vind
        Met de penne klaar geschreven.
      
      
        O ijdel bedrog! O valsen raad!
        Waar door gij mij verblende,
        Met uwe beloft' van den hogen staat,
        Lang leven, plaisier, maar uwe daad,
        Is al pyn' en zwaer' ellende.
      
      
        Och! Als wij scheiden het is voor al,
        Moet ik nu zulks genieten?
        Moet ik verlaten met bitter geschal,
        Myn' vrienden, en magen veel in het getal,
        Och! Hoe mag mijn jonk hert verdrieten.
      
      
        O dood! Hoe vreed is uw gelaed,
        Hoe stuur is uw aanschouwen?
        Eilaas! Niemand voorbij en gaat,
        O dood! O bitter fel gelaed,
        Doet mij van tranen nat bedouwen.
      
      
        Gij alle terwijlen dat gij hier zijt,
        Bid God dat hij u zende
        Zyn' goede gratie gebenedyd,
        Dat wij met God worden verblijd,
        Voor eeuwig altijd zonder ende.
      
      
        Nu voor het laeste wilt dit ontstaan,
        Laat u ook niet verdrieten,
        Met goede gebeden bij te staan,
        Zoo zal voor u worden gedaan,
        Want zoo gij doet zult gij genieten.
      
      
        Oorlof nu alle in het generaal,
        Adieu als ik moet scheiden:
        Wij moeten hier scheiden altemaal,
        Peyst op de ziel' het is het principaal:
        Adieu God wilt ons all' geleiden.
      
    
  