
    
      
        O Mens van God geschapen,
        Hoe moogt gij zo vast slapen,
        En zijn zonder verstand?
        Dat gij niet eens wilt peizen,
        Dat gij zo haast moet reizen
        Van hier na ‘het ander Land.
      
      
        Gij zoudt u wel bereiden,
        Wist gij dat gij moest scheiden
        Van hier in korten tijd:
        Waarom doet gij dan zonden,
        Daar gij tot gender stonden
        Een uur verzekerd zijt.
      
      
        Eilaas! zonder aanmerken
        Doet gij nu kwade werken,
        U dunkt, het gaat zeer wel:
        Daar God op avonture
        U binnen een half uure
        Zal laten gaan ter Hel.
      
      
        Wat zal u dan al baten
        ‘het Geld, dat gij moet verlaten
        En al uw tijtlijck goed?
        Want, als ‘het u minst zal passen,
        Zal u de dood verrassen:
        Aanmerkt, dan, wat gij doet.
      
      
        O sterven! bitter sterven!
        Als men hier na moet derven
        Heer Jezus klaar aanschijn;
        Och! eeuwig zal lang duren;
        Wee hem, die ‘het moet bezuren,
        En altijd zijn in pijn.
      
      
        Dus, mens, weest nu gedachtig,
        Dat gij voor God almachtig
        Ten oordeel eens zult staan;
        Al waar gij van uw leven
        Zult rekeninge geven;
        Peyst wat gij hebt gedaan.
      
      
        Leeft nu zo met de mensen,
        Gelijk gij wel zoudt wensen
        Te wezen in doots-noot;
        Want zo elk werd gevonden
        In zijne laatste stonden,
        Zo blijft hij na de dood.
      
      
        Betert u te allen dagen:
        Want tegen des doods-slagen
        En is toch genen schild:
        Wilt u van zonden bewaren,
        Peyst waar gij noch mocht varen,
        Leeft zo gij sterven wilt.
      
      
        Leeft zo, dat gij moogt leven,
        En met God zijn verheven
        In ‘s hemels hogen Troon.
        Dat gunn’ ons God den Vader,
        Die ons allegader
        Naar werken geven loon.
      
    
  