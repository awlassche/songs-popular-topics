
    
      
        Laat ons verheugt zijn in den geest,
        Laat ons met blijdschap zingen,
        Nu zingt met vreugde op dit Feest,
        Aenhoort wat wonder dingen.
      
      
        Een kind ons nu geboren is,
        Nu laat u zorg en vrezen,
        Een kind dat ons te voren is
        Belooft geweest voor dezen.
      
      
        Een kind, ons God van eeuwigheid,
        Komt ons nu zalig maken,
        Een kind dat in een krebbe leit,
        Daar Os en Ezel waken.
      
      
        Een kind dat ons verlossen moet,
        Komt hier nu van zijn Vader,
        Een kind dat storten wil zijn bloed,
        Door ons mensen te gader.
      
      
        Een kind dat alle dingen weet,
        Komt van God neder dalen,
        Dat Adam in den Appel beet
        Wil dit klein kind betalen.
      
      
        Tot Bethlehem in enen stal,
        Leit dit kind klein en teder,
        Een kind, een Schepper van het al,
        Op hooi, en stroy, te neder.
      
      
        Hij word geboren van een Maagd,
        Die Maget is gebleven,
        Een Maagd die God op het hoogst behaagt,
        Een Maget al haar leven.
      
      
        Een Maget wordt nu Moeder Gods,
        En baard hier zonder smarte,
        Een Maagd die Maget bleef altoos,
        Een Maget na Gods harde.
      
      
        Een Maagd baard God en mens te zam,
        Een kind, een zoet lief kinde,
        Dat gaat zij zuiver en bekwaam,
        Netjens in doeken winden.
      
      
        Een Engel uit des Hemels Troon,
        Een bood' van God gezonden,
        Die komt des blijde boodschap schoon,
        Aan d'Harderkens verkonden.
      
      
        Terstond zo volgen voort hier na
        Veel die Gods lof vermeren,
        En zingen alle Gloria
        Zij God den Heer der Heren.
      
      
        Ook vrede zij op dezer aard
        De mens van wille goedig,
        De Harders gingen onbeswaert,
        Zoeken den Here spoedig.
      
      
        Zij lopen alle zeer gezwind,
        Om haar Heiland te zoeken,
        Zij vinden hier dit kleine kind,
        Gewonden net in doeken.
      
      
        Zij vallen voor dit kindtjen neer,
        Hebben dat aangebeden,
        Zij kenden wel het was haar Heer,
        Een God van eeuwigheden.
      
      
        Laat ons nu met de Harders gaan
        Dit kindtjen bidden, smeken,
        Bidden dat het aan ons voortaan,
        Geen hulp en laat gebreken.
      
    
  