
    
      
        O Mens die graag ter Gastmaal zijt,
        Brengt u eens te binnen hoe het daar dik gaat:
        Op dat gij u vol zorge mijdt,
        En nimmer moogt wezen een pleger van het quaat.
        De heer heeft u verlof gegeven
        Te nutten zijn scheps'len al te saam;
        En gunt u vrolik hier te leven,
        Tot glory van zijn groten Naam:
        Maar wie die plicht vergeet,
        En gulzig drinkt of eet,
        Die mag wel weten;
        Dat God haar slaat
        Die drinken of eten
        In overdaat.
      
      
        Daar hij, de Pracht, dat snode beest,
        Komt dikwils ter maaltijd, schoon ongenood,
        En drijft een waan in iders geest,
        Zo wel in de gasten, als die haar ontbood:
        Want ider zoekt verder op te treden,
        En meynt hem past een hoger stê;
        Dewijl zijn ambt, zijn staat, en kleden,
        Dit brengen (bij zijn dwaasheid) mê:
        Daar nochtans het hoge endt
        Behoort te zijn erkent,
        Waar dat een Wijze
        Of Vrome is:
        En niet na de spijze,
        Of het staan der dis.
      
      
        Maar menig is zo eygen-wijs,
        Dat hij derft verachten wie boven hem zit;
        En knaagt zijn hert vast met de spijs,
        Ja swelt al van boosheid, terwijl dat men bidt.
        Een ander die lust wel wat te praten,
        Maar het is vol vloeckens of labbery,
        Of vuil gesprek, als pest te haten,
        En meynt des vreugd die staat hem vrij:
        Daar nochtans God, die het hoort,
        Eyscht reden van elk woord,
        En het staat te zorgen,
        Of hij den dag
        Zal leven van morgen,
        Gelijk hij plag.
      
      
        Als Belzazar ter maaltijd zat,
        En toefde de Vorsten, en het Prinse-geslacht,
        Terwijl hij gulzig dronk en at,
        Wiert hem van den Hemel zijn vonnis gebracht.
        Hij raakte aan het lillen, aan het gillen, aan het beven,
        Hij voelde een schrik door ziel en lijf,
        En schoon hij niet wist wat daar stond geschreven,
        Zo kende hij het loon van zijn bedrijf:
        En ziet, in deze nacht
        Wiert hij ter dood gebracht:
        Dies des genuchten
        Die brachten voort,
        De droevige vruchten
        Van wee en moord.
      
      
        Zo gaat het heden veeltijds noch,
        Het Gastmaal wordt dikwils een treur-toneel;
        het Is vreugd in het eerst; maar och, och, och,
        De rampen die komen in het laatste deel:
        En zoder al wordt geen bloed vergoten,
        Gewis de schone eetzaal zal,
        Door spijs en drank, te veel genoten,
        Dik worden tot een verkens-stal:
        Mids menig drinkt en eet
        Dat hij de re'en vergeet:
        En het gaan en spreken,
        Ja zin en geest,
        Hem komen te ontbreken,
        Gelijk een beest.
      
      
        Want schoonder komt een hoge fluit,
        Ten borde geschonken, een elle lank,
        Hij drinkt z' op diens gezondheid uit,
        Al zoud' hij schoon worden zeer zat en krank.
        Dit weigert (zeid men) noit man met eren:
        En onder des vervloekten schijn,
        Zo drinktm 'om strijd, op des vriends begeren,
        Wie het allereerst een beest zal zijn:
        En dat des een dapper man,
        Die het meest verzwelgen kan,
        En derft vergeten
        Dat God het ziet,
        Hoe dol en vermeten
        Hij die geniet.
      
      
        O mens, gij die zo zorgloos zijt,
        En dikwils ter maaltijd dus drinkt en eet,
        Ontwaak en keer, het is noch tijd,
        Eer God u in zijn genade vergeet.
        Den Rijken Vrek sleet dus zijn leven,
        Maar voer ter hell', in zulcken dorst,
        Dat hem geweigerd wiert te geven
        Een droppel voor zijn tong' en borst:
        En laas in eeuwigheid
        Is hem geen troost bereid,
        Maar eyndloos smachten
        Is hier zijn lot,
        Dewijl hij verachte
        Zijn Heer en God.
      
      
        Foei lekkernij, zo vol van gal!
        Foei, eeuwig te branden om spijs en wijn!
        Och Jesu gun, dat 'k nooit verval
        Om slempers hun metgezel te zijn.
        Zoud' ik mijn smaak zo kitlen en eren,
        Die slechs maar is drie vingers breet,
        Dat ik uw goedheid zou schofferen,
        En toornig erven het eeuwig leed;
        O dat verhoede God!
        Maar gun mij liever het lot,
        Dat ik hier derve,
        Vreugd, drank en brood,
        Waneer ik mag erven
        God Abrams schoot.
      
    
  