
    
      
        Het ijzer dient terstond gesmeed,
        Terwijl het gloeiend heet is.
        Vergeefs is het, dat verzuimen speet,
        Als het koud en ongereed is.
      
      
        Men beeld het geval al aardig uit,
        Van voor met lange haaren,
        Maar achter zonder vlecht, of tuit,
        Die daar te grijpen waren.
      
      
        Verwaarloost gij den rechten tijd,
        Hoe zult gij het eens beklagen?
        Gij zijt dien wel voor eeuwig quyt,
        En zult de straffen dragen.
      
      
        Neemt dit in borgerzaaken waar.
        Daar is een tijd van zaayen:
        Verslaapt de luiaard dien in het jaar,
        Dan volgt voor hem geen maayen.
      
      
        Wat baat: och had ik dat gedaan!
        Wou de oude tijd eens keren!
        Neen: is die eens voorbij gegaan,
        Vergeefs is zulk begeren.
      
      
        Voor al, neemt uwe ziel in acht,
        In het Heden der genade.
        Die steeds op morgen, morgen, wacht,
        Beweent dat eens te spade.
      
      
        De dood staat met zijn pijl gereed,
        Om onverwacht te treffen:
        Zo dat men uur, noch wijze weet.
        Och mogt dit elk beseffen!
      
      
        Het zal een hel zijn in de hel,
        Aan tydverzuim te denken,
        Men kavel nu den tijd dan wel.
        Wou God ons wijsheid schenken!
      
    
  