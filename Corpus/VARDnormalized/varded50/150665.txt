
    
      
        GElooft de Heer, die mij in wanck’le tijden
        Een rotsteen is; die mijnen arm leert strijden;
        Die mijns erbarmt; die mij een burght verstreckt,
        Verhoogd, verlost, en als een schild bedekt:
        Gelooft de Heer, heil-brenger aller vromen,
        Op wien mijn hoop’ haar vastheid heeft genomen;
        Die kroon op’t hoofdt, die staf in handen geeft,
        En mij mijn volk geonderdanight heeft.
      
      
        Wat heeft de mens dat hem met recht hoovaerdight?
        Wat is hij, God, dat gij u zijns gewaerdight?
        Wat is, wat is het sterfelijk geslacht
        Dat uwe hooght op zijne laecheydt acht?
        De Mens (helaas!) is een gants ijdel wezen,
        Zo haast ter ne’er zo haast hij is geresen.
        Gelijk een schim verswindt zijns levens tijd,
        Hij heeft hem nauw’ hij is hem weder kwijt.
      
      
        Nu open, God, des Hemels hoge deuren.
        En roertse aan en doet de bergen scheuren
        Dat rook en damp stijg uit haar ingewand;
        Dat snelle vlam, dat fellen hemel-brand
        Versla, verstroy mijn harde hert-partijen.
        O! laat voor mij, o! laat uwe pijlen strij’en.
        Verjaagd, en plaeght, en maakt ze ’tleven moe.
        En reikt uwe hand mij van den Hemel toe.
      
      
        Vw’handt, o God, die uit de diepe stromen
        Des zwaren ramps mijn hoofdt om hoog doe komen:
        Zo zie ik mijn onnooselheydt bewaard
        Voor haar, die slim zijn en verkeert van aard;
        En afgericht op goddeloose vonden
        In het hert verdicht, en door de stoute monden,
        Daar niet en slaeght het openbaar geweld,
        Met blind verraad bedekt in het werk gesteld.
      
      
        Dit doet, o God. en voor zo grote dingen
        Zal ik wat nieuws en treffelijcks gaan zingen,
        En, onder des, vermengen metten sanck
        Tien-snarig spel van harp en luiten-klank.
        Dij, Heer, ter eer. die Koningen beheyllight;
        Die Davids hoofdt voor ’tmoordisch ijzer veylight,
        En hem, uwe knecht, met gunst ter zijden gaat
        En geeft uwe kracht ten pijler van zijn staat.
      
      
        Den snooden aard, in vaderland en zeden
        Ons ongelijk; der looser slimmicheden,
        Der leug’nen vol: laat dien, o God niet toe,
        Dat hare hand aan ons haar lust vol-doe.
        Gelijk in het bos de lauren-planten bloeien.
        En tot vermaak van ’smenschen oge groeien:
        Zo koom’ bij ons ten tel van menig soon
        Door uwe bescheer, de vruchtbaarheid ter woon.
      
      
        Der Maagden rei, de vrucht van onze leden,
        Verheug’ het oog door-frische cierlijckheden
        En sta te pronk, als ’tkonstigh uyt-gehouw
        En ’theerlijck werk van enig schoon gebouw
        Het rijk gewas vall’ in tot onzen schuren
        En koom’ ons toe met voorraad die mag duren
        Voor menig jaar, en spijs’ op spijze schaff
        Met zulke volt’ als ooit nature gaf.
      
      
        ’tGezegend’ vee gedy ten groten tale
        En moet op’t dichst langs onze wegen dwalen.
        Het hoorn-gediert ga met het jok gela’en
        En breng’ ons veel’ en mitten arbeid aan.
        Geen snel verraad moet’ onze poort in-laten.
        Geen moord-geschreeuw en galm op onze straten.
        Gelukkig volk! dat, bij alzulk genot
        Des vollen heils, den Heer hebt tot een God.
      
    
  