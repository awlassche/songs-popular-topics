
    
      
        HOu op die geil gedicht of minne klachten maakt,
        En menig Maeghdlijck hert zijn reynicheydt ontschaeckt.
        U zinwerck is (als rechts) om zinnen te verfraaien:
        Maar wat van zelver wast behoeftmen niet te zaaien.
      
      
        Hou op, verweende konst, van malle Mallery,
        Het voedsel van qua lust en fieltsche zotternij
        De jong en teere rijs breekt door ontijdig zwaaien;
        En wat van zelver wast behoeftmen niet te zaaien.
      
      
        Hou op tijdt-quistigh hoofd dat leugen-story dicht,
        En d'onbedachte Jeugd verydelt en ontsticht.
        Een hongerige maag is met geen wind te paaien:
        En wat van zelver wast behoeftmen niet te zaaien.
      
      
        Hou op verdwaesde pen die zotte eerzucht stift.
        En loffelijk van Krijg, van Slaan van Moorden schrijft;
        Die toren, wraak, en nijd, in het herte doet vertaaien:
        Al wat van zelver wast behoeftmen niet te zaaien.
      
      
        Hou op verwijfde hand, die, t'wijl gij bezig zijt,
        Met nieu fatsoen en draght, (te mild in geld en tijd)
        Staegh an een nieuwen wind van sotticheydt laat waaien:
        Al wat van zelver wast behoeftmen niet te zaaien.
      
      
        Hou op die daagelijcx een nieuwen bond voor stelt
        Tot mindering van liefd en meerdering van geld:
        Die d'Arent tot een Gier, en Ravens maakt van Kraaien
        Al wat van zelver wast behoeftmen niet te zaaien.
      
      
        Hou op vergifte tong die het volk in zonden vleyt:
        Die u een Leyster waan, maar leydend haar verleid:
        En tot u valsen troost Gods reden durft verdraaien:
        Al wat van zelver wast behoeftmen niet te zaaien.
      
      
        Hou op, verdoolde ziel, van uw dwaas-zinnig doen:
        Hou op sorghvuldelijck de boosheid uit te broen.
        Berou en ramp zult gij van zotten arbeid mayen:
        Al wat van zelver wast behoeftmen niet te zaaien.
      
    
  