
    
      
        DE Minnegod,
        Voor wie het al moet zwichten,
        Zelfs Febus, God der lichten,
        Ja Plutoos wreede Hydraoth;
        Moet buigen voor het fier gelaat,
        het Geen Junoos heerlijkheit te boven gaat,
        In edle deftigheit;
        Laat Paris richten,
        Ermgaarts Majesteit.
      
      
        Had, boven driên.
        Gaan met den appel strijken,
        (Wie zouw daar voor niet wijken?)
        Indien hij haar maar had gezien.
        Natuur, als zij geboren wiert,
        Brak, doen zij zag des spruit zo schoon versierd,
        De vorm (en't most geschiên)
        Om geen gelijken,
        Meer van haar te zien.
      
      
        De Zon, de Maan,
        Die heldre Star in het Noorden;
        Die Jupiter bekoorden.
        Caliste, schoonder als Diaan;
        Zijn alle zonder wedergâ.
        Zoo doet mijn schone mee die geen genâ,
        Dan uit verdienst betoond,
        Geveinsde woorden
        Heeft zij nooit beloont.
      
      
        Laast als het licht
        Van Hijmen was verdronken,
        Daar Pafos Zoon de vonkken,
        In het hart mee van de Minnaars sticht;
        En heel de hemel ongerust,
        Om dat de Minnetoorts was uitgeblust;
        Vrees niet, riep doen Diaan,
        Want Ermgaarts lonkken,
        Steken het alles aan.
      
      
        Flux is de Min,
        Met zijne Toorts gevloogen,
        En stakze aan bei haar ogen,
        De vlam die vloog'er daadlijk in.
        Vrouw Venus nam haar Roozekrans,
        Van blijdschap (zoo vol luister en vol glans)
        En gafz'er tot een loon.
        Wie uit den hogen,
        Kreeg oit schoonder kroon?
      
      
        O Erremgaart,
        Kunt gij het al ontsteken;
        Zelfs koude Waterbeeken?
        Zoo zijn de Goôn uwe min maar waart.
        Is het wonder dat ik dan versmelt,
        Gelijk een droppel daauw op het grazig veld,
        Door het hete Zonnelight,
        Voor het brandent teken,
        Van uw Schoon gezight?
      
    
  