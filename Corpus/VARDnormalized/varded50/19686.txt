
    
      
        Als op den top van het lijden
        Ontzeide minne eens over slaat
        Met volle kracht, dan brand de haat
        Zoo fel aan alle zijden,
        Als het vier dat Sodoms steen verslond,
        En weld met smook op, uit den gront
        Der grondelooze poelen.
        Wat wraak lest ene onleschbren gloed?
        Wat smaakt haar zoeter dan haar bloed
        Al razende te koelen,
        In het bloed, dat nu zoo lang geverght,
        Door het weigren zoo veel adders terght,
        Als zij laat hairen krullen,
        En vlechten onder het hullen?
        Waar schuimbeckte oit een tygerin,
        Door het plondren van haar jongen,
        Van spijt om het hart gewrongen,
        Zoo wreed, als afgekaetste Min?
      
      
        Wat weiden kuische vrouwen
        Geruster in den echten beemt;
        Daar zij, om lief noch leed vervreemt,
        Haar egade onderhouwen,
        Met kussen, zonder valsen schijn:
        Daar twee paar lonckende ogen zijn
        Getuigen van die lonken,
        Waar door het een en enig paar
        Zijn kroost ziet lachen jaar op jaar,
        Met vriendelijcke vonken;
        Die het ongeveinsde vierslag slaat.
        Hier stelt de zedigheit hun maet.
        Hier nestlen geen krakelen.
        Hier bloeit, door eerlijk telen,
        De spruit, die stutten zal hier na,
        Met hare sterke schouderen,
        De vege en afgaande ouderen.
        'k Wens Joseph zulk een wederga.
      
    
  