
    
      
        JEsu Heer der Heren!
        Waarom komt Gij met de Pest
        Ons dus zeer verneren?
        Of is dat onze zielen best?
        Ei! gewaerdight de-se straf,
        Jesu! ons te nemen af.
      
      
        Onze zware zonden
        Hebben zulks verdiend voorwaar
        En onze zielen wonden:
        Wie is hier een Middelaar?
        Wie zal door zijn heet' gebed
        Van ons weren deze smet?
      
      
        Godes Moeders Moeder,
        Alderwaerdste Vrouw Sint Ann',
        Bidt toch onze Behoeder,
        Met uwe alderliefsten Man;
        Ende Gij Sebastiaen!
        Met Sint Rook, en Adriaen,
      
      
        Bidt dat ons bevrijden
        Jesvs wil, van deze smart,
        Die in deze tijden
        Houdt bezet ons droevig hart.
        En Gij Sinte Willibroord,
        Houdt bij onzen Heer, ons woord.
      
      
        Willibrord bidt krachtig,
        Met den waerden Abt Antoon,
        Dat niet zij gedachtig
        Onze zonden Godes Soon:
        Bidt dat ons genade toont
        Die U in den Hemel kroont.
      
      
        En Gij Man der Mannen,
        Sint Gregori! groten Sant!
        Wilt de Pest verbannen
        Door u bidden, uit ons Land.
        G'lijck Gij bij uws levens tijd,
        Romen hebt van Pest bevrijd.
      
      
        Gij hebt Godes zegen
        Wederom, door uwe gebe'en,
        Voor die Stad verkregen,
        Gij beletten haar gesteen,
        Als de Pest ging henen vlie'n,
        G'lijck van ieder wierdt gezien.
      
      
        Sancten en Sanctinnen
        (Die ooit hebt de Pest gehad)
        'k Wens met all' mijn zinnen,
        Dat gij vlijtig voor ons bad!
        Ei! verkrijgt dat overgaat
        Deze onze bedruckten Staat.
      
      
        Wilt aan Jesv zeggen,
        Dat wij onze boze sond'
        Af nu zullen leggen,
        Die Hem had zo zeer gewondt:
        Bidt dat Hij ons altemaal
        Brengen wil tot des Hemels zaal.
      
    
  