
    
      
        Mijn Lief is niet als ik gezind,
        Zij zal niet licht van Liefde sterven,
        Zij is contrarie als de Wind,
        Nochtans kan ik haar kwalik derven.
        Want haar bijwezen is mijn zo zoet,
        Dat zij mij dikwils treuren doet.
      
      
        Als ik haar om een Kusje kwel,
        Dan zeid zij Lief laat ons wat praten,
        Het weigeren staat haar wonder wel,
        Nochtans kan ik geen Kussen laten,
        Want haar bijwezen is mijn zo zoet,
        Dat zij mij dikwils Kussen doet.
      
      
        Ik hebb’ haar nu zo lang Gevryd,
        Indien ik dorst ik sprak van Trouwen,
        Als ik denk om de Liefste mijn,
        Kan ik mijn van geen Kus onthouwen,
        Want haar bijwezen is mijn zo zoet,
        Dat zij mij dikwils treuren doet.
      
      
        Ik wil, ik zal, ik mag, ik moet,
        In Eeuwigheid niet van haar scheiden,
        Als zij maar zeid gaat henen doet,
        Dan gaan ik datelyk mijn bereiden:
        Contrarie is het mogelik,
        Als ik om het scheiden denk ik schrik.
      
      
        Ik zeg dat Philis waarde Maagd,
        ‘k Zal altijd Liefde tot uw dragen,
        En tonen dat ik ben jouw Slaaf,
        Zo wel bij nachten als bij dagen,
        Want u afwezen is mijn niet goed,
        Want gij mijn dikwils treuren doet.
      
      
        Eer zal het Water staan in brand,
        Eer zal het Vuur van kou bevriezen,
        De Lucht met boomptjes zijn beplant,
        Eer ik mijn Liefde zal verliezen,
        Eer zal de Hemel zijn de Hel,
        Eer ik haar uit mijn zinnen stel.
      
      
        Tieter uw woorden zijn konstant,
        Daarom kom ik u nu te baten,
        Toond mijn uw Trouw tot Onderpand,
        Zo behoefd gij geen meer te praten,
        Als gij mijn dan altijd blijft bij,
        Hebt gij uw Philis aan jou zij.
      
      
        Mijn Lief ik zweer jou bij de Goo’n,
        Dat ik nimmermeer zal derven,
        Ik blyf dankbaar voor uw Persoon:
        Wij hopen zaliglijk te sterven,
        Blaast met Bazuinen overluid,
        Dat Philis is mijn waarde Bruid.
      
      
        O Heer wij danken u te zam,
        En bidden dat gij uwen Zegen,
        Wilt geven over ons bekwaam:
        Op dat wij zalig mogen leven,
        Blaast met Bazuinen overluid,
        Zij is mijn Vrouw maar niet mijn Bruid.
      
    
  