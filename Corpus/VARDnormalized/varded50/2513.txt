
    
      
        Die zich veynst, want of vermeet,
        Dat hij weet
        het Geen hij niet en weet te weten,
        Werd met recht van elk bespot,
        Ja een zot,
        Of goed-dunckende geheten.
      
      
        Die alleen zijn ogen slaat
        Op het gewaad,
        Zonder eens na deugd te kijken;
        Machmen die door dit gebrek,
        Bij een Gek
        Om zijn gekheid niet gelijken?
      
      
        Die boven alle dingen acht
        Het geslacht,
        Zonder de persoon t'aenschouwen;
        Machmen die ook niet wel voor
        Dwaas of Door
        Om zijn grove zotheid houwen?
      
      
        Die bij een lelijk mens verselt,
        Om het geld,
        Met een weerzin gaat vernachten,
        Machmen die met alle recht
        Niet voor slecht
        Of voor enen gouwt-nar achten?
      
      
        Die al want, en houwt voor goed
        het Geen hij doet,
        En eens anders acht voor leuren,
        Dat men die in zulk geval
        Noemde mal,
        Souwmen daar ook an verbeuren?
      
      
        Die staegh op een ander ziet,
        Scheld en ziet
        Met veel spitse woorden vinnig,
        En die zich zelfs niet en kan
        Recht zien an,
        Noemt men die ook niet uytsinnigh?
      
      
        Die men klaar voor ogen leyd
        Zijn dwaasheid
        Zonder omslag of bewimpel,
        Die zijn trouwen vrunden raad
        Groots versmaad,
        Die acht ik noch nesck en simpel.
      
      
        Gij waart zo kwaad doen ik zei,
        Dat de kei
        U achter het oor leyd en lottert:
        het Is mijn schuld, het is waar, ik kent,
        Want gij bent
        Maar een onbeschaemde spottert.
      
      
        Spiegeld in des spiegel wel,
        Niet u vel,
        Om dat sierlijk op te tooien,
        Vind gij enig vuil of zwart
        In u hart,
        Zoekt dat wijslijk uit te rooien.
      
      
        Als ik (Lief) in mijn zelfs ga,
        En zie na
        Al mijn eigen liefdsche trekken,
        Zo dunkt mij dat ik in mijn
        Alles vin
        Dat ik in and're wil begekken.
      
    
  