
    
      
        O Mensen allegader
        Ziet uwen Jesum aan;
        Ziet uwen lieven Vader
        Aan een Kolomne staan
        Onmenselijk gebonden,
        Met grote schand' ontbloot.
        Onnozel om ons zonden
        Gegeseld tot de dood,
        Zijn heilig bloed
        Van alle kanten vloed
        Men niet en hoort
        Het Eeuwig Woord
        Het Eeuwig Woord.
      
      
        Den Schepper van de Rozen
        Ziet hier ontbloot alom;
        Ziet hem van schaamte blozen,
        En in zijn lijden stom;
        Zijn ogen neergeresen
        Vol van ootmoedigheid
        Op dat gij niet zoudt wezen
        Beschaemt in eeuwigheid.
        O ziel niet meer
        Ontbloot hem van zijn eer.
        Verlaat het kwaad,
        Dat hem zo slaat,
        Dat hem zo slaat.
      
      
        Gebonden zijn zijn handen
        Op dat gij vrij zoudt gaan.
        Ei lieve laat zijn banden
        Uytperssen enen traan,
        Die zo veel bloeds uitdrukken
        Ons uit zijn handen teer.
        Wilt deze roosjens plukken;
        Daalt aan zijn voeten neer:
        Zijn bloed vergaard,
        Met Magdalena spart,
        Het zal in smert
        Verheugen het hert,
        Verheugen het hert.
      
      
        Besiet de scherpe roeden
        Die u zijn rode zee
        Doen op der aarden vloeden.
        Wee u, o mensen, wee,
        Die zijn gebod verstoten.
        Wee u, voor wie niet is
        Tot zaligheid vergoten;
        Maar rot verdoemenis
        Zijn heilig Bloed
        Dat voor ons al voldoet.
        O ziel nu drinkt;
        Zijn bloed hij schinckt
        Zijn bloed hij schinckt.
      
      
        Hoort aan, en telt de slagen
        Voor u ontvangen al,
        Geen tegenspoed mishagen;
        Geen kwaad bedroeven zal.
        Den Heer met zo veel monden
        U zijne liefde leert,
        Als gij hier telt zijn wonden.
        Altijd tot die u keert,
        Waar in gij vindt
        Hoe dat hij u bemindt,
        En u verbeid
        Die zijt verleid
        Die zijt verleid.
      
      
        Kust zijn bebloede voeten,
        Omsingeld de Kolom;
        Het bloedig bedt wilt groeten
        Van uwen Bruidegom.
        Door die Colomn' ons leide
        Weer uit AEgypten vrij,
        En door zijn liefde scheyde
        Van ons afgoderij.
        Bemindt ook weer
        Den aldergoetsten Heer.
        U hert hem geeft,
        En in hem leeft,
        En in hem leeft.
      
      
        Laat ons in het goed verstijven
        Als een Kolom voortaan,
        En in zijn liefde blijven
        Als een Kolomne staan.
        De liefd' houdt op zijn leven;
        Noch niet is hij verzaad
        Plus oultre, diep geschreven
        Op zijn Kolomne staat.
        Zijn vier niet rust,
        Geen water dit uytblust.
        Hij noch verbeid
        Het Kruis voorzeid
        Het Kruis voorzeid.
      
    
  