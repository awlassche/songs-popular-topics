
    
      
        VErzoende God, in het rein en dierbaar bloed,
        Des Middelaars, die voor ons heeft geleden,
        Uw wet volbragt, ja tot den dood gestreden,
        Waar door de schuld der zonden is geboet,
        Verzeegel, door uw Heiligenden Geest,
        Mijn hart en hoop van deze zuiv're Waarheid,
        Op dat ik U mag dienen onbevreest,
        En wandelen omstraalt door uwe klaarheid.
      
      
        Laat mij uw Wet doorzoeken dag en nagt,
        Om tot de kern des Godsdienst te geraaken,
        Op dat ik dus mag uwen vrede smaaken,
        Als ik uw woord, in het binnenst, regt betragt.
        Zo zal ik in de Christelyke Deugd,
        Van trap tot trap, steeds vorderen mijn leven,
        En dus, met een gemoed, in God verheugd,
        U prijzen en van alles ere geven.
      
      
        Tot Gij mij eens van deez' onzeekre post
        Der Waereld, door het sterven, zult bevrijden,
        En van het geweld der geestelijke strijden
        Mijn ziel, door het bloed van Jesus gants verlost,
        Om eens den vreÃª, dien ons dien Vredevorst
        Verworven heeft, volkomen te genieten,
        Ter plaatse daar de ziel geen last meer torst,
        Daar Vreed' en Vreugd als volle stromen vlieten.
      
    
  