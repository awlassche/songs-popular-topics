
    
      
        Het keelgat was gevangen.
        De hangman met de bast
        Stond ree de keel te hangen.
        Zij had te veel gebrast.
        Meester hengker maakte vast
        Den strop gereed.
        Toen brak haar het zweet
        Dootzweet uit, van angst en last.
      
      
        De hangman sprak: nu prevel
        Voor het leste noch een woord.
        Het keelgat kreet gans krevel,
        Och meester, spar uw koord.
        Meester, vaar zoo ras niet voort.
        Och, schel mij kwijt
        Een luttel tijd,
        Eer de strop den aessem smoort.
      
      
        De keel riep het lichaam tezamen,
        Beval het woord de maegh,
        Die riet haar, zeg geen amen,
        Eer ik het ommevraegh.
        Is de scherreprechter graêgh,
        Hij wachtte een wijl:
        Dat des hier de stijl,
        Eer men hem voor recht beklag.
      
      
        De maegh, om rouw te stelpen,
        Beriet zich met de leen,
        Of het lijf de keel zou helpen,
        En sparen voor het gemeen:
        Want haar docht het was wel reen
        Dat lijf en ziel
        De keel behiel,
        Zoo gedienstig voor elk een.
      
      
        Laat gij de keel ophangen,
        Wat zal de maegh, uw kok
        En keuckenmaeght, ontvangen,
        Wanneer de hongerklock
        Brand en moord klept even drock?
        Och, spar de keel.
        Zij schaft u meel,
        Als gij bedelt om den brok.
      
      
        Waar blijven d'ingewanden,
        De buik, wanneer ik vast?
        Al malen kies en tanden
        Wat op den akker wast,
        Zoo de beul de keel verrast,
        En het keelgat sluit,
        Al het lijf heeft uit,
        Long noch lever gaan te gast.
      
      
        Waartoe brengt u de duivel?
        Zijn al de leden dwaas?
        De maegh hoeft meer dan zuivel,
        En boter, melk, en kaas.
        Kaas en brood is het edel aas,
        Daar jongk en oud
        Het lijf bij hout.
        Scheit dan vrij uit dit geraas.
      
      
        Elk merkt dat hier gevaar is.
        Men hoorde elks stem in het rond,
        En gaf den pensenaris
        Van het lijf, den vrijen mond,
        Last dat hij de keel terstond
        Van strop en ton
        Verlossen zou,
        Eer zich het lijf verlegen vont,
      
      
        Dat bij gebrek van handen,
        Verboden weer te biên,
        De mond zijn kopre tanden
        Eens fel zou laten zien,
        Eer hij het halsrecht liet geschiên:
        Want vint de beul
        Bij het recht geen heul,
        Hij zal zelf de galge ontvliên.
      
      
        Dit werd voor des konings kroeghjes
        Gezongen in de Zond,
        Toen het nachtegaeltje vroeghjes,
        En in den morgenstond,
        Al den voglezang in het rond,
        Voor dag voor douw,
        Ontvouwen wou,
        Waar het leven bij bestond.
      
    
  