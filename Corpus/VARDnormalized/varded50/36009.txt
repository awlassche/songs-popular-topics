
    
      
        Bedroefde herten! wilt vreugde rapen,
        Aanziet hoe schoon dat is des hemels schijn;
        Ziet! van niet heeft hij ‘het al geschapen!
        Denkt dan, hoe schoon moet den hemel zijn.
      
      
        Aanziet de kruiden zeer groen uitspruiten,
        Die daar genezen ziekten, en pijn;
        Aanziet haar schoonheid, en haar virtuyten,
        Denkt dan, hoe schoon moet den hemel zijn.
      
      
        Aanziet de Leliën wijd ontloken,
        Thymis, Lavender, en Roosmarijn;
        Aanziet de Rooskens vol zoet geuren;
        Denkt dan, hoe schoon moet den hemel zijn.
      
      
        Ziet al de bloemkens met goed verstande,
        Der ziekten zijn zij enen Medecijn;
        Ziet haar coleuren menigerhande;
        Denkt dan, hoe schoon moet den hemel zijn.
      
      
        Aanziet de bomen met al haar vruchten,
        En de Wijngaarden met haren Wijn;
        Aanziet de Vogelkens in der luchten.
        Denkt dan, hoe schoon moet den hemel zijn.
      
      
        Ziet de gesteenten van groter waerden,
        Die klaerder blinken als het Christalijn.
        Ziet alle schoonheid op der Aarden.
        Denkt dan, hoe schoon moet den hemel zijn.
      
      
        Ziet gij de Mensen schoon van lichame,
        Fraai van fatsoen en leden fijn,
        Zuiver van aanzicht, ogen bekwame.
        Denkt dan, hoe schoon moet den hemel zijn.
      
      
        Aanziet de Zonne en Mane schone,
        Aanziet de Sterren van klaren schijn;
        Ziet hoe zij blinken aan ‘s hemels Throone.
        Denkt dan, hoe schoon moet den hemel zijn.
      
      
        Hoort gij hier konstig op de orgel spelen,
        Op Instrumenten Muziek divin.
        Hoort gij ook zingen met zoete kelen.
        Denkt dan, hoe schoon moet den hemel zijn.
      
      
        Alle vreugd die men hier mag bedrijven,
        En mag maar duren een kort termijn,
        Maar zij zal in der eeuwigheid blijven,
        Voor die bij God in den Hemel zijn.
      
      
        Laat ons de Wereld geheel versaecken,
        Met all’ haar boosheid naar Gods doctrin.
        Zo zullen wij in den Hemel smakken,
        Hoe zoet en schoon dat het daar zal zijn.
      
      
        Lof zij den Schepper der Creaturen
        Die alle dingen geschapen heeft,
        Glori zij hem nu en t’aller uren,
        Die ‘het onderhoudt, en altijd voedsel geeft.
      
    
  