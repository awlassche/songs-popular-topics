
    
      
        Gij Schilders waarom stoft gij staegh,
        Op het malen schoon van u pencelen?
        Wij Beelde-makers alle dag
        U Schilders overtreffen vele,
        Wij ronden en wij diepen vast
        Daar gij zo wel niet op en past.
      
      
        Steeck-beytels hebben wij zo fijn,
        Gesmeet in Venus poel der minne:
        Geen elder reedschap kander zijn
        Als deze brave beytels zinnen:
        Zij bennen recht, krom, sterk en stijf,
        Voor ijdel Beeldeken zijn gerijf.
      
      
        Als ik een Beeldeken furieus
        Met mijnen beitel ga fatsoenen,
        Zo ben ik wel zo Amoreus,
        De troonje gaan ik dikmaals zoenen,
        Dat genen Schilder doen en kan,
        Want kuster al de verruwe van.
      
      
        O zoete lipjens als Koraal
        Die mij uitstekende behagen,
        Gij staat zo hoog als leegh egaal,
        En werd bemindt tot allen dagen:
        U gladde voorhoofd rond en blank
        Vervreught mijn hert mijn leven lank.
      
      
        Het kuyltjen zoet in uwe kin,
        En de twee putjes in u wangen,
        Die daar zo schoon binnen in
        Een krans van Rozen staan bevangen:
        Dat is de aengenaemste lust
        Voor een die daar zijn min in blust.
      
      
        De Arremkens als wit Albast,
        De Bostjens zoet en rond verheven,
        Waar midden op een karsjen wast,
        Zeer aangenaam en schoon na het leven,
        En het geen daar ik af zwijgen moet
        Mijne schone beeldekens maken doet.
      
      
        Nu Schilders en roemt dan niet meer
        Op u penkel en Schilderijen,
        Wij Beelde-makers nimmermeer
        U hoogemoet en zullen lyen,
        Onze steek-beytel rond zo el
        Dats' overtreft ver u penkel.
      
    
  