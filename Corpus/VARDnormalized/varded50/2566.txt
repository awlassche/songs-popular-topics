
    
      
        Och snelle winden wilt mijn overdroeve klachten
        Gaan draagen nu te vlucht, in d'ooren van mijn Vrou,
        Van daar tot in haar hart, de borne der gedachten,
        Op dat ik voor mijn dood haar Beeld noch eens anschou.
      
      
        Klaaght haar weemoedelijck mijn ongemaackte zuchten
        Mijn zeer benaut verdriet, en mijn aanstaande noot,
        En hoe vertwyffelt mij wanhoop het quaast doet duchten
        En hoe mistroostig ik verwacht, en roep de dood.
      
      
        Maakt mijn beklag heel groot, en mijmmert hare zinnen
        Tot dat haar Maagd'lijc hart deur 'tkarmen zij beweegt
        Mij met volmaakte Liefd' volcomentlijck te minnen,
        En dat ze voort an mij haar waare heusheid pleegt.
      
      
        O winden swetst en zucht, zeer heftig onder't klagen,
        En daar ik mij verzuim voegt daar van t'uwe bij,
        Gelijk zij kunstig doen die jets wat over dragen,
        Verhaalt dus op het grootst, het gene dat ik lij.
      
      
        Ha wreede zult gij noch u Dienaar langer proeven
        Die gij zo hebt ghetoetst, die gij zo hebt versmaat?
        Zo zal u eigen daat eer lang u Ziel bedroeven
        Zo haast als gij syn dood, en u hulp ziet te laat.
      
      
        Salt' niet een schone roem voor u o Vrouwe wezen
        Dat gij den oorspronck zijt, dat hij zo deerlijk sturf?
        Doch soo't gheschiet, syn Graf, salt ieder een doen lezen
        Hoe dat hij voor syn tijd de dood van u verwurf.
      
      
        Gij zult een oorzaak syn, door u felle manieren:
        En door syn trouheyt hij, dat lange naa syn tijd
        Veel Dichters kloek in Rijm wonder zullen versieren
        Tot syn levendig Lof, en u eeuwig verwijt.
      
      
        Al de Wereld zal u hertneckicheyt misprijzen,
        Dat gij die u zo bat, niet eens en hebt verhoord:
        De Kinders zullen u met vingeren na wijzen
        En zult van alle man voorts raacken op het woord.
      
      
        Hij zeid u nu adieu, hij gaat zo heuglijk sterven,
        Om dat hij heeft gedaan zo een minnaar betaamt,
        Hij zal een goede Faam noch naa syn dood verwerven,
        Als gij kenschuldig zult veracht syn en beschaamt.
      
      
        En of de bleecke dood nu dobbert op syn lippen,
        Zo noch u lieve mond (zeer Hemels van geluid)
        Wat woortjens zoet van troost, gezegend, laat uit slippen
        Zo gaat wanhoop of dood haar Heerschappije uit.
      
      
        Doch dorst u na syn dood? zo kort nu in syn leven
        En laaft u met syn bloed, naa uwe wreede wens,
        Of deert u syn verdriet, zo wilt hem hulpe geven,
        En sallift met u jonst tart van de kranckste mens.
      
      
        O winden als gij haar dus hebt gesteld in roeren
        Zo brengt haar hier bij mij, of t'geene dat zij zeid:
        Wilt op u Vleughels fluck mijn boodschap over voeren,
        En t'vonnis van mijn dood, of eens gewenst bescheid.
      
    
  