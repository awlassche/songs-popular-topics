
    
      
        O Liefde! die in vremder nood,
        U zelven hebt gestort,
        En daar door hebt den eeuw'gen dood,
        Den prikkel afgekort.
      
      
        Wij zien ons door uw arbeids-sweet,
        Het leven ook verwekt,
        En dat g' ons door uw bitter leed,
        Uit alle lijden trekt.
      
      
        Dat Gij dus onze Borge zijt,
        Zegt licht'lyk ieder man,
        En neemt, zo als het de mond belydt,
        U tot Verzoener aan.
      
      
        Edog, hoe weinig is het getal,
        Des in het hert gewis,
        En dat 'er niemand erven zal,
        Die niet gestorven is.
      
      
        Zo geef dan het Woord des kruices kracht,
        Bij ieder die het hoort,
        Dat zulks het hert doordringt met macht,
        En het oor aan het kruis doorboort.
      
      
        Want ieder dit voor zeker weet',
        Dat Gij ter zelver tijd,
        Een Heiland zijt voor des doodes-beet,
        En onze heiligheit.
      
      
        Kom, buig dan onze hoogmoedig' aard
        In diepe armoê neer,
        Waar in uw bloed zich openbaart,
        En dat Gij wordt onze Heer.
      
      
        Gij die nog in den laatsten nacht,
        Eer U de Vijand vond,
        Uwe Kerk hebt van der liefde-kracht
        Gepreêkt met Stervens-mond:
      
      
        Erinner uwe kleine Schaar,
        Die hier zo ligt zich scheidt,
        Dat uwe laatste zorge waar
        Der Broed'ren eenigheit.
      
      
        Gij, die om onze zaaligheit,
        Zo bloed'gen arbeid had,
        En door der traanen bange strijd,
        Des vloeks geweld vertrad:
      
      
        Verwek dog onzen traagen zin,
        Die niets van arbeid weet,
        En voer ons uit de laauwheit in
        Tot uwen arbeids-zweet.
      
      
        Was tot uwe kroon en heerlykheit
        De smaad de regte weg;
        Dat ook uw Volk dus zij bereidt,
        Te gaan langs dezen steg.
      
      
        En daar, o Heer', uwe needrigheit,
        Aan het Kruis U binden kan:
        Zo hecht dog onze Eigenheit
        Ook aan uwe Kruis-paal aan.
      
      
        Heeft eindlyk U de Liefde-gloed
        Gevoerd in stervens-nood,
        Zo maak ons in der liefde-vloed
        Getrouw tot in den dood.
      
      
        Lei dus ons langs uwe lydens-baan,
        Daar men uw kruis bemint,
        Wijl daar slegs met U heersen kan,
        Die hier mee overwint.
      
    
  