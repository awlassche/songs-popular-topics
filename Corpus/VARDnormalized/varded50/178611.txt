
    
      
        IK stelle op u, Heer, mijn betrouwen,
        Mijn God, 'k zal op uw bijstand bouwen,
        Verlos mij uit des vervolgers hand,
        En redt mij door uw onderstand.
        Opdat hij mijne ziel niet rove
        Gelijk een leeuw, mij het leven dove,
        En mij verscheure, omdat me ontbreekt
        Ene helper, die mijn smaadheit wreekt.
      
      
        O Heer, mijn God, heb ik bedreven,
        Dat mij word valschlijk toegeschreven;
        Indien ik onrecht heb begaan,
        Of immer zocht de hand te slaan
        Aan schennis: heb ik kwaad vergolden
        Die met mij vreÃª had; of gescholden
        Op iemand? (Ja 'k heb dien gered
        Die het op mijn leven had gezet.)
      
      
        Zoo jaag de vijand mijne ziele,
        En achterhaalze, ja verniele
        Mijn leven, en tree het plat ter neer;
        In het stof wone al mijn glans en eer.
        Sta op, Heer, laat uw gramschap blaaken
        Op mijn benauwers, wil ontwaaken
        Tot mij: want hij hebt zelfs het gericht'
        Bevolen, voor uw aangezicht.
      
      
        Zoo zal de t'samenkomst der volken,
        U, Heer, omsingelen, als wolken:
        Maar keer dan weder boven hen
        In het hoge; opdat elk u erkenn'.
        De Heer zal des werelds volken richten
        En recht doen, om zijn heil te stichten.
        Richt mij naar mijn gerechtigheit
        O Heer, en mijn oprecht beleit.
      
      
        Laat toch de boosheit der godlozen
        Een einde nemen: sla de bozen,
        Maar vestig het rechtvaardig volk,
        En veilig het voor des vijands dolk,
        Rechtvaardig God, die hart en nieren,
        Beproefd, wiens hoogheit is te vieren.
        Mijn schild is bij God, die behoudt
        Hem, die van harten hem betrouwt.
      
      
        God is een groot rechtvaardig richter,
        Een God, wiens wraak den leugendichter
        En wreedaard alle dagen plaagt:
        Zoo hij zich onbekeerlijk draagt,
        Zal hij zijn gramschapssabel wetten,
        En zijnen boge stijf aanzetten,
        Dien hij heeft in zyn' toorn bereidt
        Den schenders zijner Majesteit.
      
      
        Hij heeft een doodlijk oorlogswapen
        Voor hem en zijn geslacht geschapen;
        Zijn pijlen stelt hij steeds te werk,
        Op den vervolger van zijn kerk.
        Ziet, hij heeft arbeid op de leden,
        Van moeite en ongerechtigheden
        Gaat hij grof zwanger, en zal niet
        Dan leugens baaren en verdriet.
      
      
        Hij heeft ene diepen kuil gedolven
        En uitgespit, maar in de golven
        Van zijne groeve en waterpoel
        Is hij gestort met groot gewoel.
        Zijn moeite zal ook wederkeren
        Op zijnen kop, en hem verteren.
        het Geweld daalt op zijn' schedel meer,
        En overdekt hem met oneer.
      
      
        Ik zal den Here vrolijk loven
        Naar zijn gerechtigheit, die boven
        De hemelkringen is verspreidt,
        En tot aan des werelds end verbreidt.
        'k Zal zijnen name Psalmen zingen,
        Die door de lucht en wolken dringen,
        Opdat des Hoogstens ere en lof,
        Klinke in het eeuwig hemelhof.
      
    
  