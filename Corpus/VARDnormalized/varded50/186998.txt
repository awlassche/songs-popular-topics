
    
      
        De rust is in dit leven niet,
        o Neen! maar in het zalig sterven.
        Dat, na dit werreltse verdriet,
        Ons doet een beter leven erven.
      
      
        Het water uit den Oceaan
        Geschoten met geswolle stromen
        Rust niet, voor dat het afgegaan
        Weer in zijn oorspronk is gekomen.
      
      
        Dus is geen rust alhier benen
        Het starredak voor ons te rapen.
        Dus wenst de ziel te vliegen heen
        Na de oorspronk die haar heeft geschapen.
      
      
        Dat des God, de bron van al het goed,
        Uit wien het alles is geboren.
        In wien het al weer keren moet.
        In wien niets feilt, of gaat verloren.
      
      
        En van dit ondoorgrondlijk Al
        o Jesus! draagt gij het heerlijk wezen.
        Bewaar mijn ziel voor haaren val!
        Zoo heeft zij hier geen ramp te vrezen.
      
      
        Schoon haar de Hel ook klampte aan boord,
        En fel bestormde aan alle zijen
        De kragt van uw geheiligd woord
        Kan haar van alle leed bevrijen.
      
      
        Daar is alleen de ware rust
        En vergenoeging in te vinden.
        Gelukkig die zijn wens, en lust
        Daar aan geheelijk tragt te binden.
      
    
  