
    
      
        Zegt mij, zegt mij Vriendinne
        Waarom verbergt gij u?
        Om dat ik u beminne
        Zijt gij daarom zo schun?
        Het schijnt gij crycht een gruu,
        Als gij mij ziet aencoomen
        Laat mij toch weten nu,
        Wat u voor mij doet schromen.
      
      
        Heb ik buiten t'behooren
        Tegen u zin gedaan?
        Dat u verwekt tot toren,
        Ay doet mij dat verstaan,
        Een valse Tong of waan
        Kan somtijds veel quaats werken:
        Daarom wilt u beraan,
        En op de waarheid merken.
      
      
        Is dit dat gij bekende
        Doe gij mij hebt gezeid
        Dat nimmermeer sou enden,
        U trouwe sinlijckheyt,
        Die gij had doen geleid
        Op mij maar t'syn maar vlagen:
        Want die lichtvaardig scheid
        Wat Liefde kan die draaghen.
      
      
        Immers wist gij te voren
        Hoe hoog dat ik u hiel,
        Voor tgroost bij mij verkoren
        Ja als mijn hart mijn Ziel:
        Och oft noch zo gheviel
        Dat gij u eens wout wenden.
        Om mij die voor u kniel
        Te troosten in d'ellenden.
      
      
        Is het u Lief al vergeten,
        Dat gij in mijn gedacht
        Mijn wereld plag te heten,
        Mijn ik, mijn al, mijn kracht
        O goude Mens geacht
        In mijne jonge zinnen,
        Hoe ongezien verwacht
        Ik noch u jonst te winnen.
      
      
        Zo lang zal ik u dienen
        Met eerbaarheid en schaamt,
        Als God mij zal verlienen
        t'Leven dat in mij aamt:
        Och of gij zelfs kwaamt
        U Dienaars smart aanschouwen,
        Gij zout werden ghepraamt
        Met deerenis mijn Vrouwe.
      
      
        Maar als mij kwam bestraalen
        Het vlick'ren van u ooch,
        Sou dan mijn kracht verhaalen
        Alleen door u vertoog:
        Al komt mij laat en vrooch,
        U beeld in mijn gedachten,
        Ik kan de schyn zo hoog
        Niet als het wezen achten.
      
      
        Princesje Lief verheven
        Dood u verborgen haat,
        En laat de Liefde leven
        Weer in syn eersten staat,
        U rijpelijk beraat,
        En wilt gheen waan geloven,
        Noch snoode clappers quaat
        Die d'eere van mij roven.
      
    
  