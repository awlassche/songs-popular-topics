
    
      
        O! Dwaze mensen,
        Hoe kondy wensen
        Te zuigen ‘s werelds schrale borsten!
        Och! dat ze liever haar borsten schorsten!
        Haar vreugd is maar een schijn,
        Haar zog is kwaad venijn.
        Ik ben de medecijn:
        Wilt na mij dorsten!
      
      
        Wie loopter drinken
        Waters, die stinken:
        Daar bij hem springen klaar fonteinen!
        Kont gij, noch, dan, gerustelijk meinen
        Tot modder-drank te gaan,
        Fonteinen laten staan;
        Die open zijn gedaan
        Om u te reinen.
      
      
        Drinkt uit mijn wonden
        Met volle monden;
        Geen dorst en zal u ooit bevangen;
        ‘het Hert zal niet meer na de aarde hangen.
        Den ongezonden lust
        Zal worden uitgeblust;
        Uw ziele zal met rust
        Na mij verlangen.
      
      
        Laat de andere lopen,
        En brood gaan kopen,
        En wilt u met mijn vlees verzaden:
        Dit voedsel zal u niet overladen:
        Een spijze, die zo smaakt,
        Dats’ Engelen vermaeckt;
        De mensen, daers’ in raakt,
        Doet all’s versmaden.
      
      
        Wilt mij aankleven!
        Ik zal u geven,
        Dat nergens elders is te halen,
        Al wil’jet noch zo duur betalen:
        Een herte ongepijnd,
        Een vreugd, die niet verdwijnt,
        Een licht, dat altijd schijnt
        Met helre stralen.
      
      
        Noch zal ik sparen,
        En wel bewaren,
        ‘het Geen gij hier namaals zult genieten,
        ‘k Zal u met blijdschap overgieten;
        ‘het Geen nooit men horen mag,
        Hier nooit de oog’ en zag!
        Het lijden van een dag.
        Laat niet verdrieten!
      
    
  