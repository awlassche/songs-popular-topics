
    
      
        Maria waarde Kind,
        Die God van haren mindt,
        Gij bent nu veertien jaren,
        het Is tijd om u te paren,
        Wilt u als ander meyden,
        Ten Houwelijk bereiden.
      
      
        Gij weet wel dat de Wet
        Haar maledicti' zet,
        Op alle die niet baren;
        Dus wilt de Wet bewaren,
        En stellen u tot trouwen,
        Ten zal u niet berouwen.
      
      
        Hoe lijkt gij dus bedroeft?
        Hoe komt dat gij dus toeft?
        Hebt gij u Maagdom teere
        Belooft aan God den Here,
        Om hem alleen te minnen,
        Met alle uwe zinnen?
      
      
        Wel aan, bewaard uwe eer,
        Betrouwt op God den Heer,
        Hij zal u een Man geven,
        Die zo als gij zal leven,
        Die u niet zal bezwaren,
        Maar eerelijk bewaren.
      
      
        Daar is in uwe geslaght
        Een Man, zeer wel geaght,
        Van Koning Davids bloede;
        Dog niet zeer rijk van goede,
        Maar niemand zijns gelijke
        In deughden is zo rijke.
      
      
        het Is een rechtvaardig Man,
        Zo goedig als men kan
        Op het heele Aardrijk vinden,
        En dat nog van uwe vrinden,
        Men souw geen beter kunnen
        Aan iemand mogen gunnen.
      
      
        Den Maeghdelijken staat,
        Zal hij na uwen raad,
        Ook onder dek van trouwen
        Met u wel onderhouwen:
        Daarom laat u bewegen,
        Ontvangt des Houlijcks-zeegen.
      
    
  