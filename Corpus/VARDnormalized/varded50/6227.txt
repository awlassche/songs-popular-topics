
    
      
        D'Ongoddelijcke Min, uit Venus voortgekomen;
        Door Cupido gedrukt in het menselijk geslacht:
        Heeft van deugts puncten een uit mij gants weg genomen
        En voorts (door geyle lust) tot hoerdery gebracht.
      
      
        Eer ik ter degen was van des moeders borst getogen:
        Van kinders hier of daar tot spelen wiert verzocht:
        Ik had gemeenelijck het vrou-volck eerst in d'oogen;
        Daar mee ik (met vermaak) mijn tijd ten einde brocht.
      
      
        Ik nam haar bij der hand, gelijk de liefjes plegen;
        Maar kinderlijcker wijs, niet uit volkomen Min;
        Doch zo veel wasser af: ik was tot haar genegen:
        Meer als tot mijns gelijk, daar in had ik geen zin.
      
      
        En kwamen wij te hoop, om met malkaer te spelen:
        Ik was gemeenlijk d'eerst, die zijn partuyrtjen nam,
        En ging zo de ander voor, om zoetigheid te telen;
        Waar uit hoe langs hoe meer, het natuyrlijc minne kwam.
      
      
        Des lieve zoetigheid, en liet mij niet met vreden;
        (En princepael: wanneer ik kwam tot mijn verstand)
        Door dat ik mij geheel aan het Minnen ginck besteden:
        En voort van het minnen (door trou) in d'echte band
      
      
        Maar: zo wanneer ik was in het Houwelijck getreden:
        Genoten had een Vrou (tot koeling van mijn Min)
        De ongetoomde lust en liet mij niet met vreden:
        Op ander lieden Land, smeet ik mijn Saetjen in.
      
      
        Des grauwelijcke lust, van Venus mij geschonken,
        Heb ik niet wederstaan, dat doch behoorlijk was;
        Maar die (tot mijn verderf) vrijwillig ingedroncken,
        En in mijn hart gestort: een schadelijcke Plas.
      
      
        Vervloekt zij Venus-wicht! die goddeloosen stoker:
        Vervloekt! voor deze daad, tot in der eeuwigheid:
        Vervloekt! zij zijn Geweer: zijn Pijlen, Boog, en Koker
        Waar door hij menig mens op kwade wegen leidt.
      
    
  