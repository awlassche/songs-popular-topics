
    
      
        HOort toe Matrosen al te zam,
        Die varen bij der Zee,
        Zijt gij met storm of noot bevaen,
        God helpt u op een Ree,
        Want menig Boots-gesel
        Haar leven moeten wagen,
        Al op de Zee rebel,
        Bij nachten en bij dagen.
      
      
        De Zee door Gods geheugenis
        Verteerd zo menig Man,
        Die al te samen van den Vis
        Verslonden worden dan
        Maar laas, wat leit daar an
        Waar onze Lichaams varen,
        Als God ons Ziele dan
        Eeuwelijk wil bewaren.
      
      
        Wat lijdt den Zeeman al verdriet
        Bij nachten en bij dag,
        Als hij den dood voor ogen ziet
        En niet ontvluchten mag!
        Door storm en groot onweer,
        En geweld van de baren,
        Dat brengt ons dies te meer
        In angst en groot bezwaren.
      
      
        Ook groot geweld en tegenspoed
        Lijdt den Zeeman vailjant:
        Van Turk en Rovers zeer verwoed
        Worden zij aen-gerant,
        En veel Vijanden meer
        Die haar zoeken te krenken,
        Die varen bij der Zee
        Mogen hier wel op denken.
      
      
        Als zij ook op een lager wal
        Door stormen drijven voort,
        Zeer haastig zij de masten al
        Dan kerven over boord,
        Dan zien zij weer de dood
        Voor ogen met vertsagen,
        Somma de zorg is groot
        Die den Zee-man moet dragen.
      
      
        God helpt haar dan wel uit den noot
        Die hem aanroepen zeer,
        Hij wil niet den Zondaar zijn dood,
        Maar dat hij hem bekeer:
        Want door zijn sterke hand,
        Gaat hij den Mens weer laven,
        En brengt haar weer te Land,
        In een gewenste Haven.
      
      
        Als zij komen te Lande fijn
        Zo is haar eerste werk,
        Te Bier of in den Brandewijn,
        Maar weinig in de Kerk!
        het Is haar vergeten dra
        Dat haar den Heer geprezen,
        Trou hulp door zijn gena
        Uit angst en grote vrezen.
      
      
        Als zij krijgen haar geld in de hand
        Zo is het haast verteerd:
        Zij kopen daarom Land noch Sant,
        het Is voor de Weerdin en Werd,
        het Is of hij het ergens vint
        Zo gaat hij domineren,
        Dat men zo suerlijck wind
        Ziet men zo licht verteren.
      
      
        Met Vroutjes vanden lichten aard
        Raken zij op het wilt,
        Zij moeten weder op de Vaart,
        Als het geld al is verspilt,
        het Is haar geen grote eer,
        Noch minder voor de Vrouwen,
        Want zij na Godes Leer
        Haar zedig moeten houwen.
      
      
        Maar waar mag ik doch praten van?
        Wat ziet men veel gepronck
        Dagelijks langs de Straten gaan
        Van Dochters oud en jonk,
        In Holland overal
        Ziet men haar gaan brageren,
        Het komt door ongeval,
        het Zijn geen Dochters met eren.
      
      
        De Zeeusche Meysjes wat een praat,
        Die weten ook zeer wel,
        Bij nacht te danssen langs de straat
        Al met een Boots-gesel,
        En maken groot geraas
        Met de Jonghmans wilt weten,
        het Zijn Dochters van deux Aas,
        Of het is mij vergeten.
      
      
        Maar is het niet een mal gelaat
        Van deze Dochters hoor,
        Bij nacht te danssen over straat,
        Een Speelman die gaat voor,
        het Is haar geen grote eer,
        Zij konnen het lich'lijck dragen,
        Want in Oost-Indien veer
        Hoortmen van haar gewagen.
      
      
        De Jonghmans achten het voor geen kwaad,
        (Zij zeggen het is playsier)
        Te danssen somtijds langs de straat
        Al met een Venus-dier:
        Maar zo de Schrift vermelt
        Zo is het haar geen ere,
        Dat zij zo schone geld
        Zo roekeloos vertere.
      
      
        Deze Jonghmans en Dochters fray
        Die zijn zeer wel bekent,
        Zij wonen bij de Turf-kay
        Of ergens daar ontrent:
        Om dat zij eerlijk zijn
        Zo wil ik haar niet laken,
        Want is den draad noch fijn,
        Men zouse grover maken.
      
      
        Gij Jonghmans hoort met goed bescheid,
        Houdt doch in drinken maet,
        Want dronkenschap is (zo men zeid)
        De Moeder van het kwaad,
        Leeft vrij na Godes Leer,
        Wilt kwaad gezelschap haten,
        Zo zal u God den Heer
        In vrede varen laten.
      
      
        Oorlof Matroos hoort mijn vermaan,
        Als gij zijt in den noot,
        Roept God den Heer van harten aan
        Bekent u zonden groot,
        Want die van herten zeer
        Berou heeft van zijn zonden,
        Die wordt van God den Heer
        Genezen al zijn wonden.
      
      
        Doe men dit nieu Lied eerstmaal vant
        Voeren wij over Zee,
        Van Oost-Indien na het Vaderland,
        Naar Middelburgh de Stee,
        Met het Schip Prins Hendrick ree
        In het Jaar van dertig negen,
        En zestien honderd mee,
        Den tienden Maart geschreven.
      
    
  