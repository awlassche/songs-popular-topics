
    
      
        EEns als Ph≈ìbus (duiken
        Gaend' in d'Oceaen
        Zijn vergulde pruiken)
        Had zijn reis gedaan,
      
      
        Tussen licht en duister,
        Als nu des nachts Bodin
        de Avondster haar luister
        Schoot te venst'ren in:
      
      
        En de zwarte wolken
        Haar bruyn-verwigh kleed,
        Over land en volken
        Hadden uit gespreet;
      
      
        Ginck ik mij vertreden
        Lancks een water-kant,
        Om mijn moede leden
        En versuft verstand
      
      
        Naar het lange lezen,
        Wat vermaecks te doen;
        En het wou juist zo wezen,
        Dat ik vond in het groen
      
      
        Bij geval, gezeten
        Voor haar deur alleen
        het Schoonst' zo ik kan weten
        Dat mij ooit verscheen:
      
      
        het Zij de nacht mij maken
        Moedig ginck en stout,
        Dat ik dorst genaken
        het Geen ik had beschouwt.
      
      
        het Zij dat hare ogen
        Met een zoet gestraal
        Mij te haer-waerts togen,
        Als de zeilsteen het staal:
      
      
        Even als de vliegen
        Om de kaars en aan
        Dom en roeckloos vliegen,
        Tot zij zijn gevaen:
      
      
        Zo ook heen en weder
        Keerden ik mijn tret,
        Tot dat ik mij neder
        Bij haar had gezet.
      
      
        Wat heeft haar aanschouwen
        In mij niet gewracht,
        En het lieflijk douwen
        Van haar hantjes zacht!
      
      
        Doch wanneer ik pooghde
        Haar wel te bezien,
        En haar scherp be-ooghde,
        Ginck de Maan weg vlien:
      
      
        Phoebe scheen te vrezen,
        Dat men des jonk-vrouw
        Neven haar na dezen
        Of meer achten sou:
      
      
        Dies zij ginck verbergen
        het Nijdig bleecke hoofd,
        En om mij te tergen
        Heeft des haar licht verdooft.
      
      
        Komt de wolken breken
        Luna met u schijn,
        Zo gij wilt geleecken
        Bij mijn KLORIS zijn.
      
      
        Of zo u te tonen
        Gij door vrees u wacht,
        Zo wilt mij verschonen
        Dat ik haar meer acht.
      
    
  