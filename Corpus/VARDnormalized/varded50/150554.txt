
    
      
        GEen leed door-reikt de lengt van ’slevens tijd
        Geen smert, hoe groot, die niet wordt aff-geleeft.
        Dat bleek, o God, doe ’thert, des onmoedts kwijt,
        De oude liefd uws volks hernomen heeft.
        Doe Iacobs zaad zo treff’lijck wierd gered
        En door u hand in vrijen stand gezet.
        uit had u toorn. haar zond (hoewel zeer groot)
        Was diep gedempt en in uwe hert als dood.
      
      
        ’tGemoedt zoekt heul daer’t oude weldaad kent.
        Dies, bidden wij, weest nu gelijk wel eer,
        God onzes heils. Wis uit en maak een endt,
        Een endt uws toorns, en geef het lot een keer.
        Ach! blijft gij dan op ons oneyndlijck-gram?
        Spreydt zich de rook uws toorns van stam tot stam?
        Ach! sal’t, ach! sal’t, na lang-geleden pijn,
        Vw’ volk ten troost, niet eenmaal beter zijn?
      
      
        D’ont-rampte ziel hangt haren heiland aan.
        D’ont-doolde geest volgt zijnes leyders tredt.
        Laat ons maar (God) een liefde-smaeck ontfaen;
        Vw’ gunst daeg’ op en breng den zegen met.
        ’kWacht wat Gods mond hier op ten antwoordt heeft:
        O! vre’e-spraeck is het die hij sijn’ vrunden geeft.
        Dies elk van haar des dwaesheyts dool-padt schout
        En zich van nu aan Godes wijsheid houdt.
      
      
        Niet eeuwiglijk verbergt een vrundt zijn hert.
        Gods zeker heil is warelijck na-by
        (Oft schoon al schuylt en schijnt den ogen verdt)
        All’ wien zijn vrees maakt waarlijk zonde-vrij.
        Den sulcken ligt een weelden-schat bereid.
        Den sulcken straelt Gods hoge heerlijkheid
        Ten ogen in. en (o gewenste stand!)
        Den sulcken woont Gods glory in haar land.
      
      
        Die Gods geniet, kan tot geen hoger Goed.
        Wie derfter iets daar volheydts oorspronck is?
        De Goedicheydt wordt van de Trouw ontmoet.
        De Vreed’ en ’tRecht zijn in verbintenis.
        O zalig ding! daar de een deugd de ander kust.
        O heylig’ Echt! des werelds wisse rust!
        Aldus sal’t zijn. op Aard groent waerheydts staf,
        En Billijkheid ziet van den Hemel af.
      
    
  