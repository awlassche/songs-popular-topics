
    
      
        Hoe leg ik hier in des ellende,
        Van mijn vijf zinnen gants berooft,
        Komt ziet mij aan gij aardse bende
        Die van de Wereld wordt verdooft,
        Gij die altijd in ijdel zaken,
        Zoekt uwen geest zo te vermakken.
      
      
        De Zee-Syrenen met haar zoet zingen
        Verdooft den Stierman zo den geest,
        Dat hij zijn Zeil niet kan bedwingen:
        Maar moet vergaan door storm tempeest;
        Zo doen zij die door ijdelheden
        Verliezen haar verstand en reden.
      
      
        Wat heb ik schonen tijd versleten
        In het versieren van mijn Lichaam,
        Dat wordt nu van de Wormen gegeten:
        Want haar de spijs is aangenaam;
        Maar niemand heeft met mij te spotten,
        Een ieder moet in de aarde rotten.
      
      
        Mijn schoon haar dat zo plag te krollen
        Vercierde zeer mijn jeugdig hoofd,
        Dat zal men zien op het Kerkhof rollen
        Als de aarde dat heeft af-gheslooft,
        Mijn schoon couleur is haast verloren,
        Sterven moest ik al was ik geboren.
      
      
        Mijn Lidtmaten (het is te bewenen)
        Daar ik mee dansten pertinent,
        Dat worden nu verrotte benen,
        Door den tijd in de aarde geschend:
        het Vlees dat er veel plag aan te lokken
        Leidt in de duister aarde getrokken.
      
      
        Mijn klare stem als klinckende snaren
        Is al vergaan als rook of mist;
        Wildy nu zien waar het is gevaren,
        Komt in mijn Graf, opent de Kist:
        Daar zult gij zien dat vele Wormen
        Mijn Lichaam grouwelijck bestormen,
      
      
        Mijn Ogen die door zoete lonken
        Verwonnen menig Minnaers hert,
        Zijn voor de Wormen nu spelonken
        Ende bedekt met Aarde zwart,
        Mijn Wangen die plachten te blozen,
        Die zijn vergaan gelijk de Rozen.
      
      
        Mijn rode Lipjes en witte Tanden,
        het Versiersel van mijn lieve Mond,
        Mijn wel gemaeckte schone Handen,
        En fraai besneden Borsjens rond,
        Zijn al van de aarde in gheswolghen,
        Een ieder denkt dat hij moet volgen.
      
      
        Alle mijn Huizen en schone Paleizen
        Besluit ik nu in enen hoek,
        Mijn schone Kleeren wilt overpeysen
        Zijn nu maar enen Linnen-doek,
        Mijn reuk en verruw in ghecalandert
        In enen vuilen stank verandert.
      
      
        Heb ik nu kwaad of goed bedreven
        Daar af zal ik nu loon ontfaen,
        En reeckeningh geven van al mijn leven,
        Mijn Ziel moet voor den Rechter staan,
        Zal des werelds goed mij dan doen voordeel
        Als ik moet horen zijn streng Oordeel.
      
      
        Daarom die de Wereld beminnen
        En zo u schonen tijd verquist,
        Hoe rijk, hoe edel, of wijs van zinnen,
        Gij moet alt’samen in de Kist,
        Daarom zal ik mij nu begeven
        Om met God eeuwiglijk te leven.
      
      
        In d’Heylighen Troon daar men met sanghen,
        Looft ende prijst zijn groten Naam.
        Alwaar hij zal zijn Bruid ontvangen
        Met Bruylofs-kleed’ren rein aangedaan
        Daar de Maagden in witte Zijden,
        V loven Heer al met verblijden.
      
    
  