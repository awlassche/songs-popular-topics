
    
      
        EEn Vloy uit een Heren huis
        Was gaan wandelen te lande
        Naar het dorp van Gravesande,
        Daar zij vond een mager Luis,
        In een arm Boeren huysken.
        De Vloy sprak de Luis dus-aen:
        Och mijn Nichte mager Luysken,
        Komt, en wilt eens met mij gaan.
      
      
        Ziet ik node u te gast,
        Komt en ziet eens hoe ik wone
        In een huis zeer net, en schone,
        En daar alles op mij past.
        Komt nu te avond met mij eten,
        End slapen in mijn huis,
        Zeker 'k sient hier al bezeten,
        Ende slecht, gij arm Luis.
      
      
        In een schone Ledikant,
        In schoon lywaet zult gij slapen,
        Goeden droem zult gij ook rapen,
        En al hebben abondant:
        Wilt gij ook noch met mij wonen,
        'k Ben te vreden Nichte Luis,
        Bij een Joffer zoet en schonen
        Slapen zult in een schoon huis.
      
      
        het Luysken hoort des reden aan,
        Ende laat hem dus gezeggen,
        Zonder voorder te overleggen,
        Ende is zo me gegaan.
        Zij gaan het avondmaal dus eten
        Bij een schoon en edel maagd,
        Aan haar borstjens zij gezeten
        Smeren lustig onversaagd.
      
      
        Want daart het saghst en het soetsten is,
        En ook het alderbeste bloetjen,
        En ook het aldersoetste goetjen,
        Beste spijs en laefvenis.
        Maar de Joffer zulke gasten
        Niet gewend bij haar te zien,
        Kwam strackx naar hun lijf te tasten,
        En riep hare meid Catrien.
      
      
        Die kwam met licht bij Joffrauw,
        En men gonck des gasten zoeken,
        En men vontse in de doeken;
        Maar het vloyken was te gauw,
        Dat is dezen dans ontsprongen,
        Ende is het wel ontvlucht,
        Maar zij het arm luysken vongen,
        het Welk liet droevig zucht op zucht:
      
      
        Ende sprak aldus in noot:
        Vloytjen Nicht g' hebt mij bedrogen,
        Waar ik met u niet getogen,
        'k En sou nu niet zijn gedood,
        Hadde ik mij gerust gehouwen
        In mijn arm huisgezin:
        Want men speurt daar niet zo nauwe,
        Honderd Luizen meer of min.
      
      
        Eilaas het gaat ook dikwijls zo
        Bij de mensen, die zo vleien,
        En schoon woorden veel verleyen,
        Menig mens is zulke vlo,
        Menig mens is zulke luysken,
        Niet te vreen met zijnen staat,
        En verlaat zijn ouden huysken,
        Dat hem rauwt daernaer te laat.
      
      
        het Quackel-beentjen soetjens queelt,
        En in het net de quackels rakken:
        het Gaat ook zo in des werelds zaken,
        Soetjens fluit hij, ende spelt
        Met schoon woorden, met zoet praten
        Enen Jonghman menig fout,
        En zal het meysken zwanger laten,
        Dat daernaer zeer droef berouwt.
      
      
        De Vlo had de Luis genoot,
        Om bij haar te gast te kommen,
        Om te smeren, om te brommen,
        Maar des noodingh was haar dood.
        Absolon was zoet te spreken
        Zijnen broeder Ammon noot,
        Maar hij is hier dood gesteken,
        Dus dit noden was zijn dood.
      
      
        Wereld is een valse Vlo,
        Duivel is valsen verrader,
        Meer als Absolon, en quader,
        Noden u ook dikwijls zo,
        Tot de ere, tot wellusten,
        Tot het geld ook wordt genoot,
        En gij meynt hier in te rusten,
        En eilaas het is u dood.
      
    
  