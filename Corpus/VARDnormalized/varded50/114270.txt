
    
      
        MInnelyke roze Lipjes,
        Daar mijn ziel gestaeg na dorst.
        Coralyne tepeltipjes,
        Malse mellik witte borst.
        Poezel sagte yvoire Leden,
        Fulpe koontjes Lieflijk root.
        Oogjes die vol tederheden,
        Mij op het aldersoetste Dood.
      
      
        Phillis ach! mijn lieven Engel,
        Pronkbeeld van een frisse Jeugd.
        Ach! laat ons door zoet gestrengel,
        Woelen in een gulle vreugd.
        Laat ons door veel dertelheden,
        Smelten in de Minne gloed;
        Laat ons aan malkaer ontleden,
        Hoe de liefde werd gevoed.
      
      
        Laat ons door veel Minnelusjes,
        Klimmen tot de wellust op;
        En door veelderhande kusjes,
        Voeren ons geluk in Top.
        'k Ben uit Hollands bloed gerezen;
        Maar als ik op het zagt Robijn,
        Van uw Mond mag kusjes lezen,
        Werd ik straks een Florentijn.
      
    
  