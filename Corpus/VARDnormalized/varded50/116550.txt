
    
      
        Doe God in het vlees zich openbaarde,
        Was het schoonste paareltje op Aarde:
        Zwyg stil al wat van wonder roemd;
        Wie kan dat grootste wonder spreken?
        Hier moet de Zon en Maan verbleken,
        En alles wat' er werd genoemd.
      
      
        Veel Koningen, en veel Profeten,
        Met uitgestrekte hoop bezeten,
        Bezagen gaaren dezen dag.
        o Mensen, die op d'aarde woonden,
        Doe zich den Schepper mensch'lyk toonden,
        Wat was het een wonder dat gij zag.
      
      
        Daar over laat zich iemand horen;
        Het geen dat kwam tot onze oren,
        En dat wij zagen met ons oog;
        En tasten met onze eigen hande;
        Zo sprak hij, die van liefde brande,
        In het woord des levens, schoon en hoog.
      
      
        Ja vriend hoe zoud gij anders zeggen?
        Gij plagt op zijne borst te leggen;
        Die allerkostelykste borst!
        O! ach! hoe word de geest ontlooken!
        En het vonkend' zielen-vuur ontstoken,
        In d'allerschoonste Jezus-dorst.
      
      
        Ja Jezus lief! mijn overschoone,
        Het lust ons dicht bij u te wone;
        En of gij niet op aarde zijt,
        Noch wond gij ons niet in de verte,
        Maar, door het geloov', in onze herte,
        Gelooft zij God, in eeuwigheid.
      
    
  