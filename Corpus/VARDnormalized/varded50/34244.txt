
    
      
        HErderinne,
        Roem-weerdigh Bloem der vrouwen,
        Pronk van ons tijd,
        Veldt-goddinne,
        Hoe lang zult gij mij houwen
        In dezen strijdt?
        Ach! wanneer zult gij uwe jonst mij bien,
        Dat eens mijn klagen,
        En stadig jagen
        V mag behagen,
        Beminnen, och wanneer,
        Wanneer, wanneer,
        Ach! wanneer zal het eens gezien?
      
      
        O Clorinde,
        Hoe lang is het wel geleden,
        Dat wij te zam
        In des Linde
        Vyt goeder herten schreven
        Ons beider naam?
        Ditâ€™s de plaats, o Lief, daar wij wel eer
        Veel duizend lustjens,
        En zoete kusjens,
        Geheel gerustjens
        Genooten: maar die vreugd,
        Die vreugd, die vreugd,
        Ach! die vreugd leidt nu ter neer.
      
      
        Kan mijn lijden,
        Mijn onverdiende plagen,
        Mijn zwaar verdriet,
        V verblijden,
        Zo is mijn treurig klagen
        Geheel om niet,
        Is mijn dood, mijn sterven, u gerief:
        Kan ik u zinnen
        Door stadig minnen
        Niet eens verwinnen,
        Zo zeg ik u Adieu,
        Adieu, Adieu,
        Ach! Adieu mijn liefste Lief.
      
    
  