
    
      
        HIJ, die de Turcksche halve-manen
        Gesloopt heeft, en de Castiljanen,
        En Arragon tot as gestampt,
        Die, door het braacken van zijn Trompen
        De zee met koppen vulde, en rompen
        Met schelmen boord aan boord geklampt.
      
      
        Hij die, in het schuim der water-wielen
        Het puyckste van de Britse kielen
        Neer-borde, die steng, en galjoen,
        En mast, en boeg-spriet van den loper
        Afstuiven deê, door het logge koper,
        Mijn langh-geterghde wraak ten zoen.
      
      
        Dien grote God der dolle baren
        Is, door een loot, de Ziel ontvaren;
        Vereende dekt de droeve kruin
        Met deerlijk treur-gewaad, terwijl ‘er
        Gelet werd op een tweede pijler,
        Die dus bescherm mijn trotse tuin,
      
      
        Wie zal de State-sabel zwaaien?
        Wie zal de monster-robben paaien,
        Aan het Zee-gediert, met honden-bloed?
        Men zoek om het ende der vier winden,
        Men zoekt, men zal geen HARPERTSZ. vinden
        Die zo bescherm mijn lans en hoed.
      
      
        Wat Tromp zal TROMP syn lof verbreiden?
        Wat zege-wagen zal hem leiden?
        Wie is hij die hem roemen zal?
        Die Held, wiens lof zou eeuwen tarten
        Van het Oost tot aan het gewest der Zwarten,
        Leit neêrgevelt, ó pijn! ó val!
      
      
        O strickbandt van mijn zeven schichten!
        O Neêrlands Hand, wiens kracht deê zwichten
        Het Reden-lose vijands-rot!
        Gij rust in d’ aarde, die u baarde,
        Neem doch mijn laatste gunst in waarde,
        Den nijd, en Engeland ten spot.
      
      
        Dus klaegde Neerland,wijl de tranen
        Haar gants in pekel deden banen,
        S’ en wist niet of zij zwijmen zou;
        Ten laatsten, na geduur’ge zuchten,
        Liet zij haar nockend hart ontvluchten,
        Des snikken: wee! o wee! o rou!
      
      
        Gij die de schrager van drie kronen
        Hebt deerlijk, met den bijl, zien honen,
        En knotten op een Schen-schavot,
        Wreek Stuart en zijn na-zaats wonden,
        Bescherm mijn Leen voor snoder Honden,
        Bescherm, bescherm hem grote God.
      
    
  