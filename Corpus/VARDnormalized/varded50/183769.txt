
    
      
        TOt Bethphagee,
        Den Berg van Oliveten,
        Ons Heer ongemeten
        Kwam met zijn Jong'ren veel,
        Hij zendt daar twee
        Van deze wilt dit weten
        En heeft haar geheten,
        Te gaan na het Kasteel,
        Van waar dat zij gaan halen zullen
        Een Ezelinne, met haar vullen,
        Reizen met hem
        Recht na Jerusalem.
      
      
        Oft ymand sprak
        Wat wilt gij met die beste,
        Zegt op het Paes-feeste,
        Wilse den Heer te leen;
        Zij zullen strak
        De minste met de meeste,
        Spreken op het gereetste,
        Nu neemt ze met u heen;
        Dus kregen zij na haar begeere
        Deze twee beesten voor haar Here,
        Brachten met spoed
        Den Heer die in het gemoed.
      
      
        Dit is geschied
        Zo ons de schrift maakt vroedig,
        Om te zeggen spoedig,
        Aan Sions Dochters schoon;
        U Koning ziet
        Toont hem hier zeer ootmoedig,
        Zittende zachtmoedig,
        Niet als een Konings Soon:
        Op enen paard of op een heynste,
        Maar enen Ezel, het onreynste,
        Versmaetste beest,
        Daar men noch ooit van leest.
      
      
        Zij brengen het beest,
        Dekken het met haar kleeren,
        Den Heer alder Heren,
        Daar op gezeten is;
        De minst en meest
        Zijn lof kwamen vermeren,
        En hem ook vereren,
        Met takken groen en fris:
        Nu eerst gehouden van de bomen,
        Om zo met lof in Stad te komen,
        En die gespreyt,
        Haar kled'ren neer geleid.
      
      
        Die volgden na,
        En die eerst voor uit kwamen,
        Riepen al te zamen,
        U zij de eer altijd;
        Gij Hosanna,
        Die daar komt zonder blame,
        In des Heren name,
        Gij zijt gebenedijd;
        Wij roepen met de zelve thoone,
        Geprezen zijt gij Davids Zone,
        Nu, en altijd,
        Dat gij gezegend zijt.
      
    
  