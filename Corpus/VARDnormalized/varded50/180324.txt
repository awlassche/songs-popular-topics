
    
      
        Ik hou het met de Trouw,
        En lag om Bachus grillen,
        Ik hou het met de Trouw,
        En zoek een Egte-Vrouw,
        Wat kan men meer geluk?
        Of aangenamer wensen?
        Als twee Geliefjes een,
        En met elkaar te vreen.
      
      
        De Liefde groeyd en bloeyd,
        Ik wens al na die vreugden,
        De Liefde groeyd en bloeyd,
        Met Zegen over sproeyd,
        Weg Wijn, weg Druyve-vogt,
        Gij kund mij niet behagen,
        De Min haar Toorts die brand,
        En heeft de overhand.
      
      
        Ha! het is een Melody,
        De Trouw-koets te beklimmen,
        Ha! het is een Melody,
        Een Ega aan uw zij;
        Daar Hijmen ons belonkt,
        Daar Venus-beeld haar gaven,
        En geen Gordijn, nog Spriet,
        Verhaald de zake niet.
      
      
        Weg dan, die Bachus mind,
        En wil de Trouw veragten,
        Weg dan, die Bachus mind,
        En haar het Minne-kind,
        Die Pluto overwon,
        Om Proserpijn te schaken,
        De Trouw die nooit vergaat,
        Zo lang de Waereld staat.
      
      
        Of vreest het Dronkaards-rot,
        Om Kinders groot te brengen?
        Of denkt het Dronkaards-rot,
        Dan ieder een bespot,
        Dat een berooyde kop,
        Haar zal ten Hemel voeren?
        Al Minnen zij het Nat,
        Zij missen het regte pad.
      
      
        Men ziet het Wildste-dier,
        In Bossen en Spelonken,
        En ziet het Wildste-dier,
        Gevoeld het Minne-vier:
        Ik zoek zo lang ik vind,
        Een die mij kan behagen,
        De Trouw verwind het al,
        Daar ik op roemen zal.
      
    
  