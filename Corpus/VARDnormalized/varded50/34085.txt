
    
      
        Mijn ziel nu droefheid staeckt,
        Wilt vlugs op-rijzen,
        Om Benedict volmaakt
        In deugd te prijzen;
        Dus komt met uwe stem ont-waakt
        Hem eer' bewijzen.
      
      
        Den kruis-weg in een graf
        Ging hij beginnen;
        Daar hij dry jaren straf
        Ver-stirf syn zinnen;
        De schoon kleed'ren wirp hij af,
        Om God te minnen.
      
      
        Maar Satan dit be-nydt,
        Roept syn gezanten,
        Ont-zinnig spreckt door spijt:
        Mijn swerte quanten,
        Levert dezen Jonker, strijdt
        Van alle kanten.
      
      
        De hell' met all' haar kracht
        Komt hem bespringen,
        En zoekt met loose macht
        Tot lust te bringhen.
        Dus zich Benedictus wacht
        Om het vlees te dwingen.
      
      
        Als hij door des vleeschs gekwel
        Zich voelt heel blaken,
        Begint hij een vremd spel
        Om lust te staken;
        Wentelt zich in doornem fel,
        Om pijn te smakken.
      
      
        Zo won hij geilen lust,
        En Satans perten,
        En vond syn' siel' gerust
        Met vred' syns herten;
        Dus wird Satans brand gheblust
        Met deze smerten.
      
      
        Niet lang en bleef de faam
        (Zo het vier in kolen)
        Van Benedictus naam
        In het graf verholen:
        Want veel kwamen daar te zam
        Bij hem ter scholen.
      
      
        Veel zondaars groot en grof
        Vol van boosheden,
        Brocht hij uit des werelds hof
        Tot goede zeden,
        Die hun leven tot Gods lof
        Gingen besteden.
      
      
        Den beker vol fenyn,
        Die hij sou drinken,
        Ded' hij door Gods kruis fijn
        In stukken klinken;
        Dus-men zag den klaren schyn
        Van syn deugd blinken.
      
      
        Twelf Kloosters tot Gods eer'
        Heeft hij doen bouwen,
        Die hij met goede leer'
        Heeft onder-houwen;
        Soo-men heden langs hoe meer
        Noch kan aen-schouwen.
      
      
        Veel Landen vremd van God,
        En van Gods wetten,
        Ging hij uit Satans slot
        In vrijheid zetten,
        Die hij zaan op Gods gebod
        Wel leerde letten.
      
      
        Als een Ppropheet vermaard,
        Door Gods gehinghen,
        Heeft hij ver-openbaart
        Veel wonder dingen,
        Die op hunnen tijd verklaart,
        Men zag vol-bringhen.
      
      
        Syns levens eynd' heeft hij
        Voor-feyd zes dagen,
        En heeft zich ook daar bij
        In het graf doen dragen;
        Hier beval hij zijn siel' blij
        In Gods behagen,
      
      
        Ghespyst met het hemels brood
        Is hij verscheiden;
        Twee broeders naar syn dood,
        Hem zagen leiden
        Boven in Gods Vaders schood
        In des Hemels weiden.
      
      
        Daar wird een stem' verstaan,
        Die hun verheugde,
        En zang: Dit is de baan
        Naer's Hemels vreugden;
        Dezen weg heeft hij gegaan
        Gods knaap vol deughden.
      
      
        Man Gods ghebenedydt,
        Die leeft in vreden,
        Ons nu gedachtig zijt
        Door uwe gebeden;
        Dat van Satan wij be-vrydt
        Uwe baan betreden.
      
    
  