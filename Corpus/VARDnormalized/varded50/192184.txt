
    
      
        Op! op mijn ziel! gij moet den Here prijzen;
        En voor syn gunst hem dankbaarheid bewijzen.
        De dankbaarheid voegt elk, die gunst geniet.
        Loov, loov syn naam, die niet is te vol-loven
        Hij stort op u syn zegening van boven
        Op! op! dank God, voor het goed, dat hij u bied.
      
      
        Loov, loov den Heer, die u heeft doen herleven;
        En uit syn boek uwe zond-schuld uitgevreven.
        Loov, loov den Heer, die u van angst geneest.
        En om het bloed van syns Zoons diepe wonden,
        Waar door de dood voor ewig is verslonden,
        U heeft bekroont met syn troost-rijken Geest.
      
      
        Loov, loov den Heer, die u heeft begenadigt,
        En mildelijk met heil-spijs steeds verzadigd.
        En u verleend een vlugge arends jeugd.
        Hij laat syn volk niet al te veel verdrukken,
        Maar kan, als het nypt, haar uit haar rampen rukken:
        En overlâen met voorspoed, vreê, en vreugd.
      
      
        God wees syn volk door Mozes zijne wegen,
        En leerde haar, hoe het heil werd verkregen:
        Hij gav die leer veel klem, door wonderdâen.
        De Here is barmhartig, en genadig,
        Hij straft ons niet, na dat wij zijn misdadig,
        Maar ziet het geloov in zijne kind'ren aan.
      
      
        Syn bill'ke toorn zal niet gedurig blaken:
        Maar zijnen Zoon zal hij tot Losser maken.
        Hij doet genâe, voor wel-verdienden straf,
        En wist gans uit onze ongerechtigheden,
        Hoe zeer wij vaak syn wetten overtreden,
        Om het los-geld, dat de Losser voor ons gav.
      
      
        het Onmeetbaar ruim van den verheven hemel
        Strekt boven d'aard, en all' het aards gewemel,
        Zig hoger niet, als over ons Gods gunst.
        het Oost is zo verr' van het Westen niet gelegen,
        Als onze schuld van ons, o troost! o zegen!
        Gods woord leert meer, als d'alderwisste kunst.
      
      
        Geen vader heeft zo hartlyk mededogen,
        Met syn liev kind, het welk siddert voor syn ogen,
        Wanneer het ziet syn hand bereid tot slaan.
        Als God met haar, die boet doen, en hem vrezen.
        Want hij, die ons het leven gav, en het wezen,
        Weet, dat geen mens zoud voor syn toorn bestaan.
      
      
        Gelijk als gras, verdwijnen onze dagen,
        Gelijk een bloem, geknot door wind nog vlagen,
        Op hare steel behoorlijk staat en praalt,
        Maar duikt, en valt, door kragt van bulderwinden,
        Zo praalt een mens, eer hem de dood komt vinden;
        Maar all' syn praal is haast in het grav gedaald.
      
      
        Doch Gods genâe, ons in syn Zoon bewezen,
        Was, en is nog, de hoop van die hem vrezen:
        En breid haar uit, tot in het derde lid.
        Wanneer het kroost in Gods verbond blyvt leven.
        En yvrig poogt syn wetten aan te kleven.
        Geen dood krenkt hem, die doelt op zulk een wit.
      
      
        De Heer is op syn hemel-troon gezeten;
        Syn dwingers magt heeft alles neêrgesmeten,
        Wat zig verhief tegen syn Koningryk.
        Loov, loov den Heer, gij sterke Engel-scharen,
        Die op syn last kunt grote wond'ren baren.
        Hoe hoog gij zijt, gij zijt ons maar gelijk.
      
      
        Loov, loov den Heer, verherelykte zielen;
        En gij, die strijd, om het dwaal-rot te vernielen.
        Gij Koningen, en Leeraars, loov den Heer.
        Loov, loov den Heer, gij, wien hij heeft herschapen:
        En gij mijn ziel! wilt daar uwe vreugd in rapen.
        God, God alleen, is waardig prijs, en eer.
      
    
  