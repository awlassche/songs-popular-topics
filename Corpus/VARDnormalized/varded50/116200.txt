
    
      
        Des Hemels Kroon volgt eerst na het Lijden
        Een Christen, die zijn loop begint,
        Een sterken Vijand moet bestrijden,
        Zoo lang, tot hij hem overwind.
        Maar hij word sterk
        In het worstel perk,
        Door het voorbeeld van zijn ze-ge-pralend Hoofd,
        Die dezen Vijand heeft zijn macht berooft.
      
      
        Hij ziet Gods Zoon zelv’ hier beneden
        Van d’helsche Vijand aangerand,
        Door listen, en geweld bestreden,
        In beide krijgen de overhand.
        De boze Geest
        Belaagde meest
        De Heer, (want hij ons op ons zwakste vat)
        Als hij na het lange vasten honger had.
      
      
        Zijt Gij, sprak hij, Gods waarde Zone?
        Na inhoud van die Hemel-spraak;
        Wel aan, dat Gij, of Hij het nu toone,
        En uit des stenen broden maak.
        Maar Jezus weer:
        Mijn God en Heer
        Mij, door zijn woord, en all’ wie Hem vertrouwt,
        Ook zonder brood, in het leven onderhoud.
      
      
        De boze Geest hervat het weder,
        En voerd Hem op des Tempels hoogt’:
        Werp U, sprak hij, van boven neder:
        Want God, die Naauw uw doen be-oogt,
        Een Eng’len tal
        Bevelen zal,
        Dat elk U draag op handen, en bewaar
        Voor alle ramp, ja het minste lijfs gevaar.
      
      
        Merk Satans list: daar staat geschreven,
        Zegt hij; en dus het bedrog vernist.
        Maar zie zijn pijl te rug gedreven
        Op hem, en dus die scheut gemist.
        d’Heer gaat hem weer
        Met schrift te keer:
        God wil niet, dat men Hem verzoeken zal:
        Dit doet hij, die zich werpt in ongeval.
      
      
        De Duivel tweemaal afgeslagen,
        Heeft Hem een derde strijd bereid,
        En op een hogen berg gedragen,
        En toond’ Hem des werelds heerlikheid.
        Al dit, sprak hij,
        Behoord aan mij:
        Ik stel die macht en kronen in uw hand,
        Indien Gij mij aanbid, als Gods gezant.
      
      
        Weg, lasteraar, weg, ziel-verrader,
        Sprak Godes Zoon: gij aangebe’en?
        Neen: Ik aanbid mijn God en Vader,
        (Na zijn bevel,) mijn God alleen.
        De Satan mid,
        Verliest de strijd.
        Dus zegepraald de Heer, Gods waarde Vriend,
        En word met spijs door Engelen gediend.
      
      
        Kom hier ten strijd, gij kloeke helden,
        Die ooit uw vijand gingt te keer;
        Maar nooit des sterken Vijand velden,
        Hier overwonnen van uw Heer.
        Geen vlees en bloed
        Hier strijden moet:
        Uw Vijand uit geen vlees, maar geest, bestaat;
        De waapnen ook, daar men de slag mee slaat.
      
      
        Uw Vijand zal den strijd beginnen,
        En komen u op het zwakst’ aan boord;
        Om u door Wellust te verwinnen,
        Of Eer-en Oog-lust, sterk bekoord.
        Kamp, als uw Heer,
        Met zijn geweer.
        En, houd uw Vijand in het strijden aan;
        Houd aan, als Hij, en gij zult hem verslaan.
      
      
        Uw Heer bereid zich door Gebeden:
        Kiest Eenzaamheid, en heeft gevast:
        het Geen Hij ons ook, aldus gestreden,
        Om vast te staan, doorgaans belast.
        De Soberheid
        Het hart bereid
        Tot aandacht, ernst, tot waken in het Gebed;
        het Gebed geest kracht, en Satans macht verplet.
      
      
        Maar het sterkste wapen, in het strijden,
        Is het geestlijk zwaard, uws Heren Woord:
        Hier mee moet gij, als Hij, afsnijden
        Als wat tot zonden u bekoord.
        Dit Woord, bedacht
        Steeds, dag en nacht,
        De zond, en deugd, en het loon voor ogen steld.
        Dit sterkt de ziel, en breekt des Vijands geweld.
      
      
        O Heer, Gij hebt hem overwonnen.
        Maar onze Vijand, zonder rust,
        Heeft tegen ons weer strijd begonnen,
        En lokt tot Vlees, Eer, en Ogenlust.
        Nu dreigt hij, boos;
        Dan vleid hij, loos.
        Hoed ons (zoo zijn w’ in het strijden onbevreest)
        Voor dezen Kwaden, door uw Goede Geest.
      
    
  