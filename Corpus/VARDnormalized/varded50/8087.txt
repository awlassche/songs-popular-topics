
    
      
        Ik roepe tot u met hertelijcke verlangen,
        O Here, wilt doch verhoren mijn ghebedt,
        Komt neigt u oren, en wilt dat doch ontvangen,
        Drijft weg van ons alle boosheid die ons let
        Op dat wij onbesmet // met een vaste opzet,
        Bidden tot aller stond // uit een vierigen grond.
      
      
        Als gij u Heer tot mijn roepen zult nijgen,
        End' mij zult wassen van alle zonde rein,
        Dan zal het ghebedt als een reuk voor u opstijgen,
        Dat door de wolken zal dringen krachtig plein
        Dus helpt ons ghemeyn, o eeuwige fontein,
        Dat wij u mogen zaan // van herten roepen aan.
      
      
        Na ons o Heer, wilt uwe ogen wenden,
        Aanziet u Schaepkens, o God van Israel,
        Wilt rechte Herders in u gemeente zenden,
        Die u lieve Schaepkens van herten weiden wel,
        Want ziet de draak zeer fel // en den wolf zeer rebel,
        Den Leeuw gaat om met lust // te verslinden zonder rust.
      
      
        Komt ziet u wijngaard zeer schoon in haren bloeien,
        Aan alle kanten staetse wijd uytghebreyt
        De wilde zwijnen wilt daar uitroeien,
        Vanget ook de Voskens, die daar in doen groot leit,
        V wijngaard uit ghespreyt, bewaard in reinigheid,
        Recht op haar tuinen goed // voor alle kwaad gebroed.
      
      
        O Heer den oogst die is zeer groot en wijde,
        Maar arbeiders die sijnder weinig voort,
        Rechte arbeiders seyndt ons in dezen tijde,
        Die ons te rechte voor houden u heilig woord,
        O Heer, ons nu verhoord // op dat doch met akkoord
        In liefden en enigheid // uwen naam mag zijn verbreyt.
      
      
        Recht weder op, aan uwen heiligen Tempel,
        Timmerlieden goed, o Here bekwaam voor dij,
        Daar van de Schrift ons geeft een goed exempel,
        'Tsweert in de hand ende ook op haar zij,
        En timmerden zo vrij // zo ook begeren wij,
        Dat wij opwassen meest, tot een woonstad in den geest.
      
      
        Noch bidd' ik u voor Prinsen ende Heren,
        Voor alle Koningen en alle Overheid,
        Opent haar de ogen, dat is al mijn begeren,
        Stiert doch haar herten tot de gherechtigheydt
        Op dat wij met bescheid, in alle Godtsaligheydt
        Gerustigh en stil, beleven mogen uwen wil.
      
      
        Eilaas, o Heer, met dat wij daar na haken
        Gerustigh te leven, en wezen zonder kruis,
        Maar dat zij doch te recht op mochten waken,
        Al die ons hier vervolgen met gedruis,
        Want dat gherechtige huis // moet lijden veel confuys,
        O Heer, o Heer van dien // uwe wille laat gezien.
      
      
        Laat u kinderkens, o Heer, doch niet in schanden
        Alle die daar lijden om u getuigenis,
        In druk, in noot, in pijn, van zware banden,
        Bewaard haar met Ionas in den buik des walvis,
        Die met Daniel gewis, in den kuil der leeuwen is,
        O Heer, bewaertse wel, voor der Leeuwen tanden fel.
      
      
        Ioseph die wordt, al van de boze vrouwe
        Bij zijnen mantel getrokken wel te recht,
        Maakt doch dat zij den mantel liever houwe,
        Dan dat u kinderkens gaan buiten haren echt,
        O Heer bewaertse slecht, met Ioseph uwen knecht
        Dat zij door u ghenae // verwinnen vroeg en spa.
      
      
        Ziet doch, O Heer, waarom zij ons vernielen,
        O heilige Vader hoe zijn ze zo verblindt,
        Ik bidd' u uit dat binnenst' mijner zielen,
        Voor alle de genen die ons aandoen zwaar torment,
        Vergeeft haar ongeschend // haar zonden onbekend,
        O Heer, weest haar versoen // want zij weten niet wat zij doen:
      
      
        Slangen voor vissen, o Heer, door u genade,
        Noch stenen voor brood wilt gij ons geven niet,
        Gedenkt doch niet al ons voorleden misdaden,
        Ook dat onwetende van ons noch wel geschied,
        Tis mijn herte verdriet // wie kan't bemerken ziet,
        Hoe dikwils dat hij faelt // als David ons verhaalt.
      
      
        O Heer beproefd mijn hert en mijn gedachten
        Wilt onderzoeken mijn Nieren in den grond,
        Gij weet, o Heer, hoe klein wij zijn van krachten,
        Sterkt ons gelove zo werden wij gezond,
        En reinigt mijnen mond // door uwen geest terstond,
        Dan zullen wij met vreugd // te allen tijden zijn verheugt
      
      
        Eeuwigen prijs, o Heer, van groter waerden,
        Lof eer en dank gij alleen waardig zijt,
        Want gij hebt ons verkoren van der aarden
        En ons verhoord in den aengenamen tijd,
        Daarom zijn wij verblijd, o Heer ghebenedijdt,
        Mijn hert en mijn gemoet // van vreugden zingen doet.
      
      
        Nacht en dag, o edel Prinse verheven,
        Kanmen u lof doch niet gespreken uit,
        O lieve Bruidegom, wilt ons doch niet begeven,
        Gedenkt aan Syon, u alderliefste Bruid,
        Dat gij u schat ontsluyt // ende uwen wil beduyt,
        O Heer des Hemels wijs // u geschiede lof en prijs.
      
    
  