
    
      
        DOen het Marcelein, vol list,
        Was gemist,
        Om de schone Ariane
        In den Tempel van Diaan
        Te verraên,
        Zoekt zijn weg door het bloed te banen
      
      
        Van Melinte, die 'er mindt,
        En zijn vrindt
        Pallamedis, haren broeder:
        Want zijn godt-vergete lust,
        Ongeblust,
        Wierd hoe langer hoe verwoeder.
      
      
        Dies hij, door des Keizers raad,
        Obstinaat,
        Doet een grote brand ontsteken
        In het huis van Maximo,
        Om alzo
        Zich aan Ariaan te wreken.
      
      
        Maar zo dra de felle vlam
        Hoger kwam,
        Tot in het opperst van de daken,
        Scheen de bange maagd van schrik,
        het Ogenblik,
        Haar benaude ziel te braken.
      
      
        Maar Melinte troost 'er weer,
        Zeid: ik zweer
        U, mijn Engel, te bevrijden,
        Of te sterven duizend doôn,
        Zo de Goôn
        Willen dat wij het zullen lijden.
      
      
        Schoon de vlam deez' uitgang stopt
        En verkropt,
        Door de damp, onze mond en oren,
        des Hemels ingang voor ons wis
        Open is,
        Zo wij hier elendig smoren.
      
      
        Met den degen in de hand,
        Door de brand,
        En Ariane in zijn armen,
        Vlucht hij moedig onvertzaagt,
        Om de maagd
        Voor de vlamme te beschermen.
      
      
        Maar een wonder vreemde slag
        Komt hem, ach!
        Als een donder in de oren:
        Want de schenders op de straat,
        Door verraat,
        Meenden haar in het bloed te smoren.
      
      
        Maar Melinte, trouw in min,
        Vliegt 'er in,
        En verjaagd ze reis op reize.
        het Scheen dat Romas grootste macht,
        Op die nacht,
        Moest voor Ceracuze deizen.
      
      
        Nero, op het vreemd gerucht,
        Neemt de vlucht,
        Laat zijn Marzelein verlegen;
        Die toen, door Melintes hand,
        Voor de brand,
        Heeft gerechte loon verkregen:
      
      
        Want hij hem, na het lang gevecht,
        Moedig hecht
        Aan de punt van zijnen degen.
        En daar na de Kapitein
        Marzelein
        Is weer moedig opgestegen
      
      
        Als een duivel, gants on zint;
        Maar Melint,
        Wel vermoeit, maar niet bezweke,
        Heeft hem voor de twede maal
        het Bloedig staal
        Door de wrede borst gesteken.
      
      
        Ariane, gants verheugt,
        Lacht van vreugd;
        Maar Melinte, zonder toeven,
        Geeft zich met haar op de vlucht,
        Eer het gerucht
        Van deez' daad haar mocht bedroeven.
      
    
  