
    
      
        ALl' wie begeert sich-selven te begeven,
        Tot Geestelijcken Staat,
        All' wie begeert in suyverheyd te leven
        Na Jesu Christi raad:
        Laat die zijn oog, zijn hart, en all' zijn zinnen
        Op Thomas van Aquinen slaan,
        Die groot' victori heeft begaan
        Van Venus minne.
      
      
        Zijn Moeder wou van Godes dienst beletten
        Sint Thomam, haren Soon.
        Zijn Broeders de'en Hem onderweeghs vast zetten;
        Waar Hij vocht om de kroon.
        het Was zonder vrucht, het was wind al het geen zij zeiden;
        Hij was niet wankelbaar als riet;
        Zij konnen Hem verwinnen niet,
        Hoe dat s' Hem vleyden.
      
      
        Doen is tot Hem een vuyle Prij gezonden,
        En vuyle Venus-Vrouw;
        Om dat zij het hart van Thomas sou doorwonden;
        Maar Thomas bleef God trouw.
        Hij nam een stok, een stok die helder branden,
        Met die verdreef Hij deze Prij;
        Hij raakten van onkuisheid vrij,
        En vrij van schanden.
      
      
        Als Thomas dus manhaftig had gestreden,
        Zo dankten Hij den Heer:
        En drough Hem op zijn hart, en al zijn leden,
        Hij viel voor het Kruis ter ne'er.
        En ziet eens aan, als Thomas lag in het dromen,
        Zo zijn uit des Hemels gulde zaal,
        Gods Eng'len met een grote praal,
        Tot Hem gekomen.
      
      
        Hij voelden dat Gods Eng'len Hem omgorden
        Met ene starcke band,
        Met ene band, die hiel zijn le'en in orden,
        Die blusten Venus brand:
        Zo dat Hij nooit heeft een'ge vuyl' gedachten
        Gevoeld gehad na deze tijd;
        Hij was een Held in alle strijd;
        Hij de Hell' belachten.
      
      
        Och of wij mee' zo vroomigh wilden strijden,
        G'lijck Thomas heeft gedaan!
        Zo sou ons God hier namaals ook verblijden,
        Na dezen oorlooghs-baen.
        Wel-aen dan lustig, vecht als vrome mannen;
        Laat ons te zam om des Hemels loon
        Te krijgen, en des levens kroon,
        Gaan tezamen spannen.
      
      
        Gewaerdight ne'er, Sint Thoma! Uwe ogen
        Te slaan op deze aerd':
        Ei! bidt dat wij, niet worden ooit bedrogen,
        Sint Thoma! ons bewaard.
        Och of door U, victory wij verkregen!
        Wij, die tot U met hart en zin,
        Wij, die tot U met suyv're min.
        Zijn gants genegen.
      
    
  