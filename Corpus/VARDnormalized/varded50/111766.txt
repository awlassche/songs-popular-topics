
    
      
        O Phillis! 'k offer u mijn Zang:
        Want Phebus wil niet langer horen,
        Hij stopt (gelijk een vaele Slang,)
        Voor mijn gebed, zijn Midas-oren.
      
      
        Die Vendt wil niet meer aan den dans,
        Reeds afgeslooft door hoge jaren:
        Hij draagt, in plaats van Lauwerkrans,
        Nu slegs een bos Vergieni blaren.
      
      
        Men ziet geen straal-kroon om zijn kruin,
        Meer (als voorheen) met luister brallen;
        Pegasus word een ouwe Ruin,
        Die Dempig is, vol spatte en gallen.
      
      
        De bron van Hippokrene, is
        Niet als een sloot vol groene kikkers,
        Die zwemmen in de paerdepis,
        En kwakken puur als halve nikkers.
      
      
        De Zang-godinnen, zijn niet meer
        Als eertijds, tot de konst genegen:
        Maar bennen (op mijn woord van Eer)
        Een hoop Canaeljes alle Negen.
      
      
        Maar zoo me in de Een of d'and're st√©e,
        Een Schurk, of Dief straft met de koorde,
        Is Melpomene dadelijk ree:
        En balkt op Rijm de laeste woorden.
      
      
        Euterpe, was een zoete Meid;
        Maar loopt tans langs de straten lollen,
        Met Lietjes op de slegten tijd:
        En Terpsichore, gaat uit krollen.
      
      
        Erato, vloekt als een Solduet,
        Als zij haar Helden digten Dondert:
        En van wat vuile hoeren praat,
        Is Clio ook niet uitgezonderd.
      
      
        De dronke Poly-hymnia,
        Had lest gesmoord in de Aganippe:
        Indien de malle Talia,
        Haar niet gevadt had bij de slippen.
      
      
        Uranie, is een koppig ding,
        En Calliope, die heeft luizen.
        Als Phillis prijst het geen ik zing,
        Dan lach ik eens met al de Muizen.
      
    
  