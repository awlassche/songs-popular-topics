
    
      
        Ag Amaril hoe prikkelt mij uw Min.
        Hoe glansrijk straalt uw Zon mijn Boezem in,
        Mijn Ziel, als in dien Gloed op nieuw verrezen,
        Start op het Schoon van uw Aanminnig Wezen,
        Zo kragtig als, den Adelaar het gezigt
        Vest op den Glans, van het lieffelyk Zonneligt.
      
      
        Maar ag! gevoerd op Vleug'len van mijn Zugt
        En drift, gelijk Ikaris in de Lugt!
        Hoogmoedig dreef, op zijn te dartele Vlerken,
        Zo doet gij mij helaas! te klaar bemerken
        Mijn trotze Min, en al te fieren Moet;
        Mits gij mij steeds, doet smelten in uw Gloed.
      
      
        Schoon uw Gezigt een onweerstaanb'ren Glans
        Uit schittert, tragt mijn vlugge Min nogtans
        Het toppunt van haar Heil erlang te naken,
        Op het Ambrozijn van uwe Robyne Kaken;
        Al zoude ik gants, Verzengen en voor Dood
        Neer storten in, den Vloed van uwen Schoot.
      
    
  