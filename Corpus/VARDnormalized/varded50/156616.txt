
    
      
        BEyervorst zeer schone,
        Mijn Broeder ydoone,
        Zijt welkom al in Braband,
        Ik bied uw de hand,
        Met blijdschap en Glorie
        Want gij in uw Land,
        Bevogten heb de Victorie,
        Al op ons Vijand.
      
      
        Gij en Callard spoedig,
        Als Leeuwen kloekmoedig,
        Hebt gij door uw groot geweld,
        Uw Vijand uit het Veld
        Geheel al verslagen,
        Doet mij nu bijstand,
        Op dat ik in korten Dagen,
        Weder krijg mijn Land.
      
      
        Ach! Broeder wilt horen,
        Het is al verloren,
        Ik heb eilaas de Nederlag,
        Bij Hogsted in de Slag
        Want al mijn Soldaten,
        Zijn Dood en Gevaan,
        Ik moest Vrouw en Kinders laaten,
        En mijn Lande zaam.
      
      
        Sant Joris wilt mijn helpen,
        Sant Jacob met uw Schelpen,
        St. Jut, St. Jan, en St. Lojaale
        Gij Santen altemaale,
        Heylge Vader, principaale,
        Van het Rooms b’leyd,
        Met al uw Cardinale
        Het is meer dan tijd.
      
      
        Hebt gij uwe Zoldaten,
        Dan agter gelaten,
        Daar ik hoopten op uw bijstand,
        Dat gij mij in mijn Land,
        Ten eersten zoud zetten,
        En dan met uw Magt,
        De Hollanders verpletten,
        Dat hadd’ ik gedagt.
      
      
        Wilt uw klagten staaken,
        het En kan al niet baaten,
        Louis dit is den regten Man,
        Die ons helpen kan,
        Met Ruiters en Knegten,
        Te Voet en te Paard,
        Die zullen voor ons Vegten,
        Dus weest niet vervaard.
      
      
        Maar hoord na mijn Woorden,
        Hij heeft mijn verkoren,
        Tot Generaal van het Franse Rijk
        Braband en Vlaanderen gelijk,
        Binnen Brussel de Steden,
        Zal ik met mijn Magt,
        Regeren met dapperheden,
        Als ik eertijds plagt.
      
      
        Ik zeg met klagten,
        Hebt gij nog gedagten
        Dat de Burgers uw met Lof,
        Te Brussel op het Hof,
        Uw zullen op passen,
        Ik zeg uw sertijn,
        Als den eersten dag in de Vasten
        Zal gij welkom zijn.
      
      
        Gij hoord na Louis zijn vlijen,
        Dat bragt ons in lyen,
        Hij zwoer hij zoud doen bijstand,
        Maar nu wij met schand,
        Uit ons Land zijn verdreven,
        Zo zeg ik uw plaan,
        Laat wij trekken beneven,
        Want het is met ons gedaan.
      
      
        Nu ik ben buiten hopen,
        Ik ga Brille Verkopen,
        Aan alle Vorst en Potentaat,
        Weest gij mijn Kameraad,
        Wij kunnen der van leven,
        Op onze gemak
        ’k Ga mijn op de Rijs begeven,
        Dus volg mijn strak.
      
      
        Want ik ga na Romen,
        Gij den Paus heel vromen,
        En bij zijn Cardinalen zaam,
        Of haar mijn Brillen aan staan,
        Zo zullen zij aanschouwen,
        Hoe Louis met vliet,
        Ons alle beyd’ bragt in rouwen,
        En geheel tot niet.
      
      
        Den Paus den Heylgen Vader,
        En Louis te gader,
        Zij trekken te zamen enen Lijn,
        Hoord na de raad van mijn,
        Wanneer dat zal komen,
        Den Hertog Anjou,
        Uit Spanjen, dan gaanw’ na Romen
        En zijn malkaar getrouw.
      
    
  