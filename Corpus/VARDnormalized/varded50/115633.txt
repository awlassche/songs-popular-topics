
    
      
        ZOo iemands herte is belust
        Te leven in een volle rust,
        In alle vre'e, in volle vreugd,
        Om onvermoeid, langs het pad der deugd,
        Stand-vastelijk te treden voort
        Door de ingang van de enge poort,
        Naa de onvergankkelijke Stad,
        Die vol het van vreugd en heil bevat.
      
      
        Die laat voor de ingang van deez' baan
        Zijn eigen wil ter zijden staan;
        Die geef zig over, om Gods wil
        De zijn te laaten, en zig stil
        Te vree te houden in zulk lot,
        Als hem beschooren is van God,
        In hoon, in smert, in leed, in druk
        Te stellen nimmer ongeluk.
      
      
        Maar all' voor heil en luk te ontfaan,
        Al schijnt het groot en zwaar te gaan;
        het Zij voor of swaare tegenspoed
        Te nemen willig op voor goed;
        In overvloed of in gebrek
        Het hart te ontrekken des werelds trek;
        In zoet, in zuur, in zagt, in zeer
        Met vreugd te loven zijnen Heer.
      
      
        Die zoo zig zelven over-geefd,
        En noid naa eigen wil en leefd,
        Maar werpt zig heel in Godes hand,
        Vloeid vreugde toe, aan alle kant,
        Voeld volle vree in zijn gemoed,
        Heeft volle rust, en al het zoet,
        Dat enig mensen brein bevat
        Geniet hij als een waarden schat.
      
      
        Hij steund op Hem, wiens wil hij doet,
        Die de oorspronk is van alle goed,
        Daar vlugt hij heen in swaare nood,
        Daar zugt hij naar in angst voor dood,
        Daar zoekt hij heul in leed en pijn,
        Die laat hij zijn bezorger zijn
        In lijfs gebrek en arremoed,
        Daar zoekt hij troost in tegenspoed.
      
      
        Hij vind het al wat hij begeerd,
        Als hij zig tot zijn God maar keerd;
        Schoon hij terstond geen redding krijgd,
        En God op zijn gebeden zwijgd,
        Hij laat noit los, hij houd Hem vast,
        Schoon het God op hem niet toe en past,
        Zijn hert zwemd nog in volle hoop,
        Schoon het alles tuimeld over hoop.
      
      
        Waarom? hij weet dat God een schat,
        Die al wat wenschlijk is bevat,
        Voor haar alleen heeft weg-geleid,
        Die hier in alle tegenheid
        Nog durven steunen op zijn woord,
        En daar op manlijk treden voort.
        Dies is zijn hart in God gerust
        Schoon reddings wens niet word geblust.
      
      
        Hij weet dat God den zijnen mind,
        En noit aan haar iets kwaads begind,
        Maar al wat Hij gehengd of doet
        Aan haar, haar altijd strekt tot goed.
        Dies hem, het zij wat hem over-komt,
        Zijn hert met vreugden over-stroomd.
        Waarom? hij is geheel vernoegd
        Als God hem het eeuwig maar toe voegd.
      
    
  