
    
      
        Den tijd is hier
        Wilt nu mee droevig wezen
        Met een Revier
        Vloeiende in het saysoen,
        De liefde fier
        Laat van u zijn geprezen,
        Met goe manier,
        Ter kruike wilt u spoen,
        Hoort hoe goedertieren
        Dat is de eerste blazoen,
        Die zo in liefd’ is voor-gegaan,
        Bidt voor die hem aen’t kruike slaan,
        Vader verghevet haar, ziet aan,
        Zij weten niet wat zij doen.
      
      
        Aent kruis voorwaar,
        Is hij zo hoog verheven,
        Een Middelaar,
        Vol liefd’ der zielen spijs
        Komt allegaar,
        Wilt hem met Min aankleven
        Zijn liefd’ aldaar
        Wilt hier in geven prijs,
        Als de Moordenaar,
        Dus roept hij met woorden wijs:
        O Heer mij doch gedachtig zijt
        Als gij komet ghebenedijt;
        Huiden zult gij met mijn verblijd,
        Wezen in het Paradijs.
      
      
        De liefde rein,
        Heeft hier aldus gebleken,
        Ons alghemeyn
        Die nu vol zonden zijn,
        Tot troost certein
        Komt nu gij ingeseten
        Tot die Fontein
        Der zielen Medecijn,
        Dat edele grein
        (Ziet hier de Moeder fijn)
        Zeide: Vrouw’ ziet uwen Soon.
        (Daar na) ziet uwe Moeder schoon.
        Hoort doch hier eens deze toon,
        Vol liefd’ als Kristelijn.
      
      
        O Liefde groot!
        Wie soud’ u niet beminnen?
        In sulcken noot,
        Werde gij noch versmaad,
        Die totter Dood
        V bloed had laten rinnen,
        Voor ons Zondaren snood
        Een vaste toeverlaat
        Hangende bloot
        Aen’t kruis roept metter daad:
        Mijn God, mijn God (nu hoort en ziet)
        Wiens tranen zullen breken niet,
        Als dit geluid zijn hert inschiet
        Waarom gij mij verlaat?
      
      
        Toont liefdens aard,
        Wilt med’ooghen bewijzen:
        God openbaart
        Zijn liefd’ in het aardse dal
        (Ziet hoe vermaard)
        Dit is voorwaar de spijze,
        Die hij verklaart,
        En d’Vader geven zal.
        Bent gij bezwaard,
        (Ziet hij roept over al)
        Mijn dorst, mijn dorst, komt al gemeyn,
        Laeft mij met eender hertje rein,
        Dit gheschiet om u certein,
        Die legt door Adams val.
      
      
        ‘tIs al bereid,
        Gaat het Bruylofs cleet aen-trecken,
        Door suyverheyt,
        Wt alder zielen kracht:
        Tot danckbaerheyt,
        Zo wilt u ziel verwekken,
        Met tranen schreyt,
        Dat gij zo onbedacht
        Van achteloosheid
        Zo dikwijls zijt versmacht:
        Dat gij bij na vergeten zout
        Christus die sturf aen’t kruiken hout:
        En lijdende zo menichfout
        (Roept) het is al volbracht.
      
      
        Prinsen wilt gaan,
        De aard begint te beven,
        Wij hebben misdaen:
        Alle gaar minst en meest,
        Ziet dit eens aan!
        Aent kruis wordt ‘tal vergeven:
        Komt die zijt belaen!
        Komt al ter hoger Feest!
        Ziet de Pellicaen!
        Zijt langer niet bevreesd!
        ‘tVoorhangsel scheurt, hij breekt den band,
        (Ziet hoe dat God in liefde brand)
        (Roept!) o Vader in uwen hand
        Bevel ik mijnen Geest.
      
    
  