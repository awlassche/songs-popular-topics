
    
      
        MOcht ik eens regte troost genieten,
        Van u mijn liefjen die ik min.
        Maar wie soud' het niet verdrieten
        Dat zo verkeert is haren zin.
      
      
        Eilaas wat heb ik menigwerven,
        Bij haar gehaelt een blaeuwe scheen,
        Dat ik vaak dogt van druk te sterven,
        Zo zwaar viel mij dat dreevig Neen
      
      
        Terwijl ik dus stond in gedagten,
        Kwam daar mijn beminde aan,
        Mogt ik na dit verdrietig wagten
        Zeid ik, nog troost ontfaan.
      
      
        Zult gij zo stout sprak zij nog wezen,
        Dat gij mij weer komt spreken aan,
        Daar ik zo dikmaal zeid voor dezen,
        Ik wil u niet ten antwoordt staan.
      
      
        Eerwaarde Lief zal trouwe minne,
        Zo ondankbaarlijk zijn geloont,
        Och ik en kan het niet versinne,
        Dat gij zo weinig vrintschap toont.
      
      
        Laat af van dit verdrietig minnen,
        En stelt u zinnen op een aar,
        Die sulje ligt wel eerder winne,
        Dan benje vrij uit dit gevaar.
      
      
        Aan u heb ik mij u trou gezworen,
        Bij u wil ik verzegelt staan,
        Veel liever was ik nooit geboren,
        Eer ik sou bij een ander gaan,
      
      
        Eerst most ik Jongman u beproeven,
        Of gij al liefde had verdiend,
        Nu zal ik u geen meer bedroeven,
        Ik zie dat gij het van herten meent.
      
      
        Ruymt weg van mij nu bracke tranen,
        Weg bleke veruw gaat van mij af
        Wilt mij tot droefheid niet vermanen,
        Mijn lief en is niet meer zo straf.
      
    
  