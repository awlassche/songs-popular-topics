
    
      
        In Babylon met onverstande,
        Eerde men Bel den Af-God stom,
        Men deed hem dagelijks Offerande,
        Twaalf Mudde Tarw Meel of Blom,
        En veertig Schapen te eender som,
        Drie Amen Wijns dat was zijn proven,
        Cyrius den Koning kwam hem loven,
        Dagelijks met zijn Edeldom.
      
      
        Maar Daniel aanbad den HEERE,
        Zijnen God met groot ootmoed:
        Den Koning sprak ten zelven kere:
        Hoe komt dat gij Bel geen eer en doet?
        Geen Af-goden sprak Daniel vroed,
        En dien ik, maar mijn God volwaerde,
        Schepper van Hemel en van Aarde,
        Doen sprak den Koning metter spoed:
      
      
        Houdt gij dan Bel (dat is mijn vragen)
        Niet voor een levende God royaal?
        Ziet gij niet dat hij alle dagen,
        Eet en drinkt zo menigmaal,
        Daniel loeg om sulken verhaal;
        En sprak Heer Koning gij moet weten,
        Dat dezen Bel niet heeft gegeten,
        Hij is gegoten van Metaal.
      
      
        Dit deed des Konings toorne rijzen,
        Bels Priesters deed hij komen snel,
        En sprak, kond gij mij niet bewijzen,
        Dat deze Spijze eet den Bel,
        Zo zult gij den dood sterven fel,
        Maar kond gij mijn wel doen blijken,
        Dat Bel met al de Kost gaat strijken,
        Zo zal dan sterven Daniel.
      
      
        Wat grote lasterlijke dingen,
        Tegen Bel heeft gesproken hij,
        Daniel en den Koning gingen,
        Ten Tempel waren de Priesters bij,
        En zeiden Heer Koning, stelt gij
        Zelver de spijze, wij gaan buiten:
        En wilt zelver de deure sluiten,
        En zegelen toe met uwen Ring vrij.
      
      
        Den Koning volgde dit exempel,
        Daniel dede zijn Knegten zaan,
        Met assen bestrooien al den Tempel,
        De deure verzegelt was toegedaan,
        Bels Priesters zijn in der nagt gegaan,
        Met al haar Kinderen en Vrouwen,
        te Zeventig waren de Rabouwen,
        Zij en lieten daar geen spijze staan.
      
      
        Den Koning kwam vrij onverdroten,
        Met Daniel des morgens vroeg,
        De deure bezegelt stond noch gesloten,
        Men dede die open met gevoeg:
        Den Koning haast zijn ogen sloeg,
        Na Bel, en riep na zijn vermogen,
        Bel gij zijt groot een God onbedrogen,
        Maar Daniel die stond en loeg.
      
      
        Hij sprak, Heer Koning merkt hier beneven,
        Op de Voet-stappen groot en smal
        Den Koning sprak hier hebben getreden,
        Mans, Wijfs, en Kinderen over al,
        Den Koning zeer toornig beval,
        Bels Priesteren met groot verstrangen,
        Wijfs en Kinderen te vangen,
        Daar kwamen zij een groot getal.
      
      
        Zij moesten wijzen die Spelonken,
        Daad zij door kwamen in der nagt:
        En hadden gegeten en gedronken,
        Dat daar ter Tafel was gebragt;
        Den Koning liet ze doden onsagt:
        In Daniels magt wiert Bel gegeven,
        Die wiert gebroken daar beneven
        Al zijnen Tempel kleene geagt.
      
      
        Die van Babel eerden een Drake,
        Den Koning roemde op dit Serpent,
        Daniel sprak, Heer Koning is het zake,
        Dat gij mij wilt geven consent,
        Zonder Zweert of zulk instrument,
        Zal ik den Drake wel doen sterven;
        Den Koning liet hem magt verwerven,
        Hij dede bersten den Drake jent.
      
      
        Die van Babel zijn opgeresen
        Tegen den Koning openbaar;
        Zij namen Daniel geprezen,
        En wierpen hem bij de Leeuwen daar,
        Hij lag daar in zes dagen, maar
        Den Heer en heeft hem niet vergeten,
        Door Habakuk zand hij hem Eten,
        Den Engel brogt hem bij zijn hair.
      
      
        Den Koning kwam om te bewenen,
        Daniel op den zevensten dag:
        En hij zag in den Kuil met enen,
        Daar hij Daniel zitten zag,
        Hij riep luide zonder verdrag,
        O! Daniels God gij zijt bevonden,
        Alleen God groot om vermonden,
        Alzo men wel oirkonden mag.
      
      
        Daniel trok men uit den Kuyle,
        Maar die hem wilden brengen ter dood,
        Die wierp men in der Leeuwen Muylen,
        Zij werden al haast verslonden bloot.
        Aldus is Gods genade groot,
        Over die hem met al haar zinnen,
        Vrezen, betrouwen en beminnen,
        God en verlaat in genen nood.
      
    
  