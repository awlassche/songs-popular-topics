
    
      
        Waar zal ik mijn klacht volenden,
        Ben ik niet mijn Liefje quyt,
        Waar ik mijn keer ofte wenden,
        Is het voor mijn niet een spijt;
        Nu zo heeft hij mij verlaten,
        En nu zit ik in geween,
        Wat voor vreugd kan mijn vermake;
        Ach mogt ik hem noch eens zien.
      
      
        Ach! ach was ik nooit geboren!
        Dan zo had ik nooit geen pijn,
        Al mijn vreugde is verloren:
        Ach waar mag mijn minnaar zijn!
        Nu dat ik hem heb gegeven,
        mijne teere Maagdeschoot,
        maar nu is hij weg gebleven,
        En hij laat mijn in den noot.
      
      
        Zijn liste tong gink mij verleyen,
        En daar toe zijn lieftaligheyd,
        En zijn bidden, smeken vleien,
        Dat heeft mij wel haast verleid,
        En daar toe zijn schone woorden,
        Die hij mij te voren lei,
        Gingen mij mijn hert bekoren,
        Nu ben ik mijn Maagdom quyt.
      
      
        Hij heeft mij belooft te trouwen,
        En dat ook in eerbaarheid:
        ‘k Hoop het zal hem noch wel rouwe,
        Ach en waar ik nooit gevrijd!
        Maar ‘k geloof qua klappers tongen
        Hebben hem van mij verleid,
        Ach waar toe ben ik gekomen!
        Is het voor mij niet een spijt.
      
      
        O felle dood wilt mij doorschieten!
        Met een snelle pijl en boog,
        Mocht ik van u wraak genieten,
        Dat het door mijn hertje vloog:
        Dan waar ik uit pijn en smetten,
        Uit dit droevig aardse dal,
        Daarom wilt mij nu verpletten,
        ‘k Hoop hij mij verlossen zal.
      
      
        Wie hoor ik zo droevig klagen?
        Wat hoor ik daar voor gekriel,
        De consciëntie komt mij knagen,
        Mij dunkt het is mijn tweede ziel!
        Ach waar toe ben ik gedwongen,
        Dat ik haar verlaten heb.
        Ik vervloek qua klappers tongen,
        Mij daar toe geraden heb.
      
      
        Kom mijn lief mijn uitverkoren,
        Kom mijn overtweede ziel:
        ‘k Wensten nooit te zijn geboren,
        Is het niet een dwaze ziel,
        Dat ik u had laten varen,
        het Was de valse tongen min,
        Laat ons in den Echt vergaren,
        En gaan maken een begin.
      
    
  