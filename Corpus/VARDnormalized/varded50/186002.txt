
    
      
        AAnminnig bos, zoo vol van lusten,
        Hoe menigmaal zaagt gij mij hier,
        Met Amaril mijn troetel dier,
        Al kussende in, al kussende in de bloempjes rusten?
      
      
        Gij Nachtegaal, kunt ook getuigen,
        Hoe menigmaal het Bytje docht,
        Als het ijverig naar Honig zogt,
        Die van haar mond, die van haar mond, vol gloed te zuigen.
      
      
        Zoo deed z' ook mij, mijn wens mislukken,
        Wanneer 'k, verlekkerd op haar blos,
        Dacht een bekoorelyke roos,
        Vol geur en gloed, vol geur en gloed vernoegd te plukken.
      
      
        Dartele beek, vol zilvre baaren,
        Hoe menigmaal deed mij een droom,
        Hier aan uw groene klaverzoom,
        In haaren schoot, in haaren schoot ten Hemel vaaren.
      
      
        Zeg Echo, kon het u niet vermaaken,
        Dat ik deed merken, door het geluit
        Van mijne doffe Harders Fluit,
        Hoe zeer haar min, Hoe zeer haar min, mijn hart kan blaaken?
      
      
        Gij Vooglen, die door tak en bladen,
        Of door het opgeschoten riet,
        Zoo menigmaal mij hebt bespied,
        Breng Fillis weer, Breng Fillis weer in deze paden.
      
      
        Als ik herdenk, hoe mijne zinnen
        Te gast gaan, als mijn oog haar ziet,
        Wie zou die morgezon, dan niet,
        Tot zijne dood, tot zijne dood getrouw beminnen.
      
      
        Als ik herdenk, in myn' gedachten,
        Het dartelende mingevry,
        Dat niemand weet dan ik en zij,
        Hoe dierbaar moet, hoe dierbaar moet ik haar niet achten.
      
      
        Mijn Lief, mijn lust, mijn welbehaagen,
        'K zal, om het genot van uwe min,
        Met hart en neiging, ziel en zin,
        De zwaarste smart, de zwaarste smart en pijn verdraagen.
      
    
  