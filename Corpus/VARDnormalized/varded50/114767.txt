
    
      
        Here waarom zijn uw ogen van den vromen afgekeerd,
        Dat wij in benaude tijden van de boze zijn verheerd;
        Want in hoogmoed vol van toorne, schoon hoe deerlijk dat het staat,
        Wordt den vromen hart gedrongen, dat hij door verdriet vergaat.
        O dat uw gespannen boge, en on - misse - lijke speer'
        Hun haar boosheit dede proeven, het waar haar rechte loon o Heer!
        Die den vromen klein en needrigh, hier met stouten moet veracht,
        Reden is het, dat hij elendigh door uw hand wordt omgebracht.
      
      
        d'Eervergeeten boosheitspleeger roemt van zijn bedreven quaat.
        Zoo volgt d'eene zond' op de ander als Gods vreze buiten staat.
        En, indien een gierig mense groten rijkdom overwint
        Van zijn naasten, die hij listig door zijn streeken heeft geblint,
        Zulkx zal hij volmondig prijzen voor bezondre gaauwigheit.
        Zoo wordt het kwade zelf voor deugde van den bozen uitgeleit.
        God zal hij in het herte smaden om dat hij zijn handel ziet,
        En, op straf, in zijne wetten, alle gierigheit verbiet.
      
      
        Ook de dwaazen, vol van moedwil, die, verdorven in het verstand,
        Plomp en zonder kennis leven, slaan noch het middel van der hand:
        Want de waarheit zou hun leren, onderzochten zij Gods raat;
        Maar zijn onderwijs te volgen haten zij met groten haat.
        Zij ontzien geen mensen handen, en o schrik! zij zijn zoo stout
        Dat ze zelver God verzaken, die het al in Wezen houwt.
        Billik is het en nodig Here dat gij hun te gronde smijt,
        Zoo gevoeld hun boosheit klaarlijk dat gij haar te maghtigh zijt.
      
      
        Den verwoeden menschenplager die het alom in roere stelt,
        Och! hoe deerlijk is den vromen van zijn tyranny gekweld!
        Ieder trotst hij zoo baldadig en verwaand is zijn gemoet
        Om dat gij in uw gerichte hem terstond geen leed en doet.
        Vwe straffen, die gij somtijds vreeslijk op den bozen giet,
        Schijnen hem geen haat te tonen, daarom acht hij die ook niet.
        En het kwade wil hij plegen zonder achterdocht altoos.
        Is de jonkheit vroeg bedorven, d'ouderdom is goddeloos.
      
      
        Dus begrijpt hij het in zijn herte, het zij wie anxt of leed genaakt,
        Hij, daar vallen dieder vallen, zal noit werden aangeraakt.
        Zijnen voet zal nimmer struiklen, maar geduurig zeker staan;
        En op zoo een vals vertrouwen wandelt hij zijn oude paan.
        Zijn gedaghten zijn vol leugen, en vol vloeken is zijn mond.
        Onrein water zietmen vloeien uit een modderige gront.
        Ziet hij oorzaak om te roven, let eens waar het quaat al gaat!
        Niemand zal zijn moedwil sparen als het hem maar aan en staat.
      
      
        Och! den armen quelt hij deerlijk en verschoont den zwakken niet
        Hoe onnozel en godvruchtig, als hij maar gewin en ziet.
        Hij verdelgtze zonder omzien, en leit als een leeuw en loert
        Tot hij veel benaaude herten na zijn wreede slachtbank voert.
        Daar vernield hij zeer afgrijslijk met geweld den armen man,
        Die verdrukt door al d'elende hem niet meer ontvluchten kan.
        Zoo geen meerder hem verhinderd acht hij alles wel geklaart.
        God denkt hij heeft het vergeten daar voor is hij niet vervaard.
      
      
        Toon u machtig sterke strijder, stel het overdadig leed
        het Geen den vromen heeft te lijden niet geheelijk in het vergeet.
        Zult gij door uw lang vertragen, doen geloven het godloos zaat,
        Dat gij niet en weet te wreken al haar overtollig quaat?
        Zoud't gij het kwade niet vergelden daar gij zelver heilig zijt,
        Wie zouw merken dat uw wezen daar zoo heftig tegen strijdt?
        Maar nu gij de deugd verheerlijkt, en den bozen maakt tot niet,
        Zietmen dat gij het kwade hatet, en het goede geerne ziet.
      
      
        Roey dan uit het boos geslaghte met het zaat der booshiet ook,
        Op dat alles weg belende voor uw ogen als den rook:
        En dat quaat noch kwaads gelijke noit meer op der aarden woon',
        Noch den zondaar zijnen moedwil aan uw volk niet meer betoon'.
        Zoo zal klaar aan ieder blijken, als gij ons van hun bevrijd,
        Dat gij haar een tegenstrijder, en uw volk een bolwerk zijt.
        Want als gij uw heil laat proeven, en den bozen hoop veracht,
        Doet gij klaarlijk zien uw goetheit tezamen met uwe grote macht.
      
      
        Dit nu is het ernstig bidden daar den vromen op vertrouwt,
        Dat gij het godloos rot met enen van der aarden rukken zoud't.
        Immers hopen zij standvastig dat haar macht zal zijn bepaalt;
        Op dat niemand uit zijn voorspoed nieuwe stof van moedwil haalt.
        Zoo mag het naakte weeske wonen met de weduw vrij van leed,
        In een burgt van uwe goetheit onbekommerd overkleed.
        Op dat voorts den broszen mense, kundig van zijn zwakker geest,
        Niet zoo trots hem zelf beroeme, maar U Heer ontzaglijk vreest.
      
    
  