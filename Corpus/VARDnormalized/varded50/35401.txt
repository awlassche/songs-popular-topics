
    
      
        LIefste Rosalinde, waarom weende gij?
        Zegt mij wat is de oorsaeck van u droef geschrei
        Ik zal u misschien haast komen maken blij
        Waarom zucht gij,
        waarom ducht gij
        Zegget mij?
      
      
        Ah! Leander mijnen nood is al te groot
        Ik beween mijn Vader en mijn moeders dood
        Ik zit hier alleen, ik ween, ik zucht, ik krijt
        Vader, Moeder,
        Zuster, Broeder,
        'k Bent al quyt.
      
      
        Zoete Rosalinde, het doet mij zelve pijn,
        'k Wenste dat in droefheid wezen kost de mijn
        Oft dat uw gezucht wiert onder ons gemeen,
        Ik soud' helpen,
        ende stelpen
        Uwe gheween.
      
      
        Daar en zal nooit van mijn wenen zijn com-af
        Voor dat ik zal rusten neffens hun in het graf,
        Ach! mijn lieve moeder waar ik toch bij u
        'k Ben mijn leven,
        dat ik leve
        Nu al mu.
      
      
        Sus, sus, Rosalinde, sus en krijt niet meer,
        Troost u met den wille van den groten Heer,
        Peyst dat ieder mens die God het leven gaf
        Eens moet sterven,
        en bederven
        In het graf.
      
      
        'k Dank u zeer Leander dat gij in mijn smert
        Zoekt te zijn den trooster van mijn droevig hert:
        Gij troost mij met woorden, maar 'k en krijg daarom
        Mijn beminde,
        dode vrienden
        Niet wed'rom.
      
      
        Is het dat mijnen trouwen dienst aan u behaagt
        Ik zal uwen Vader wezen zoete maagd,
        Den man daar men de ouders om verlate moet
        Is u naarder,
        als u Vader,
        En uwe Bloed.
      
      
        Soetjens wat Leander meynt gij dat een maagd
        Zo terstond tot ieder weder-liefde draagt,
        Van de goede jaghers wordt het wild verfoeyt,
        Dat sigh vangen,
        laat, en langen
        Zonder moeyt.
      
      
        Gij weet Rosalinde dat mijn hert u mindt,
        Meer als enen Vader mint zijn eigen kind,
        Ik hebbe u verkoren voor mijn werde vrouw,
        Rosalinde,
        mijn beminde
        Geeft m' uw Trouw.
      
      
        Gij kont sterk bewegen mijn jong hert en zin
        Ik voel mij genegen tot u weder-min
        Uwe bevallig spreken is mijn Hertjens-dief
        'k Kies Leander,
        en geen ander
        Voor mijn Lief.
      
      
        Liefste als gij mij uwe Trouw zijt gevende
        Zo vergeet de dode om de levende
        Bidt God voor hun ziel; maar en weent niet meer
        Als gij meugt nu;
        zo verheugt u
        In den Heer.
      
      
        Meer als enig kind zijn Ouders minnen kan
        Zal ik u beminnen mijnen lieven Man,
        Wij zijn Bruid en Bruygom; wij zijn man en wijf;
        Wy-lie krielen
        met twee zielen,
        In een lijf.
      
      
        Eer de tiende maand zal zien de Sonne-schijn
        Zult gij hoop ik moeder en ik vader zijn,
        En zo zult gij weder krijgen van den Heer,
        Vader, Moeder,
        Zuster, Broeder,
        Wenst gij meer.
      
      
        Door de lieffelijcke woorden zo vol geest
        Keert mijn droevig sterfhuis in een bruyloffeest
        Door den zoeten troost die gij mijn hert aendoet
        Keert mijn Lijden,
        in verblijden
        het Zeur in het het zoet.
      
    
  