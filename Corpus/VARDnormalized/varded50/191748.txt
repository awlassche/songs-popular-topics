
    
      
        GIJ mensen wreck en vroed,
        Die hier gedurig sparen,
        Om des weireldts geld en goed,
        In koffers te bewaren,
        Dagen, maanden en jaren,
        Men altijd gierig leeft,
        Om het geld bij een te garen,
        En niet den armen geeft.
      
      
        Het geld den ronden God,
        Kan ons blijd'-geestigh maken,
        Maar Pluto lacht en spot,
        Met zulke ijdel zaken,
        Het welk onze ziel' zal smakken,
        Voor al de gierigheid,
        Misschien branden en blaken,
        Voor in der eeuwigheid.
      
      
        Het geld maakt dat-men bedrieght,
        Om het geld ziet-men krakelen,
        Om het geld is het dat-men liegt,
        Het maakt hoeren en bordeelen,
        Schoon kleeren en juwelen
        Worden met geld gekocht,
        Somtijds daer-men het moet delen
        Worden in de hell' gebrocht.
      
      
        Het maakt jonckers en seigneurs,
        Om het geld zo lijdt men schande,
        Struyck-roovers en voleurs,
        Het geld doet ons ziel' verpanden,
        Want men draagt krom zijn handen,
        Om het vervloekte geld
        Moeten veel zielen branden,
        En zijn in de hell' gesteld.
      
      
        Het geld baard veel haat en nijd,
        Het doet vechten de geburen,
        Het geld maakt ook dat-men vrijdt,
        Al is het niet ons portuere,
        Het geld doet veel mensen treuren,
        Om een pond vijf of zes,
        Ziet-men malkander sleuren,
        En maken een proces.
      
      
        Het geld maakt ons groot geacht,
        Het geld doet de mensen eren,
        Het geld is zo groot van kracht,
        Het geld kan niemand blameeren,
        Het geld doet ons domineren,
        Het geld dat is rond en stom,
        Het geld kan de mensen leren
        Maken van rechte krom.
      
      
        Het geld maakt een goed soldaat,
        Het geld doet de boeren zaaien,
        Een wakker advocaat
        Is ook met geld te paaien,
        Het geld doet de vruchten maaien,
        En Mars ten oorlog gaan,
        Geen konsten te verfraaien,
        Het wordt al om het geld gedaan.
      
      
        Voor geld drinkt-men den wijn,
        Het geld doet ons weeldigh leven,
        En daar bij vroeylijck zijn,
        Het geld doet de wevers weven,
        Het geld moet den landsman geven,
        Voor den konincx-accijs,
        Voor geld wordt' er geschreven,
        Het geld maakt de botte wijs.
      
      
        Men maakt ook goede cier
        Met geld en ronde schijven,
        Het doet leven den rentier,
        Het geld doet ons vreugd bedrijven,
        Het geld doet de boeren kijven,
        Als hun wordt geld gevraagd,
        Het doet ook de heren schrijven,
        Als-men den landsman plaeght.
      
      
        Het geld maakt de koopmanschap,
        Men stelt malkaer te vreden,
        Elk is naar het geld zo rap,
        Met geld zo wind-men steden,
        Het geld doet het ijzer smeden,
        Het geld maakt het zuur g'heel zoet,
        Met geld en goede reden,
        Men alle dingen doet.
      
      
        Met geld koopt menig man
        Landen, huizen en erven,
        Het krachtig geld dat kan
        Alle dingen verwerven,
        Anders men moet het derven,
        Want die geen geld en heeft,
        Kan wel van honger sterven,
        Het schijnt onweirdt dat hij leeft.
      
      
        Woeckenaers kleen en groot,
        Die naar rijckdommen trachten,
        Houdt doch de wreede dood
        Altijd in uwe gedachten,
        Het zij bij dag oft bij nachten,
        Laat des weireldts geld en goed,
        Uwe herte niet versmachten,
        Het welk hier al blijven moet.
      
    
  