
    
      
        Is dit de kragt van uwe min,
        Dat gij mij kund zo ras en ligt verlaten,
        O steunpilaar der Griekse Staten,
        Gevreesde Soon van Thetis de godin!
        Is dit uw moed en dapperheid,
        Wel eer van elk met zo veel lof verbreid,
        Dat   gij op Menelaus streng gebieden,
        In plaats van loon,
        Uw laat geschieden
        Deze snode hoon?
      
      
        Of agt uw grootsheid mij onwaard
        Van dit geweld zo schandig te bevrijden,
        Of heeft de smaad die ik moet lijden,
        Geen medelijden in uw hert gebaard?
        Gedenkt Achilles nu niet meer
        Het zoet genot der liefde dat wel eer
        Zijn moedig hert zo fel tot mij deed blaken,
        Dat hij mij laat
        Gewillig schaken
        En het niet tegenstaat?
      
      
        Wat heeft uw liefden dus verkoeld,
        Wiens kragt gij mij wel eer hebt duur gezworen;
        Of kan ik uw niet meer bekoren,
        Dat gij tot mij geen groter sugt gevoeld;
        Of haakt gij na uw vaderland,
        Mishaagd uw oog dit naar en bloedig strand?
        Laat ik u dan tot Reis genoot verstrekken:
        Ik zal met uw
        Gewillig trekken,
        Voor geen onheil schuw.
      
      
        Gedenk, Achilles, hoe mijn hert,
        Zo wreed van mijn bezitter afgescheiden,
        Al pijn en innig leed moet leiden
        En werd daar door bewogen met mijn smert.
        Ik zal gewillig lief en leed
        Met uw verdragen, ja ik ben gereed
        (Kiest gij de Zee, op het Griekse Heir verbolgen,
        Steekt gij van strand)
        Uw zelfs te volgen
        In uw vaderland.
      
    
  