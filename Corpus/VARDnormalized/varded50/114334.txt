
    
      
        LIeve Thirsis, sloegt G' uw Ogen,
        Eens na binnen op mijn hert,
        Ras een teder mededogen,
        Deed u schreien om mijn smert.
        Die Uw droeve Minnereede;
        Geeft den naam van Sraffe en Wreede,
        Als Uw smert het meest u kwelt,
        Is van binnen, Is van binnen,
        Veel elendiger gesteld.
      
      
        Wat kan het u voor troost tog geven,
        Dat u Amarillis mind,
        Of wat helpt het mij, mijn leven,
        Dat ik u zoo trouw bevind!
        Liefde, waarom voegd ge ons beiden,
        Daar het Noodlot ons moet scheiden,
        Noodlot, waarom onderwind
        Gij te breken, Gij te breken,
        Dat de Liefde zamen bint.
      
      
        Hoe gelukkig zijn de Dieren,
        Die Natuur geen andere wet,
        Om haar Liefde te bestieren,
        Dan de Liefde heeft gezet.
        O! Onmenschelyke wetten!
        Die voor ons de mensen zetten;
        Die den Dood stelt tot een straf,
        Zoo de liefde, Zoo de liefde,
        Wijkt van hunne wetten af.
      
      
        Wijl het zondigen zoo zoet is,
        En zoo nodig dat men het laat,
        Zeg ik, dat de wet niet goed is,
        Die Natuur zoo tegenstaet:
        Immers geven ons de Goden
        Nooit geen strydige geboden!
        Of Natuur is onvolmaakt,
        Die de wetten, Die de wetten
        Met zig zelven strijdig maakt.
      
      
        Stond de Dood alleen gewezen,
        Thirsis, tot mijn liefde des straf,
        Ach! het wierd u ras bewezen,
        Dat die vrees mij niet schrikt af:
        'k Zoud in weerwil u beminnen
        Met mijn zuiv're ziel en zinnen;
        Maar het Heiligst Heiligdom,
        Eer verlies ik, Eer verlies ik,
        Als ik u te minnen kom.
      
      
        Wild mijn wreedheid dan vergeven.
        Lief, 'k mag u niet gunstig zijn:
        Dat ik u ben hart gebleven,
        Is in woorden maar, en schyn.
        Mijn meewaerdig hert van binnen
        Is genegen u te minnen;
        Laat dan varen, dat gij niet,
        Kond behouden, Kond behouden,
        Als met eigen zelfs verdriet.
      
      
        Maar zijt gij tot Wraak genegen,
        Zoek die in u eigen druk:
        In Uw droefheid is gelegen
        Al mijn smert en ongeluk:
        Want gij zijt mijn Ziel, mijn Herte.
        Al de kwelling al de smerte,
        Al de droefheid, al de pijn,
        Die u treffen, Die u treffen,
        Blonde Thirsis, treffen het mijn.
      
      
        Al uw zuchjes zijn mijn leven,
        Al uw traentjes zijn mijn bloed:
        Als gij schynd den geest te geven,
        Als gij stort een tranen vloed:
        Al die smerten, al die pijnen,
        Die uw frisse jeugd doen kwijnen,
        Folteren mijn jeugd zoo zeer,
        Dat ik nimmer, Dat ik nimmer,
        Krijg mijn vrolijk wezen weer.
      
    
  