
    
      
        Geloofd zij God, die mij heeft laten werven
        Dien troost, dat ik in leven of in sterven,
        Met Lijf en Ziel, mijns Heren eigen ben:
        Die met zijn bloed, mijn schulden heel volkomen
        Heeft af betaalt, mijn zonden weg genomen;
        Die ik hem voor mijn Heiland ook beken.
      
      
        Geloofd zij God, die na zijn welbehagen,
        Mij van het geweld des Duivels heeft ontslagen,
        En zo bewaard, dat niet een enkel haar,
        Dat weinig is en slecht, ja niet van waarde,
        Van mijnen kop af-vallen, kan op aarde,
        Ten ware dat het zijn believen waar.
      
      
        Gehlooft zij God, die mij zo veel weldaden
        Bewezen heeft, om niet, en uit ghenaden,
        Dat alle ding tot mijner zaligheid
        Mij dienen moet: Die mij tot het eeuwig leven
        Verzegelt door den Geest, die mij daar neven
        Voortaan om hem te leven maakt bereid.
      
      
        Geloofd zij God, die het stenen hert verdreven,
        Mij wederom een vlezen heeft gegeven.
        Ia zo een hert, dat ik nu heel en al
        Oprecht te gaan, van herten ben genegen,
        Niet na het vlees, maar in des Heren wegen,
        Die met zijn Geest mij onderhouden zal.
      
      
        Wie wil mij dan voor Gods Gerechte dagen
        Om mij voor God van zonden te beklagen?
        Zal het Sathan doen? Ik bender me'e te vre'e.
        Ik heb dien troost; Het bloed uit Christi wonden
        Dat wast mij af, dat reinigt mij van zonden,
        En maakt mij wit gelijk een vallend' snee.
      
      
        Al woeden dan de Zee met hare baren,
        En dreyghden mij t'saem over het hoofd te varen,
        Ik heb dien troost die nergens op en past,
        Die alleszins mijn Ziele kan verkwikken,
        Zo dat mij niet ter wereld mag verschrikken,
        Want door het geloof is zij aan Christo vast.
      
      
        Hoe zal ik dij, o Heer! ten vollen prijzen?
        Dus sterfelijk, kan ik u niet bewijzen
        Alsulcken lof gelijk gij waardig zijt:
        Maar als ik door u goedheid op-gheresen
        Bij het zoet gezang der Engelen zal wezen,
        Dan zal ik u lof zingen, Heer, altijd.
      
    
  