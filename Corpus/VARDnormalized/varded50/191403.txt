
    
      
        GOd zal in gramschap rijzen op
        En slaan zijn vijand op den kop,
        Haar macht zal hij verstrooien,
        Zijn haters zullen voor hem vlien,
        Vol schrik en zonder ommezien
        Zal hij ze doen verschooien;
        Gelijk een rook die door de wind
        Geen vaste plaats op het veld en vind
        Zal hij ze henen drijven;
        Gelijk het was is zonder duyr
        Als het te dicht komt bij het vuyr
        Zal geen van haar beklijven.
      
      
        Maar die ter deughden afgerecht
        Op God zijn hoop en ogen hecht
        Die mag wel vrolijk zingen;
        Zijn rein geweten maakt hem blij,
        Dies zal zijn hert van knagen vrij
        In zijnen boezem springen.
        Zingt Gode, zingt, hersinght zijn naam,
        Verhoogd, en maakt den weg bekwaam
        Voor hem die komt gereden;
        Hij is een Heer van naam en daad,
        Dies sijt verheugt, en uw gelaat
        Zij vol van vrolijckheden.
      
      
        Hij trekt zich weeuw en wezen an,
        Den enen is hij als een man
        Den andren als een vader;
        Hij is de mond die voor haar spreekt,
        Hij is de hand die voor haar wreekt,
        De God van bei te gader.
        Die zijn versturven huis beschreyd,
        Bevrijd hij weer van eensaemheyd,
        En slaeckt uit band en boeien
        Den vromen, die gevangen zat
        En voert de muyters na een gat
        Daar niet als distels groeien.
      
      
        O God, doe gij voor henen toogt
        Om door het land, daer’t altijd droogt,
        Dijn volke te geleiden,
        Doe dreunde de aarde dat ze reet,
        Den Hemel droop van het bange zweet,
        De bergen op der heiden
        Iae Sina wierd als opgelicht
        En schudde voor uw aangezicht
        Met daverende toppen.
        Dit deed gij, grote Iacobs-Godt,
        Die op u erfdeel, op uw lot,
        Zond wilde water droppen;
      
      
        Gij gaaft een vet en groeysaem nat
        Daar Israel ter neder zat
        En liet hem het land bewonen;
        Zo helpt gij wederom te recht
        Die tegen kruis en armoe vecht,
        En komt u goedheid tonen.
        Wat wasser doe een rijke stof
        Die uwer groter daden lof
        De wereld door de draven!
        Der goeder maeren wasser veel,
        Ook en gebracker tong noch keel
        Die daar van kennis gaven.
      
      
        De Koningen, wel eer geducht,
        Die mosten heen, en op de vlucht,
        het En was geen tijd van blijven;
        De zwakke plunderden het land,
        De roof en buit viel in de hand
        Van waepen-loose wijven.
        O Israel, al waart ook, dat
        Gij onder as en stenen zat
        Bestoven en ontluystert,
        Al waart gij zwert van rook en roet
        Door sukkelen en tegenspoed,
        Al was uw glans verduisterd:
      
      
        Zo zult gij nochtans blinken, als
        De veertjes van een duive-hals
        Die in de Zon ons schijnen
        Te zijn van zilver en van goud
        Gemengd met oosters Ameroud
        En gloeyende robijnen.
        Doe God met zijne sterke hand
        De Vorsten sloeg, en al haar land
        Gaf aan den Isralijten,
        De Sion haar zo zuiver op
        Dat zij de sneeuw op Salmons top
        Haar witheid kon verwijten.
      
      
        het Geberght van Basan, dat de locht
        Bereikt met menig bult en bocht
        Is schoon om aan te kijken:
        Maar, bergen hoog, waar pocht gij op?
        Hier geld geen kruin, of spits, of top,
        het Moet al voor Sion strijken.
        Dit is, dit is de berg, daar God
        Zijn lust in had, en dien hij tot
        Zijn hof heeft uitgelezen,
        Ook heeft de Here vast gezeid
        Dat hij tot in der eeuwigheid
        Daar metter woon zal wezen.
      
      
        Daar is geen eynd noch tellen aan
        Van die tot zijnen dienste staan:
        Zijn Engelen en knechten
        Zijn wagenen en ruiterij
        Met duizenden op Sinay
        Zijn veerdig om te vechten.
        Gij, Here, stijght ten Hemel op
        En grijpt den Kerker bij de krop
        En voert hem zelfs gevangen;
        Gij stort uw gaven op den mens
        En doet hem menigmaal na wens
        Wat dat hij eyscht ontvangen.
      
      
        Noch wijder gaat gij, Heer, en doet
        Ook den weerspannelingen goed
        Op dat zij bij u wonen;
        Gelooft zij God, die ons verzaad
        En door zo menig milde daad
        Zijn liefd’ aan ons komt tonen.
        Hij is de God, die ons behoed
        En redt uit alle tegenspoed
        Wat dat er ook mag rijzen:
        Die ons verlost uit alle nood
        En zelfs voor de gewisse dood
        Een uitkomst weet te wijzen.
      
      
        Hij zal den kop in stukken slaan
        En het bloedig scheermes laten gaan
        Door de verwoede lokken
        Der gener, die tot kwaad gewend,
        In hare zonden zonder end
        het Halsterrigh hert verstokken.
        Ik zal, sprak God, mijn volk tot spijt
        Van Og en van den Ammorrijt
        Gaan voeren door haar landen
        Ik snee het rode meer in twee,
        Ik maakten wegen door de zee,
        En wateren tot stranden.
      
      
        Ik zal u vijanden verslaan
        Op dat gij door het bloed mocht gaan
        Gespoogen uit haar wonden,
        Dat het voor u een voet-bad zij,
        En dienen mag voor lekkernij
        Den tongen uwer honden:
        De daad was even als de reen,
        Dies raakte jong en oud te been
        Na Godes heylge woning,
        Met zang, met spel, met bom en trom,
        De grote vreugd liet niemand stom,
        Men riep, o God, o Koning:
      
      
        God is een Heer, voor wien het al
        Zich buigen moet: wie kan of zal
        Hem eer na waarde zingen?
        Looft zijnen naam, o Israel
        Met zoet gezang en snarenspel
        In uw vergaederingen:
        Dat komen die van Benjamijn:
        Hoewel zij van de minste zijn
        Noch zag men haar vergroten;
        Dat zich de Vorsten voegen bij
        Uit Judas stam, uit Naphtali,
        Uit Zebulon gesproten:
      
      
        De kracht komt van des Heren hand
        Waar door de vijand raakt in het zand;
        O God, wilt ons versterken:
        Dat gij gebied kom’, voert dat uit,
        Kroont met een loffelijk besluit
        Dat gij aan ons wilt werken;
        Dat doch u zegen nederkom
        Uit dijn verheven heiligdom
        En dael’ op Salems daken;
        Dat ook de volkeren des lands
        En Koningen met tullebands
        U met geschenken naken;
      
      
        Breekt boog en het doodelijcke riet,
        Maakt oversten en volk te niet,
        Verstroyt den hoop der stieren
        Die huld met zilver komen doen
        En in het hert den oorlog voen
        En rechten bloed-banieren,
        Uit het Egyptische gewest,
        Alwaar de Nijl den akker mest,
        Ook uit de Moore-landen
        Zal komen menig machtig Heer,
        En doen aan God den Offer-eer
        Met opgeheven handen.
      
      
        Gij Koninkrijken zingt den Heer,
        Zingt Gode lof, en geeft hem eer
        Die boven ons gezeten
        Van ouds de Hemelen beschrijdt,
        Wiens stem de bergen neder smijt
        Wiens sterckt’, is niet te meten.
        In Israel daar blijckt zijn macht:
        De lucht getuigt van zijne kracht,
        En uit de hoge wolken
        Laat hij zich horen altemet
        Dat steden werden neer geplet
        Tot schrik en schroom der volken.
      
      
        God doet zich vrezen over al,
        En kaetst de wereld als een bal
        Uit zijne heiligdommen;
        De kracht en sterkte komt van hem,
        Hij geeft in arm’ en handen klem:
        Elk will’ zijn lof uitbrommen.
        Hij is de God van Israel:
        Geweldenaers, hoe hard en fel,
        Die bracht hij om het leven,
        En voerde met de sterke hand
        Zijn volk uit het Egypten-land:
        Hem zij de eer gegeven.
      
    
  