
    
      
        HOor de gerechtigheit, o Heer,
        Merk op mijn schreien, neem ter oren
        Mijn bede, wil mijn smeking horen;
        Ik buig mij voor uw aanschijn neer,
        En bidd' met ongeveynsde lippen.
        Laat toch van voor uw aangezicht
        Mijn recht uitgaan; uwe ogen het licht
        Der billijkheden niet ontslippen.
      
      
        Gij hebt mijn hart zelfs in den nacht
        Geproeft, bezocht, getoetst, naar waarheit,
        Doch gij vind niets; (naar recht en klaarheit
        Der wet;) al het geen ik heb gedacht
        Zal ook mijn mond niet overtreden.
        Aangaande des mensen handeling,
        Ik heb mij, naar uw woords beding,
        Gewacht voor des bozen pad en zeden:
      
      
        Mijn gangen houdende in uw spoor,
        Dat mijne treden niet verwrikten,
        Noch mijne voeten immer zwikten,
        In uwen weg, dien ik verkoor.
        Ik roepe u aan, want gij zult horen,
        O God, naar mijn geroep en klagt;
        Heb dan op mijne reden acht,
        En neig tot mij in gunste uw oren.
      
      
        Maak uw weldaden wonderbaar,
        Gij die verlost die u betrouwen,
        Van hen die tegens u aanbouwen,
        Dat mij uw rechte hand bewaar.
        Behoed mij als het zwart van het oge,
        Verberg mij in de schaduw, Heer,
        Van uwe vleugelen; en keer
        Des vijands trots en waan, hoe hoge.
      
      
        Dek mij voor des bozen aangezicht,
        Kom mij voor mijn verwoesters schutten,
        Voor mijnen vijand, die zijn hutten,
        Heeft rondom tegen mij gericht.
        Dewijl zij mij ter dood toe haaten.
        Zij zijn besloten in hun vet,
        Hun mond, op trots en waan gezet,
        Uit zich hovaardig en verwaten.
      
      
        Nu hebben ze ons in onzen gang
        Omsingeld, en, gebukt ter aarde,
        Beloeren ze ons, als niets van waarde.
        Hij is gelijk een leeuw, die strang
        En hongerig, begeert te roven;
        Gelijk een jonge leeuw die zit
        Verscholen, op den roof verhit,
        Wiens fiere moed niet is te doven.
      
      
        Sta op, Heer, kom zijn aanzicht voor,
        Vel hem ter neer, bevry mijn ziele,
        Opdat zijn hand haar niet verniele,
        Uw zwaard der bozen raadslag stoor.
        Bevry mij, Heer, toch van de mensen
        Der wereld, welker deel en goed
        Is in dit leven, dien gij voedt
        Met uwe verborgen schat, naar wensen.
      
      
        Zij hebben kindren veel in tal,
        Dien zij hun goedren achterlaaten.
        Maar mij, mij zal niet anders baaten,
        Dan dat ik, Heer, beschouwen zal
        Uw aanschijn in gerechtigheden;
        Ik zal verzadigd met uw beeldt
        Opwaaken; als op nieuw geteld,
        Om eeuwig voor uwe troon te treden.
      
    
  