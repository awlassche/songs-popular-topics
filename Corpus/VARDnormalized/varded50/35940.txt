
    
      
        O Mens, o edel mens, opent eens u verstand,
        Hoe lang zult gij noch staan op ‘swereldts land, en stand,
        Wat is dog ‘swereldts pand, anders dan vliegende zand,
        Het welk u met de hand, trekt naar den helschen brand.
      
      
        Al leed gij al de pijn die daar is over al,
        Die daar ooit is geweest, die daar ook wezen zal,
        ‘tEn waar al niet met al, bij dat helsche geschal,
        Daar die tormenten altijd zijn zonder getal.
      
      
        Het bedd’ daar men op rust, zijn kolen van het hels vier:
        Den drank die men daar drinkt, zijn tranen, wonden dier,
        De spijze is den Gier, muziek is groot getier,
        o ziel! o arme ziel! wat maakt gij hier
      
      
        Te derven eeuwelic het goddelic aanschijn,
        En te peizen altijd eeuwig verdoemt te zijn,
        O wat een grote pijn, op pijn zonder termijn
        Te derven Gods aanschijn, eeuwig verdoemt te zijn.
      
      
        De mensen die vol pracht nu als de Pauwen gaan,
        Zullen voor ‘tschoon habijt met vier omringhelt staan,
        Haar schoonheid zal vergaan, waar zult gij d’ooghen slaan,
        die nu met uwen hals altijd wilt open gaan?
      
      
        Den dronken zak, die nu uyt-vaeght de bekers groot,
        Eeuwig betalen zal de somme metter dood
        En voor dat wijntjen root, drinken gesmolten loot,
        Hoort hoort gij dronken zak waar toe de hel u noot.
      
      
        Den hooveerdighen mens die nu naar prachte staat,
        Zullen de duivels al groeten met blij gelaat
        En als een Potentaat stellen in hogen staat
        Daar Lucifer zijn hand zal kussen met versmaad.
      
      
        De boze kinders ook die ouders zijn rebel
        Liegen en stelen vrij, en vechten om een spel,
        Zullen dan in de hel al met de duivels fel,
        Branden in d’eeuwicheydt: kinders bepeyst dit wel.
      
      
        Antwoordt gij zielen eens die in de helle zijt,
        Hoe groot dat is de pijn, die gij daar eeuwig lijdt.
        Zij roepen met gekrijt, u pijn waar ons jolijt
        O mens die gij nu lijt, en lijden zult altijd.
      
      
        Hierom vermaledijd moeten ons ouders zijn.
        Vermaledijt o God moet wezen u aanschijn
        Vermaledijde pijn, o pijn zonder termijn,
        Och och, wanneer zal doch noch eens u einde zijn.
      
      
        Prinsen, die zonder tol drinkt zonden als water puur,
        Zij gaan zeer soetjens in, maar commen op zo zuur,
        V leven is een uur, en naar des korte uur,
        Zo blijft ons eeuwig bij blijdschap ofte getreur.
      
    
  