
    
      
        Mijn liefste Lief, wilt doch uwe oren bogen
        Om eens te horen mijn ondulde klaght,
        En wilt op mij twee-gunst-vol zachte ogen
        Slaan, eer dat ik in het minne-vier versmacht,
        Oft wilt gij kijken // dat ik heel geschend
        Mijn leven strijcke // in zo veel ellendt,
        En rake zo het endt.
      
      
        Ik weet mijn Lief gij soud' doch nimmer willen
        Dat ik om uwen wil soud' zijn een lijk,
        Oft zo gij het woud, zo soud' uwe ziel' med' drillen,
        Om t'saem te leven in het ander rijk,
        Daar wij te gader // van dit kwaad bevrijd,
        Meer vrij en nader // tot eeuwigen tijd,
        T'saem zouden zijn verblijd.
      
      
        Maar zo gij dat hier naar wel soud' begeren,
        Zo is het best dat-men van hier begint,
        En dat wij zo (oud zijnde) tezamen veren,
        (Naar dat wij hier altijd hebben bemindt,)
        Over de vloeden // naar Elysis veld,
        Daar liefd' de goeden // in een zale stelt,
        Daar niet dan vreughdt en spelt.
      
      
        Waar tegen al die hier niet beminnen
        Ellendelijck in d'helle zijn geplaagd
        Dus, zoete Lief, en wilt niet meer verzinnen,
        Noch ook mijn klaghten voor niet en verjaagd:
        Maar wilt gij leven // in vreughdt en ghenucht,
        Wilt u begeven // tot liefd', en niet vlucht
        Des minnens zoete vrucht.
      
    
  