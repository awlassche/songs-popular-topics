
    
      
        MAria heeft het beste deel verkoren,
        Dewijl zij haaren Heiland mint,
        En aan zijn voeten zit, en het leven vindt.
        O zaalig! die zich acht voor Hem geboren,
        Die, als hij zijne schoonheit kent,
        Zich vol van liefde naar dien Jesus wendt.
      
      
        Voorwaar, Hij is het beste deel in het leven,
        Daar Hij niet is, is niets als smert,
        Hij is de Vrede vorst, in wien het hert,
        In wien het alleen zich kan te vreden geven.
        Dies, die zich gans aan Jesus geeft,
        Het beste deel gewis verkoren heeft.
      
      
        Wat helpt het u gezond te zijn of schynen?
        Wat helpt u het Goed, o aardse Gast?
        Wat is uw Vreugd en Lust? Des Geestes last,
        Die nog zeer haast met alles moet verdwijnen,
        Wat helpt all' des werelds schyn genot,
        Zo Jesus niet uw deel is en uw lot.
      
      
        Maar is u regt uw Heiland Groot geworden,
        En hebt gij zijne kracht gesmaakt,
        Heeft Hij u tot zijn eigen kind gemaakt,
        Zo mag u all' het aardsch' ontnomen worden,
        Hij zal nogtans uw Alles zijn,
        Uw hulp in nood en dood, uw troost in pijn.
      
      
        Het blijft dan waar, Maria kiest het beste;
        Hoe dat zich alles keert of draait,
        Wat Noordewind haar over het Lichaam waait,
        Bij Jesus zit zij in een kalm geweste.
        En wijl zij in zyn' Liefde leeft,
        Zij het goede deel gewis verkoren heeft.
      
    
  