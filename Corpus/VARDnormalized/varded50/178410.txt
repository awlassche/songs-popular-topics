
    
      
        Weest nu eens blij // van herten vrij
        Gij vrindekens uitverkoren,
        Schout fantasy // melancoly,
        En wilt nu vreugd orboren,
        Op dezen maaltijd excellent
        Laat vreugd in u herte zijn gheprent:
        En wil u hier niet schamen
        Om vreugd wast dat wij kwamen.
      
      
        Wij kwamen hier // om goede cier
        Op des maaltijd te maken,
        Dus vrienden fier // spart kost noch bier
        Wilt alle droefheid staken,
        Stelt alle swaerheydt aan de een zij
        Toont dat gij zijt van herten blij,
        Op dezen maaltijd reene
        Weest vrolijk all’ gemene.
      
      
        Met vrolijk spel // mogen wij wel
        Den geest nu eens verheughen,
        Vliet van hier snel // gij nijders fel
        Die gheen vreugd en vermengen,
        Wij zijn uit liefden hier versaemt
        Om vriendschap te plegen zo dat betaamt.
        Spijt haar die dat benijden:
        Wij zullen vreugd belijden.
      
      
        Ghenucht en vreugd // den geest verheugt
        ‘Tis lustig om te plegen:
        Spelt als gij meugt // gij jonge jeugd
        Die zijt tot vreugd genegen,
        Want als wij oud van jaren zijn,
        Dan is ghenucht, druk en pijn,
        Laat ons dan vreugd hantieren
        Met vrolijke manieren.
      
      
        Wij zijn ghepaert // bij een vergaard
        Om vriendschap te hanteren,
        Vrienden vermaard // gheen vreugd en spart
        Laat vrij den geest floreren,
        Want met den blijden blij te zijn
        Mag wel geschieden wt liefden fijn,
        Laat ons dan vreugd bedrijven
        In goede vriendschap blijven.
      
      
        Dus eet en drinkt // een liedeken zingt
        Laat vreugd hier openbaren,
        Ook danst en springht // het spel dat clinckt
        Zeer lustig gaan de snaren,
        Zij lokken ons tot vreugden ziet
        Hierom en willen wij laten niet
        Ghenuchelijck te wezen
        Als vrienden uytghelesen.
      
      
        Gij Prinsen fijn // die hier nu zijn
        Wilt doch in het goede keren,
        Dit liedeken klein // uit liefden rein
        Gezongen tot uwer eren,
        Ik heb gedaan met blijden geest
        Om vreugd te maken aldermeest,
        Laat ons doch vrolijk wezen
        Op des maaltijd geprezen.
      
    
  