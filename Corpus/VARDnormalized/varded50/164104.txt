
    
      
        Wel dus bedroefde jonk-vrou,
        mijn liefste Lief verheven,
        Waar toe zo groten rou
        Jn het bloeien van u leven,
        Hoe komt dat men u ogen ziet,
        Met traentjes nat, Door groot verdriet,
        Wat leed is u geschied.
      
      
        Jonkman vraagt gij nog dat,
        Wat leed dat mij komt kwellen,
        Gij vraagt na het kundig pat,
        Als veel loose gezellen,
        Of gij mijn schoon voor ogen vleyd,
        Gij hebt agter mijn rug gezeid,
        Jk spotte met de meid.
      
      
        Jonkvrouw het is klappernij,
        Mijn hert dat is gelogen,
        Mijn Lief gelooft dog mij,
        Wilt u traentjes afdrogen,
        Mijn komst geschied op Trouw en Eer,
        Gelooft de klappers nimmermeer,
        Die ons benijden zeer.
      
      
        Jonkman u woorden zoet,
        Ontraden mij het zorgen,
        Dog of u hert is goed,
        Dat is voor mij verborgen,
        Dog zo gij mij bemind Jonkman,
        Zo toond daar een merkteken van,
        Jk ben tevreden dan.
      
      
        Om dat gij brave Vrouw,
        Niet meer behoeft te vrezen,
        Zo zult gij van mijn Trouw,
        Terstond verzekerd weze,
        Daar is mijn hand mijn Lief mijn lust,
        Op trouw word gij van mijn gekust,
        Mijn Engel zijt gerust.
      
      
        Jonkman, nu is mijn hart,
        Van alle druk ontslagen,
        Jk ben bevrijd van smert,
        Adieu bedroefde dage
        Al wat voor deze is geschied,
        Dat ik uit Liefde u toeliet,
        En roert de klappers niet.
      
    
  