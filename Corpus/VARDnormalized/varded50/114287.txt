
    
      
        IK moet het u klagen,
        Ik kan het niet verdragen,
        Dat ik in schyn,
        Helaas een Klop moet zijn.
      
      
        'k Verfoey de gedagten,
        Die mij daar toe bragten,
        Door Paters raad,
        In des bedroefden staat.
      
      
        In plaats van pandanten,
        Van Boten of Kanten,
        Of wit Sattyn,
        Of Felp of Armozijn.
      
      
        Draeg ik een wit kapje,
        Voor het hoofd een zwart lapje,
        Een kraegje grof,
        Een manteltje van stof.
      
      
        Mijn dagelijks werrik,
        Dat is in de kerrik,
        In preek of Mis,
        Dat mij groot hartzeer is.
      
      
        het Is voort neemt uw boekje,
        Weg Klop, naar uw hoekje,
        Ach wat een pijn,
        Is deze staat voor mijn,
      
      
        Als 'k plag te verkeren,
        Bij Juffers, of Heren,
        Aan ieder hand,
        Had ik ras een galand.
      
      
        Ik lachte, Ik zong daar,
        Ik danste, Ik sprong daar,
        Of speelde met de kaart,
        Maar dat heeft hier geen aard.
      
      
        Hoe kon ik zoo dwaas zijn?
        Ik kon tehuis den baas zijn,
        En sleet mijn tyt,
        In Min en vrolijkheid.
      
      
        Als het nog moest gebeuren,
        Een Man zou ik keuren,
        Maar alle hoop,
        Is voor mij op de loop.
      
      
        het Is waar onze Pater,
        Speld somtijds voor Prater,
        Maar zijn gelaed,
        Mij gands niet aan en staat.
      
      
        Gij vrolijke Juffers,
        Gelooft noit geen suffers,
        Maar werd, ten prijs
        Van mijn verdriet, dog wijs.
      
    
  