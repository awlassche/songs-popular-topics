
    
      
        HOort toe gij Kersten zinnen,
        En wilt niet zijn bezwaard,
        Alle die God beminnen:
        Hoe dat Joannes verklaart,
        In het zevenste Kapittel beschreven,
        Hoe Jesus smorgens vroeg,
        Gekomen is in den Tempel,
        Lerende het Volk menig goed exempel,
        Die Pharizeen hadden spijt genoeg.
      
      
        Die Pharizeen kwaad van gedagten,
        Kwamen voor Jesus op dat pas,
        Een Vrouken dat zij bragten,
        Die in Overspel bevonden was,
        Zij zeiden: Meester deze Vrouw is bevonden
        In Overspel, met bozen geschal,
        Dus wilt hier vonnis over geven,
        In Moyses Wet daar staat geschreven,
        Dat men dusdanige stenen zal.
      
      
        Om Jesus te achterhalen,
        Hebben zij dezen list geleid,
        Want hij met zoeten talen,
        Altoos sprak van barmhertigheid,
        Om Jesus te onderzoeken,
        Of hij zoude hebben gezeid,
        Dat men ze zoude stenen,
        Dat was haarlieder menen,
        Dat en waar geen barmhertigheid.
      
      
        Christus de Heer vol waerden,
        Die boog hem neder zaan,
        Ende schreef daar in der Aarden,
        Wat zij zelve hadden misdaen:
        Zij zagen daar in het ronde,
        Op malkanderen algemeen,
        Hoort wat haar Christus oorkonde:
        Die van U, is zonder zonde,
        Die werpt den eersten steen.
      
      
        Hier bij mogen wij bedieden,
        Dat een Iegelijk wel verstaat,
        Zijn Hoveken zelf te wieden,
        Eer hij in een anders gaat;
        En wilt geen vonnisse geven,
        Daar gij zelve in schuldig zijt:
        Want zij zagen daar beschreven,
        Haar misdaad, die zij hadden bedreven,
        het Welk ons het Evangelie belijd.
      
      
        Die Pharizeen gemene,
        Zijn al te zam weg gegaan,
        En lieten daar allene
        Het Vrouwken voor Christus staan:
        Christus al zonder sparen,
        Hij vraagde het Vrouken zaan:
        Waar dat zij waren gevaren,
        Al die haar kwamen bezwaren,
        Al die haar beschuldigd’ gaan.
      
      
        Heeft u Iemand van dezen,
        Heeft Christus dat Vrouwken gevraagd?
        Och niemand Heer geprezen!
        Sprak dat Vrouwken zeer vertsaagd;
        Zo en wil ik U niet verdoemen,
        Sprak tot haar Christus den Heer,
        En dient geen vreemde Afgoden,
        Gaat leeft na mijn geboden,
        En zondigt voortaan niet meer.
      
      
        De barmhertigheid des Heren
        Mogen wij hier bij verstaan,
        Elk die hem zo bekeren,
        Al is hij met zonden belaen,
        Wil hij voort deugdelijk leven,
        Hij werd van Christus bevrijd:
        Maar en wilt geen oordeel geven,
        Daar een ander om zoude sneven,
        Op dat gij ook niet g’oordeelt en zijt.
      
    
  