
    
      
        Weest willekom in dezen tijd,
        Gij Send-Bode des Heren,
        Dat gij tot ons gekomen zijt,
        Doet ons vreugde vermeren,
        Te recht zeid de Schriftuyr met schijn,
        Dat de voeten lieffelijck zijn,
        Van haar die komen spoedig
        Over de Bergen bekwaam,
        Vrede Preken aen-ghenaem,
        Heerlijk ende goedig.
      
      
        Die ons verkondigen het goed,
        De zaligheid verbreiden,
        Die ons toe-komt door Christum zoet,
        Die ‘het heil ons ginck bereiden,
        Deed ons kont maken zijne kracht,
        Dat hij zijn Vijand nam zijn macht
        En eeuwig zal regeren
        Als een Koning, die ook zal,
        Met zijn zeer lieffelijck getal,
        Heerlijk triumpheeren.
      
      
        U boodschap moet worden vruchtbaar
        Door den zegen des Heren,
        Dat wij tezamen de goede maar
        Aannemen met begeren,
        En ons daar in verblijden zeer,
        En onzen tijd na Gods begeer
        Zoeken zo door te bringhen,
        Dat zijnen naam worde geëerd
        En zijn Rijk altijd vermeert,
        Amen wij nu zingen.
      
    
  