
    
      
        Der Goden dwingeland
        En des werelds stoockebrant
        Is met zen vlam en gloed
        Geslopen in het gezicht,
        Van Carinel, en doet
        Elk beven voor zen schicht.
      
      
        Want die haar onverhoeds
        Aanziet, terstond vol gloets
        Tot haar onsteken werd,
        En moet de kleine guit
        Laten zen jonge hert
        Tot offer en tribuut.
      
      
        Recht tegendeel des grijns
        Met slangen vol fenijns
        Omswaddert en beknopt,
        Want wie daar voor verscheen
        Wierd van verstand gesloopt,
        En verandert in steen.
      
      
        Daar hier het ruwste hart
        Knedich en lenig werd,
        Wanneer haar oogjens brand
        Het onversiens ontmoet:
        En leert aan boers verstand,
        Al meed een hoofsche groet.
      
    
  