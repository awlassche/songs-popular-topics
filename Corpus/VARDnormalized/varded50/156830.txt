
    
      
        DOen onze Voor-vaderen in voortijd
        Hier met elkander des kercke bonden.
        Doen deze Kerk eerst werd gewijd
        Sach met haar d'eerste Kerkmis houden:
        Zij kwamen te samen met goed akkoord,
        (Na haar geweten) aanhoren het woord
        Des Heren, alzo het behoordt.
      
      
        Zij baden den Here dat hij in haar
        Syn Rijk, syn Tempel, ook woud op-rechten:
        Zij yverden ijverig met elck-aer,
        Zij zochten te kijven, te klammen, noch vechten,
        Zij dronken, noch kloncken, maar waren aldaar
        Heel zedig, en vredig, en hielden voorwaar
        Zo Kermis alle Iaer.
      
      
        Maar lacy hoe isset hier mede verkeerd!
        Zij zochten den Here syn ere te geven,
        Nu wordt hier God Bacchus gestadig ghe-eerdt,
        Iae alle godloosheydt, en boosheid bedreven,
        Met drinken, en klinken (dat is de manier)
        Met zingen, met springen, en wilt getier,
        Zo houdtmen nu Kermis hier.
      
      
        'tHeeft in voortijden al beter geweest,
        Maar d'oude zeden die schynen versleten,
        Men heeft voorzeker van sulcken Feest
        Van sulcken Kermis niet geweten,
        Daar men zo smoockt, zo koockt, en zo braad,
        Daar men zo gast, en zo brast als een vraedt,
        En Lazarus hong'righ laat.
      
      
        Wat wordt hier al Waar ter markt ghebrocht,
        Daar grote zonde mee word bedreven,
        Dat van de malle Lui wordt gekocht
        Die dikwijls haar leste geld daar om geven,
        Die pronken en pralen, gaan boven haar staat,
        Haar hovaardij die wordt niet verzaad
        Zij heeft noch einde noch maet.
      
      
        Ziet gij veel Goeds in de Kramen te koop,
        Dat gij niet hebt wilt u niet bedroeven,
        Maar denkt wat is hier al goed overhoop
        Dat ik niet begeer, noch niet en behoeve,
        Want wie vernoegd doch rijckkelijck leeft,
        De goede gever een iegelijk geeft
        Al dat hij van node heeft.
      
      
        Leeft gij maar slecht, oprecht, en gerust,
        Laat al de wereld vrij woelen en razen
        En hobben, en tobben zo lang als haar lust,
        Belacht gij met Democritus de dwazen
        Wordt gij als zot dan bespot, en belacht,
        Zegt tot een slot dan, dat heb ik verwacht,
        En toont dat gij het niet en acht.
      
    
  