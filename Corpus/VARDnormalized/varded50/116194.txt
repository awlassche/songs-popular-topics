
    
      
        Men acht van alle mensen
        Gelukkig hem op aard,
        Die vind, na keur en wensen,
        Een vriend, zoo trouw en waard,
        Wiens wijsheid hem ten nut is,
        In alle nood, hoe zwaar;
        Wiens raad, en daad zijn stut is,
        Ook zelfs in doods gevaar.
      
      
        Misschien is die te vinden,
        Schoon nauw van duizend een.
        De trouwst van alle vrinden
        Is onzen Heer alleen.
        Die niet slechs lijfs-gevaren,
        Maar zielen-nood, hoe groot,
        Kan weren; ja bewaren
        In het leven uit de dood.
      
      
        Merk, hoe die Overgoede
        Op aard dit elk voorhiel,
        Die hong’rig van gemoede,
        En dorstig was na ziel:
        Ik ben, zeid Hij, die schenke
        Het brood, dat zielen voed;
        En mild u laav’ en drenke
        Uit des Levens watervloed.
      
      
        Ik ben die Hemel-Zonne,
        Ik ziet mijn stralen uit,
        En elk mijn klaarheid gonne,
        Die het Licht niet buiten sluit.
        Al wie in haren luister
        Zijn treden zet, en richt,
        Die wandelt niet in het duister,
        Maar in des Levens Licht.
      
      
        Noch gaat zijn liefde verder,
        (O Liefde, noit vol-roemd!)
        Als Hij zich onzen Herder,
        En ons zijn Schapen noemt:
        Die onder het geleide
        En van zijn Geest, en Woord
        Ons voerd op des Levens weide,
        En wie zijn stemme hoord.
      
      
        Een Harder, die vol Goedheid
        (Wie slaapt)ons zo bewaakt;
        Dat ons geen wolfs verwoedheid,
        Geen dief, noch moord genaakt:
        Zoo Goed, dat Hij zijn Leven
        Voor zijne Schapen steld,
        Om het Leven haar te geven,
        Vrij van des doods geweld.
      
      
        Doch om des vrucht te rapen
        Hier, en hier na van Hem,
        Zoo moeten wij, als Schapen,
        Ook luyst’ren na zijn stem:
        Geen vreemde stemmen ga-slaan
        Van mens, of wer’ld, die vleid:
        Maar Hem alleen, en na-gaan,
        Zijn Deugd en Heiligheid.
      
      
        Eenvoudig, vreemd van boosheid,
        Onnozel, vol van het goed,
        Geduld, Wraak-en Weer-loosheid,
        Zoet, en zacht van gemoed,
        Vol Ootmoed, Liefd’en Vrede,
        Gelijk in Zijn, en Schijn,
        Was d’Harder: alzo mede
        Zijn Schapen moeten zijn.
      
      
        Gaat in door deze Deure,
        Volg Hem op het deugde-spoor,
        Zijn Staf uw hoofd opbeure,
        Flaauw niet, gij raakter door:
        Zoo dat, als gij dien in-slaat,
        (Zoo Goed is die u mind)
        het Zij dat gij uit of in-gaat,
        Uw ziel haar weide vind.
      
      
        O Harder onzer Zielen,
        Bewaar uw Lamm’ren kooy,
        Laat haar geen Wolf vernielen,
        Steeds hong’rig na een prooy.
        Ach! hoedze, Heer, behoedze
        Van deugds afpadigheid;
        Met geest’lik voedsel voedze
        Op het pad der Zaligheid.
      
    
  