
    
      
        OCh kost ik nu ten vollen togen,
        dat nooit aenschoude ‘smenschen ogen,
        Dat niemants hert en heeft bedacht,
        Dat nooit ter wereld kwam ter oren,
        De vreugden van Gods uitverkoren
        Soud’ ik verbreiden naar mijn macht.
      
      
        Ik die ten hemel ben gekomen,
        Die het nu beproef, en heb vernomen,
        Kan kwalijk zeggen al die vreugd,
        Dan zal een deel daar af verhalen,
        Dat gij, o mensen, ook zoudt talen,
        Tot des hemels baan, en tot de deugd.
      
      
        Veracht ter wereld, en verstoten,
        Ben nu met blijdschap overgoten,
        In God gheniet’ ik alle goed:
        De armoede zwaar, en bitter zuchten,
        Ancxt, pijn, en rouw, die zijn ghevluchten,
        Met al des werelds tegenspoed.
      
      
        t’Verstant dat diep zocht te doorgronden
        Al wat in wijsheid is bevonden,
        Heeft nu genomen zijnen stand:
        En zonder spiegel oft bedeksel,
        Bemerkt Gods wezen, des vreughdts verweksel,
        Der zielen lust, en hoogste pand.
      
      
        Met blijdschap is vervult mijn wille,
        Die God bemint gerust en stille,
        Die buiten hem niet en begeert:
        Maar lieffelijck zonder verdrieten,
        Zal eeuwelijk zijn vreugd genieten,
        En loven hem, want hij is het werd.
      
      
        Al Gods wel-daden groot van machten,
        Doorlopen vrolijk mijn gedachten,
        En maken boven maten blij:
        Met ongemeten vreugd van binnen
        Zijn ook ontsteken mijn vijf zinnen,
        Van alle smert en droefheid vrij.
      
      
        Mijn oren, die Gods woord aenhoorden,
        Die dik aenhoorden schamper woorden,
        Die horen nu zeer zoet geklank:
        Och wat al vreugden haar omringen,
        Als de engelen en Maagden zingen,
        Alleluya den nieuwen sanck!
      
      
        Die dorst en honger heb geleden,
        Ben nu verzaad met vrolijckheden,
        Dat ik van vreugde schier bezwijk:
        Voor mijn gebroken slaap en ruste
        Drink ik de beke der welluste,
        En rust in God zeer lieffelijck.
      
      
        Mijn tranend’ ogen, nat van schreien,
        In God t’aenschouwen haar vermeien,
        En nemen daar in haar gerief.
        Nu heb ik vonden, en zal houwen,
        Welk ik zo dikwijls zocht t’aenschouwen,
        Mijn God, mijn Heer’, mijn liefste lief.
      
      
        Hoe grote zoetheid is verborgen,
        O Here, die met vrees en zorgen,
        V mint en dient tot sijnder tijd!
        O blijdschap zoet! o vreugd des herten!
        Wat schaedt mij nu veel droevig smerten,
        Dat mij maakt vrolijk en verblijd?
      
      
        Der Engh’len choor, d’Apost’len scharen
        Belijders Gods, en Martelaren,
        En ‘theerlijck heir der Maagden rein,
        Zijn mijn me-borghers en gezellen,
        Och wat tonge zoude dog vertellen,
        Dat ik geniet in des hemels plein?
      
      
        Dus mensen die noch lijdt ellende,
        Peyst neerstigh op u laatste einde,
        Daar God u toe-geschapen heeft:
        Want niet is weerdig al dit lijden,
        Gheleken bij het eeuwig verblijden,
        Dat God zijn uitverkoren geeft.
      
      
        Heeft Christus zelf zijn lijf en leven
        Voor ‘shemels eeuwig vreugd gegeven,
        Gelijken prijs daar ook voor telt.
        Zo veel gij telt, zo veel is het weerdig:
        V zelven geeft, gij krijgt het veerdig:
        Want ‘tHemel-rijck dat lijdt geweld.
      
    
  