
    
      
        Te Jericho zat
        Eens enen Blinde-man,
        Die aalmis bat,
        En Jesus kwam daar an;
        Als hij de Schaer,
        Die toen hem ging voorbij,
        Wierde gewaar,
        Wat is dat, vraagde hij?
      
      
        Zij zeiden het,
        Dat Jesus daar passeert,
        Van Nazaret.
        Dus riep hij met begeert',
        Ontferremt u,
        O Iesu Davids Soon,
        Over mijn nu,
        Uw goedheid mijn betoon.
      
      
        Sommige van
        De voorloopende Schaer,
        Zeiden, stil man,
        Houdt op van uwe misbaar:
        Maar dies te meer,
        Heeft hij om luid gekermt,
        Iesu, o Heer,
        U minder togh ontfermt.
      
      
        Jezus stond stil,
        En zeid, brengt hem bij mij.
        Den Meester wil
        U hebben, zeggen zij,
        Weest nu te vreed',
        Staat op, en nu wel hoopt.
        Hij smakt zijn kleed,
        En vlijtig tot hem loopt.
      
      
        Als hij kwam bij,
        Heer Jezus van hem vraagt,
        Wat is het dat gij
        Begeert, waarom gij klaeght?
        Dat ik het licht
        Mag zien, geeft hij bescheid.
        Doet op het gezicht,
        Heer Jezus tot hem zeid.
      
      
        Uw geloof geeft
        Aan u gezondigheid:
        En hij straks heeft
        Gezien met goed bescheid,
        En volgden hem,
        Al lovende den Heer,
        Met luider stem
        Gaf hij aan God de eer.
      
      
        Dus ieder een
        U looft, o Jesu goed,
        Van al het geen
        Gij aan de mensen doet;
        Ons blind gezicht
        Der zielen, bidden wij,
        Ook eens verlicht,
        Dat wij u loven blij.
      
    
  