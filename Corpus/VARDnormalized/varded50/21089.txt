
    
      
        HEt is een oud gewoond,
        Als twee Gelievers worden t'saem gepaard,
        Dat elk hem jonstigh toont,
        Haar g'luck te wensen na der liefden aard.
        Den een wenst dit, den ander dat,
        Tot goed van het Paar, elk wenst schier wat.
      
      
        Dies ik ook (t'wijl gij nu
        Treedt in den Echt, o Bruygom, met u Bruid,
        Mijn gonst betoon aan u,
        En stort op u mijn goede wensen uit:
        Ik wens dat dezen uwen Staat
        Gedy tot uwer zielen baat.
      
      
        En dat gij beyd' vernoegd
        Staegh bruycket tot u heil en zaligheid
        Al het geen u God toe-voegt,
        Op dat u paring loflijck wordt verbreydt;
        En dat Gods heyl'ge zegening
        V g'luckigh maakt in alle ding.
      
      
        Voor het slot, vereende Twee,
        Wens ik dat staegh des u begonnen stand
        Met liefd', eendracht en vree,
        Door-vlecht mag zijn, tot enen hechten band,
        Als dan zal twist noch hapering
        Verstoren u vereniging.
      
    
  