
    
      
        Rechtvaardig zydy Heer,
        En bill’k zijn all’ uwe wegen
        Den enen geefdy eer
        En de ander gundy zegen
        Door lijdzaamheid van moede
        Want die God lieft, behoeft
        Niet anders als de roede
        Daar deur hij werd beproefd.
      
      
        Het bleek wel eertijds aan
        Tobias Gods beminde:
        Die na zoo veel weldaen
        Den Hemel liet verblinden.
        Niet dan om hem te kronen
        Met palmen van geduld;
        End’ als in het vier te tonen
        De glans van zijn verguld.
      
      
        Dus prouft des Heren hand
        Noch op den dag van huiden
        Wel mennigmael de stand
        Van d’alderbeste luiden.
        En laat die hen verdrukken
        Met list en met geweld,
        De kans alom gelukken
        Te huis, te hof, te veld.
      
      
        Maar dat zich de tyran
        Daar over niet en romme.
        Noch ook de goede man,
        Tot geen wanhoop en komme.
        Na dien hier op der aarde
        Den Goddelijkke raad,
        Nu voorspoed, nu omwaerde,
        Doedt hebben goed’ en quaed’.
      
      
        Iae Godes milde zucht,
        Om zijn gerecht te tonen,
        En liet nooit aardse tucht
        Met aerdsgenot te lonen:
        Aan mannen ofte wijven;
        Die, mids haar ongeloof,
        Versteken zullen blijven
        Van d’Hemelrijkse proof.
      
      
        Des liet hij, zoo men weet,
        Wel eer de Stad van Romen
        Een magt zoo wijd en breed,
        Te Zee, te Land, bekomen.
        Het was de goede orde,
        Die voor haar Republijk,
        Bij Gode, het pad bespoorde
        Tot een zoo groten Rijk.
      
      
        Zelfs ook de rijke wrek,
        Helaas! om dat hij lijden
        Most jammer en gebrek,
        Een eeuwigheid van tijden.
        Had, zoo wij kunnen merken
        Uit Lucas, hier van dan
        Voor weinig goede werken,
        Zijn rijke schat ontfaen.
      
      
        Ach een gering profijt!
        Wie zou d’het de arme mensen
        Voor een zoo korten tijd
        Wangunnen, of verwensen?
        Na dien zij zullen derven
        Daar voor, de hoogste vreugd:
        Die niemand en kan erven,
        Als deur geloof en deugd.
      
    
  