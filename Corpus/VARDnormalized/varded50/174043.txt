
    
      
        DE spaarzaamheit is nut, voor die begint te winnen,
        Ook reden en verstand, want wat men mag verzinnen
        Wanneer men niet en spaart, en zich tot kwisten stelt,
        Men blijft in het onderspit dat ons gedurig quelt.
      
      
        Maar als die nutte twee, die tochten overwinnen,
        Dan stellen wij ons vast, en tot geruste zinnen,
        het Verkwisten vint geen plaats, het geld werd opgeleit,
        En het komt niet uit de kas, dan tot zijn nuttigheit.
      
      
        Maar als het verkwisten heerscht, en ons komt overwinnen,
        Dan stellen wij ons los, en tot ontruste zinnen,
        Bedijen heeft geen gront, het geld dat gaat van kant,
        Aan dat onnodig is, en laat een droeven stand.
      
      
        Op tijd en stand gelet, dat doet het nutte kiezen,
        Maar wie niet in een ziet, die zal het licht verliezen,
        Hij wikt niet zoo het eist, wat eist gedaan of niet,
        Zoo dat hij licht vervalt, tot jammer en verdriet.
      
      
        Het aardse hangt ons aan, daar toe wij licht vervallen,
        Maar die zich meester is, die wacht hem van het mallen,
        Hij mijt het minste ding, dat hem ondienstig is,
        Waar door hij overwint, en stelt naast God hem wis.
      
      
        Dit kan de mens zoo doen, geen sterker wordt bevonden,
        Als die zich meester is, en gaat op zulke gronden;
        Want die hem mijt van het minst, die komt niet tot het meest,
        Waar door hij wordt zoo vast, dat hij geen afval vreest.
      
      
        Gewoonte en de tijd, die doen ons als verkrachten,
        Ziet daarom op het begin, op dat gij u moogt wachten
        Van het gene u bestrijt, en u bekoring geeft,
        Want die dan niet verwint, licht overwonnen leeft.
      
      
        Hij werd een onderdaan, van die zijn tochten drijven,
        De reden vest hij niet, maar wil gedurig blijven
        Aan het geen de lust aanbiet, en volgt zoo tot zijn quaat,
        Veel ongerijmtheit in dat klagen doet te laat.
      
      
        Maar die veerziende is, en daar na stelt zijn leven
        In dat ten goede is, die werd daar door verheven,
        Hij zoekt zijn lust in God, na dat hij het hem toevoegt,
        En wat hij steeds betracht, is om te zijn vernoegd.
      
      
        Al wat het schepsel raakt, dat tracht hij af te sterven,
        Hij weet dat aardse lust, of rust niet kan verwerven,
        Dat troosten kan de ziel, maar dat het is de Heer,
        Door Jezum zijnen zoon, die toekomt lof en eer.
      
    
  