
    
      
        Mens wilt bepeysen,
        Als gij gaat nemen u vermaak
        Uwe leste reize,
        En hoe dat ook de minste sak
        Voor God hier niet en is verborgen;
        Mengelt uwe vreugd
        Altijd met deugd,
        g'Hebt genen morgen.
      
      
        Peyst op het oordeel,
        Hoe schrickelyck het daar zal gaan,
        Niemand heeft voordeel,
        Elk zal syn vonnis daar ontfaen:
        Hebt gij dan goed, oft kwaad bederven
        Daar van zal God
        Op enen bot
        U looningh geven.
      
      
        Kwaamt gij te dalen
        Door uwe zonden in de hel,
        Wie kan verhalen
        Wat ancxt, wat pijn, wat droef gestel
        U dit sou zijn, die cont verwerven
        Voor eeuwighelyck
        In het Hemels rik
        De schoonste erven.
      
      
        Wilt niet wanhopen,
        Den hemel is voor u bereid,
        Hij staat wyt open,
        Behert hier uwe zaligheid;
        Gij zult haast uwen God genieten;
        Hebt goeden moet,
        En laat het goed
        U nooit verdrieten.
      
    
  