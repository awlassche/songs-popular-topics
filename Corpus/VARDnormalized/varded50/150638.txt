
    
      
        Mijn hert, van ijdel dunken rein,
        Door Eygenkundes kracht geplet,
        En in zijn laagheid vast gezet,
        Is in en bij hem zelven klein.
      
      
        Mijn hert en stouwt den voet niet aan
        Om, onbezind en radeloos,
        Verlokt door een verradigh Broos,
        Te grote gangen te bestaan.
      
      
        Mijn hert en verght de oge niet
        Dat zij, haars staats vergetelijk,
        Stout-stralend’ en vermetelijk,
        Naar al te hoge dingen ziet.
      
      
        Mijn minder acht ik niet gering:
        Mijn meerder wijk ik gaern het pad.
        Nooit heb ik mij onheus gehad
        Of bats getoond in enig ding.
      
      
        Gij weet, Heer, dat ik waarheid zeg;
        En, recht als ’tnieuw-gespeende kind
        ’tHert aan de lieve Moeder bindt,
        Mijn gantse ziel-lust op U leg.
      
      
        Een kindtjen, dat, vers af-geweerd,
        Van het Zapjen daar men eerst door leeft
        ’tGedenck noch niet verloren heeft,
        Maar staegh en graag van hetzelve geert:
      
      
        ’tOnnoosel dier, wat wil’t? wat sal’t?
        De Moeder is het daer’t na verlangt;
        De Moeder, daer’t alleen aan hangt,
        Na steent, na weent, na reikt, na valt.
      
      
        De domm’ Natuyr uyt’t haar verstand,
        En drijft het teere hertjen aan,
        En doet de lusjes derwaarts gaan
        Daer’t zich te voren best bevandt.
      
      
        Alzo, mijn God, bevind ik mij.
        Met al mijn zinnen en gemoed
        (Als ’tKindtjen aan zijn Moeder doet)
        Zoek ik mijn heul alleen aan dij.
      
      
        Aan Dij: die mij ter eren brengt,
        Bestort met allen overvloed,
        Vertroost, verkwikt, beschermt, behoed,
        Met Konings-staf en kroon beschenckt.
      
      
        Aan Dij: door wien ik ’tlicht bekenn’,
        In wien ik lef en mij verrep,
        Van wien ik heb al wat ik heb,
        uit wien ik ben al wat ik ben.
      
      
        Welaan, Gods uitverkoren schaer,
        Mijn Lantslie’die uwe afkomst telt
        Van Israel den vromen Held:
        Ziet hoe ik doe, en volgt mij naar.
      
      
        Nadien’t al Gods is wat er is,
        En hij ’tgenot van alle goed
        Bescheren en vergunnen moet,
        En weren ramp en kommernis:
      
      
        Laat God, laat God, laat God alleen,
        Laat God alleen dan (hetzij hoe’t gaat)
        Vw’ troost zijn en uwe toeverlaat
        Van nu in aller eeuwiche’en.
      
    
  