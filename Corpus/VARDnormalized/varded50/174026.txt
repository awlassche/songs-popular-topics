
    
      
        BEscheidentheit die is een deugd
        Die doet den mense goed,
        Den pleger maakt het zeer verheugt
        Door stilte in het gemoet;
        Want vrede kleeft
        Aan die dit heeft,
        Schoon het quaat geduidet wiert
        Om dat onschuld
        Ons geeft geduld,
        Door dat men zich bestiert.
      
      
        Maar voor bedagtheit tot dit werk
        Dat is den mense nut,
        Om dat hij zich als met een perk
        Van onmaat houdt beschut,
        In woord of daad
        Doet hij zich baat,
        Hij spreekt of zwijgt naar tijd;
        Ook doet hij niet
        Als tijd gebiedt,
        Zoo dat hij leeft verblijd.
      
      
        De reden houdt hij tot een baak,
        Hij hoort die gaarne aan,
        En kiest daar uit een nutte zaak
        Die op zijn gront kan staan;
        het Zij of het is
        Op het ongewis
        Van dien het kwalijk duidt;
        Maar het is hem goed
        In wat ontmoet,
        Hij maakt een goed besluit.
      
      
        Zoo iemand van hem reden eist
        Hij is daar toe gereed,
        Hij zeit niet als het geen vereist,
        En wacht hem van onleet;
        Hij merkt het aan
        Wat kan bestaan,
        Na dat de tijd of mens
        Het dienstig is,
        En gaat gewis,
        Daar door hij krijgt zijn wens.
      
      
        Schoon dat hem treften onbescheit
        Hij vaart niet daarom uit,
        Zijn doen bestaat op goed beleit
        Dat vrede geeft tot buit.
        De toorne kan
        Niet aan die man
        Die zulken regel heeft,
        Zoo dat het verstand
        Niet wordt vermant,
        Maar lichten van hem geeft.
      
      
        Op reden staat hij vast gebouwd,
        Zoo dat hij is bevrijd,
        Te doen het gene dat berouwt,
        Want hij verwint de strijd.
        Hij laat niet in
        Tot ongewin
        Dat hem ontgronden zouw,
        Mits goed beleit,
        Hem heeft bereit
        Te houden uit berouw.
      
      
        Dit maakt hem dat hij overtuigd
        Die kwalijk was gezind,
        Zoo dat hij zich als voor hem buigt
        En van zijn quaat verwint;
        Wie dat zoo doet
        Die doet hem goed,
        En is Gods vriend geacht;
        Geeft mij dit Heer,
        Die met begeer
        Na zulken leven tracht.
      
    
  