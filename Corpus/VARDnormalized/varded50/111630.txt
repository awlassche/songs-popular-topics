
    
      
        O Jesus! grote opper-here,
        Die aan zo menig hulpe bod!
        Dat sig Uw ore tot mij kere,
        Ik wil U klagen mijnen nood!
      
      
        'k Vind in mij, nog veel ijdelheden,
        'k Vind mij beklemt van vreemde macht;
        'k Kan menigmaal niet voorwaers treden,
        Schoon ik gestadig wil, en tracht.
      
      
        Ik worde dikwils tegen wille,
        Nu hier, dan daar, geslingert in;
        En voer niet uit, zo blyd', en stille,
        Het goede, dat ik wel begin!
      
      
        Ik zitte somtijds als gebonden,
        Als ik naar vrijheid sugtend' ben:
        Ik raak verstrooit door eigen vonden,
        In plaats, dat ik m' aan U gewenn!
      
      
        Wil ik mij oefenen, en dwingen,
        Ik vorder weinig! of, daar toe
        Komt de eigenheid, in vele dingen,
        Sig mengen, als ik s' yv'rig doe!
      
      
        Ik vinde mij vaak innig bange!
        Dies ik om Uwe hulpe smeek!
        Het valt mij menigmaal zo lange!
        O dat Uwe kragt dit jok verbreek'!
      
      
        Ach wanneer! wanneer! zal het wezen,
        Dat GIJ mij uit die banden leid'!
        Ach wanneer zal eens syn genezen,
        Die breuke, die mij van U scheid'!
      
      
        Aanvaard' mijn herte! het wil sig geven
        Voor eeuwig U ten eigendom:
        Ik wil mij zelf niet langer leven,
        Dies bidd' ik, Here JESUS, kom!
      
      
        Neem mij geheel voor U ten eigen:
        Uw welbehagen mij regeer'!
        Uwe kracht doe alles in mij neigen,
        Het valle voor Uwe voeten neer!
      
      
        Verbreek in mij het eigen-leven,
        Ik geef het als in Uw gericht:
        Och! dat ook het minste tegenstreven,
        Vertere voor Uw aangezicht!
      
      
        Wilt uwen Troon in mij bereiden,
        Kom met Uwe goeden Geest tot mij!
        Uw OOG, en HAND mij voorts geleiden!
        O! dat ik gants de Uwe zij!
      
      
        U toch alleen, behoort die Woning:
        Vercier s' eens zo met heiligheid;
        Dat s' aan U, als haar HEER, en KONING,
        Ter woning zij in de eeuwigheid!
      
    
  