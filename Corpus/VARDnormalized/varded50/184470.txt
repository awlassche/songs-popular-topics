
    
      
        Jezus, Godd'lyk Lam!
        Wien aan des Kruices stam
        Onze zond' en jammer griefde,
        Eeuwig dank zij uwe Liefde,
        Die aan des Kruices stam
        Wierd ons Offerlam.
      
      
        Uwe Liefde-gloed
        Sterkt ons moed en bloed,
        Als Gij, met genaade-blikken,
        Ons aan uwe borst komt drukken,
        Maakt ons wel gemoed,
        Uwe Liefde-gloed.
      
      
        Waare Mens en God,
        Troost in nood en dood,
        Gij zijt darom Mens geboren,
        Te verlossen het geen verloren,
        Door uw bloed en dood,
        Waare Mens en God.
      
      
        Held uit Davids Stam,
        Uwe Liefde-vlam
        Allen kommer van mij weere,
        Dat de wereld mij niet deere,
        Schoon zij mij is gram,
        Held uit Davids stam.
      
      
        Grote vredevorst,
        Hoe heeft u gedorst
        Naar der Mensen heil en leven;
        Als g' u in den dood gegeven,
        Als Gij riep: mij dorst,
        Grote vredevorst.
      
      
        Geef dan uwen vreê,
        Ons, en allen mee,
        Die U, Heer', als Liefde kennen,
        En zich tot uw Volk bekennen,
        Geef die uwen vreê,
        En ons allen mee.
      
      
        Nu dan houd' ik mij
        Eniglijk aan dij;
        Nimmermeer zal ik u laaten,
        Maar U in het Geloof omvaten;
        In het geloof aan dij
        Leev' en houd ik mij.
      
      
        Als ik wenen moet,
        Zal uwe traanen-vloed
        Nu de mijne ook geleiden,
        En mij tot uwe wonden leiden,
        Dat mijn traanen-vloed
        Zich haast stillen moet.
      
      
        Als ik mij daar bij
        Wederom verbly,
        Verblydt Gij u van gelijke,
        Tot ik in uw Koninkrijke,
        Aller traanen vrij,
        Mij met U verbly.
      
      
        Hier door spot en hoon,
        Daar de Ere-kroon,
        Hier in hopen en geloven,
        Zien en hebben komt hier boven,
        Want de Ere-kroon,
        Volgt op spot en hoon.
      
      
        Jesus help dan mij,
        Dat ik, vrij en blij,
        Alles door U overwinne,
        En dat ik altijd bezinne,
        Hoe in het lijden Gij
        Overwon voor mij.
      
    
  