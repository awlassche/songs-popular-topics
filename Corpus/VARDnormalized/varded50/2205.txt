
    
      
        OP vergoode Sang-godesse
        Trek een andere vaarse-lijn,
        Volg de nieuwe minne-lesse
        In de school van Celestyn.
        Celestyne jong in jaaren
        Eyst alleen haar lof-gedicht,
        Celestyne in de aaren
        Van een Minnaar vlammen sticht.
      
      
        Celestyne, mijn Godinne,
        Celestyne mijn begeer,
        Celestyne gij doet minne'
        Uwe Schoonheid, Deugd en Eer.
        Schoonheid, die met volle gaaven
        Op uw wezen leit verspreid;
        Een gewenste minne-haaven,
        Daar Kupido zelf om vleyt.
      
      
        Souw haar Deugd geen Liefde kweken?
        Haare Deugd, die als de Zon
        Goude straalen op kon steken,
        En mijn brein verlichten kon.
        Haare Deugd zo hoog in waarde,
        Haare naam onsterflijk maakt;
        Die met zulk een Engel paarde
        Is den Hemel half genaakt.
      
      
        Souw de Eer van Celestyne
        Die den Amstel luister geeft,
        Mij niet doen om Liefde quijne,
        Die haar oog begunstigt heeft?
        Zij die kuis en trow van harten
        Dood en Leven dwingen kan,
        En oprechte Minnaars smarten
        Neemt uit medelijden an.
      
      
        Lef dan lang o praal der Maagde',
        Groei in Schoonheid, Deugd en Eer,
        Eeuwig gij mijn ziel behaagde,
        Die gij eygent meer en meer.
        Was ik bij u, met Tien kussen
        Zwoer ik dit om eigendom:
        Neem dit kusjen ondertussen
        In gedachten tot ik kom.
      
    
  