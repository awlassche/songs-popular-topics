
    
      
        Terwijl mij van mijn Herderin,
        Die poezelige meid,
        De strenge en wreede Schik-Godin,
        Dus onmedogend scheid.
        Schrei ik mijn vuur ten ogen uit,
        Ik treure dag en nagt:
        Daar niets mijn teere zugtjes sluit,
        Noch droeve Minneklagt.
      
      
        Of ik haar schoonheid mij verbeeld
        En roem de goede Goon,
        Die gunstig hebben uitgedeeld
        Aan haar PANDORA'S schoon.
        Het stild mijn nare smerten niet:
        Mijn zielverteerend vier,
        Mijn pijn, mijn droefheid, mijn verdriet
        Verminderd niet een zier.
      
      
        Dan denk ik in mijn grootste pijn,
        Wat of mij Lief nu maakt;
        Zou zij wel bij een ander zijn,
        Wiens min heur hartje blaakt!
        Zou zij haar trouwen Filibert
        Wel zetten op den schop?
        Zou zij ondankbaar wel haar hert
        Een and'ren dragen op?
      
      
        Neen, het is onmogelijk, denk ik weer
        Dat mij haar ontrouw blyk':
        Zij is zoo licht niet als een veer,
        Zij mind mij kuischelyk.
        Haar hertje is aan het mijn verpand,
        Ik ben haar Levens Lust.
        Daar op heb ik haar schone hand
        Nog onlangs eens gekust.
      
      
        Dus onderhoude ik mij van haar,
        Die zuiv're wellust bron.
        Ach dat ik zo gelukkig waar,
        Dat ik't haar zeggen kon,
        Wat helpt het mij, dat ik dus denk
        Aan haar in mijn verdriet,
        Dewijl mijn oog haar oogenwenk
        Nog lieve kaakjes ziet.
      
    
  