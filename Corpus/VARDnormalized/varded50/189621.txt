
    
      
        PRille Fillis fier en schoon,
        Allerschoonste maagdekroon,
        Puikje van de Herderinnen,
        Die mijn jong en teder hart,
        In het net der min verward,
        Hebt betovert, met mijn zinnen.
      
      
        het Lust mij uitgelezen Maagd,
        Wien mijn zieltje liefde draagt,
        Met mijn veldfluit, onder het zingen,
        Neergezeten op het gras,
        Bij des heldre waterplas,
        Uw te melden wondre dingen.
      
      
        'k Ken geen wonderlyker zaak,
        Zuur en zoet, smart en vermaak,
        Dan de liefde vol vermogen,
        Wie kan hare schigt ontgaan?
        Alles is haar onderdaan,
        Neergeblixemt van twee ogen!
      
      
        Kan een Aartsmonarg, hoe hoog,
        Opgestygert, in elks oog,
        Wel de tedre min ontwijken,
        Allexander kust het schoon
        Van een dappere Amasoon,
        In het gezicht van duizend rijken.
      
      
        Kan een kreismaan wel de min
        Gants ontwijken trots van zin?
        Neen Held zansom, hoe in kragten,
        Die wel duizend Filesteen
        Met een ezels kakebeen,
        In een oogenblikje slagten.
      
      
        Valt, bezielt van tedre min,
        Schone, Delies armen in,
        Niemand kan op vrijheid hopen,
        Schuil vrij in de wijsheid bron,
        D'allerwyste Zalomon
        Kon haar schigten niet ontlopen.
      
      
        Zelf de boer die swoegt en zweet,
        En zijn levenstyt besteet,
        Aan de ploeg, en al zijn kragten,
        In den arrebyd verslyt,
        Moet, op het zien van ene Mydt,
        Mee van tedre min versmagten.
      
      
        het Zijn de Mensen niet alleen,
        Die, met smeken en gebeen,
        Zoetste zoet der min betragten,
        Neen het gediert, hoe wreed van aard,
        Wordt door hare kragt herbaart,
        Zelfs de vog'len op hun schagten.
      
      
        Zelfs de vissen in de zee
        Voelen het vuur der liefde mee
        In de zilte stromen branden,
        Bloem en plant en voedzaam kruid,
        Zoeken mede naar zijn Bruyt,
        Ja zelfs in de kouste landen.
      
      
        En gij fillis hebt de min,
        o Gezworen vijandin
        Van de liefden! afgezworen,
        Waar vervoerd de drift u toe?
        Zegt bevalge schoonheid hoe
        Zijt gij tot die daat geboren?
      
      
        Schoon gij daaglyks in het wout,
        Waar het gedierte bruiloft houdt,
        Ziet de Mus van min versmagten,
        Gij, o Wreede! Slaapt alleen,
        En gij laat mij in geween,
        Slijten mijne levens kragten.
      
      
        Keer mijn Lief, ei keer te rug!
        Toon u nimmermeer zoo stug
        Om de tedre min te kussen,
        Op het echte huwlyks bet,
        Dat in het minst uw kuisheid smet,
        Wil mijn tedre vlammen blussen.
      
    
  