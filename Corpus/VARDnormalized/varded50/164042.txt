
    
      
        DE Wereld komt mij als een Beest
        Te voorschijn in gedachten,
        Dat lang genoeg te weyd geweest,
        Gereed is om te slachten.
      
      
        Dies wil ik nu eens met mijn Pen
        Zijn ruygen huyt afstropen,
        En dan ten besten als ik ken,
        Zijn binnenste doen open.
      
      
        Dit Beest is reed'lijck wel gevleyscht,
        En geeft goe spijs te smaken,
        Dat is al het geen Natuur vereyscht,
        Tot nooddruft, en vermaken.
      
      
        Dan heeft het noch een smerig Vet,
        Geacht voor Leckeryen,
        Dat is de wellust, die besmet
        Al die daar in verblyen.
      
      
        Daar bij komt noch een hittig bloed,
        Verspreid door al de Aren:
        Dat is de Gramschap, die verwoed
        Sleghs wrekend wil bedaren.
      
      
        Nu dientmen vorder van dit Beest
        Des reghels noch te weten:
        Men moet het eren, als men leest
        Dat Isr'el heeft gegeten.
      
      
        Dat Volk heeft haar met het Vleys gevoet,
        Na het bevel van Gode:
        Maar het smerig vet, en het hettigh Bloed
        Was haar van God verboden.
      
      
        Dat is door een Figuur gezeid,
        Dat God ons doet gebieden,
        Te nutten de nootsaeck'lijckheydt,
        Maar Lust, en Toorn te vlieden.
      
    
  