
    
      
        O Magdalena drooght-af uwe tranen,
        Aanschouwt met blydtschap dezen zoeten dag:
        Hij is verrezen naar s'Engels vermanen,
        Die van te voren hier begraven lag.
        Uwe beminden heeft victori',
        Uwen Jesus is in glori',
        Hij brengt voor al eeuwigheid
        Aan ons de saeligheydt.
      
      
        Die gij gezien hebt zo veel pijnen lijden,
        Die heeft gestort voor ons syn dierbaar bloed;
        Is uit den druk gekomen tot verblijden,
        Treedt Duivel, Hel, en Dood nu met den voet.
        Uwe beminden heeft victori',
        Uwen Jesus is in glori',
        Hij brengt voor al eeuwigheid
        Aan ons de saeligheydt.
      
      
        Eer dat de Zonne gaf haar gulde stralen
        Is syn klaar blinckend' Lichaam opgestaan:
        Om zo de mensen naar des Hemels zalen,
        Te openen de lank-gewenste baan.
        Uwe beminden heeft victori',
        Uwen Jesus is in glori',
        Hij brengt voor al eeuwigheid
        Aan ons de saeligheydt.
      
      
        Stilt dan uwe zuchten, stilt uw droevig treuren,
        Toont in des vreugden ook een blij gelaat:
        Van dag zal u dat zoet geluk gebeuren,
        Van hem te zien, schoon als den Dageraad.
        Uwe beminden heeft victori',
        Uwen Jesus is in glori',
        Hij brengt voor al eeuwigheid
        Aan ons de saeligheydt.
      
    
  