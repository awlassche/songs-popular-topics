
    
      
        VErwaende Hof met al u mommery,
        Dat ons verblind door uwe zotternij:
        Als gij komt treden met u sleep
        Van wonderlijk fatsoen en greep:
        Van nieuwe snof gij zwiert en klinckt,
        ‘Maar het is geen goud al wat er blinckt.
      
      
        Gij toont u mild, en wonderlijk beleeft,
        V courtosy aan niemand voordeel geeft:
        Wanneer gij lacht, dan bijt gij snel,
        Wanneer gij vleyt, dan grauwt gij fel,
        Gij loert op buit wanneer gij zingt,
        ‘Dus is het geen goud al wat er blinckt.
      
      
        Al wie u volgt, die vint zich zeer verdwaald,
        Hij soeckter eer, eilaas! hij schand behaelt:
        Hij soeckter lof het is er niet,
        Hij soeckter dank hij krijgt verdriet.
        Het Hof de goe ten kwade dwinght:
        ‘Dus is het geen goud al wat er blinckt.
      
      
        Het gaept altijd en loert op vreemde buit,
        En stroopt den mens het vel en kleeders uit:
        Haar recht is onrecht en verkeert,
        Qua toeverlaat het ieder leert:
        En die het vertroost die zucht en wringht:
        ‘Dus is het geen goud al wat er blinckt.
      
      
        De Staat-zucht, en de Gierigheid daar bij,
        Geweld en Roof die hebben heerschappij,
        Het sterke geld maakt zelf een Wet,
        De zwakke hangt en blijft in het net.
        Om Recht te gaan men schandig hinckt:
        ‘Dus is het geen goud al wat er blinckt.
      
      
        ‘Gelukkig waar Gerechtigheid in het land,
        ‘In een vroom Hof behoud de overhand:
        ‘Waar arm en rijk heeft even veel,
        ‘Daar het blinde Recht geeft elk zijn deel:
        ‘En waar de Trouw en Waarheid klinckt,
        ‘Daar isset goud al wat er blinckt.
      
    
  