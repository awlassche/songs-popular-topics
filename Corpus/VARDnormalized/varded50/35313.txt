
    
      
        Ik groet u alder-liefste mijn,
        Mits wij al van een ambacht zijn,
        Want ik ben een schoen-lappers soon,
        Den pek-draad moet ik trekken,
        En gij een snyers dochter schoon,
        Gij moet de naelde lekken, altijd,
        Gij moet de naelde lekken.
      
      
        Ik vindt mij ge-affronteert,
        Omdat gy-lied' met pek saudeert,
        Schoen-lappers zijn van slechten staat,
        Met bedelaers verkeren,
        En de snyers g'heel delicaat,
        Zij zijn van het schuim van heren, mijn vriend
        Zij zijn van het schuim van heren.
      
      
        Liefste verfoeyt mijn ambacht niet,
        Een sneyer is een deugeniet,
        Sneyers zijn kalaerts allegaar,
        Die ieder een bedriegen,
        Het kan al door de oge van de schaer,
        Dat zij behendig krijgen, te gaar,
        Dat zij behendig krijgen.
      
      
        Schoen-lappers deugen niet een stront,
        Zij knouwen het pek met hunnen mond,
        Voor al de lappers van de stad
        'K en gave niet een blancke,
        De bank bepeckt met pek aan het gat,
        Laten veel vuyle stancken, te gaar,
        Laten veel vuyle stancken.
      
      
        De sneyers staan mij ook niet aan,
        Van luizen zijn zij stijf gelaen,
        Som die gaan netjens opgezet,
        Maar hebben het haar vol neten,
        Op strate schijnen s' een cadet,
        Maar hebben te huis geen eten, het is kwaad,
        Maar hebben te huis geen eten.
      
      
        Schoen-lapper zwijgt gij maakt mij dol,
        Van luizen, neten zijt gij vol,
        Maar hoort en ziet wat dat de kraai
        De kauwe wilt verwijten,
        Schoen-lappers die zijn al te fraai,
        G' en zult mij niet beschijten, verstaat,
        G' en zult mij niet beschijten.
      
      
        Sneyers zijn kaal gelijk een luis,
        Maar wij laten de schatten te huis,
        Al zijn schoen-lappers klein geacht,
        Zij winnen het geld bij dagen,
        Maar sneyers werken dag en nacht,
        De vrouw is te beklagen, als-dan,
        De vrouw is te beklagen.
      
      
        Vertrekt en wilt naar huis toegaan,
        Genen schoen-lapper staat mij aan,
        Zij gaan en roepen achter het land,
        Boer hebt gij niet te lappen?
        Al met een korf gelijk een kwant,
        Oft geeft mij wat te knappen, zegt hij,
        Oft geeft mij wat te knappen.
      
      
        Adieu maeghdeken onbevlekt,
        Daar het edeldom uwe zel uit-trekt,
        Gij zijt van een noblesse kaal,
        En van het schuim der heren,
        Zo zijn de sneyers al-te-mael,
        Zij konnen domineren, het is fraai,
        Met hun gescheurde kleeren.
      
    
  