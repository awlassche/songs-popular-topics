
    
      
        O Mijn Lieve Rosemond,
        Ik ben door het groot vermogen,
        De schoonheid uwer ogen,
        Tot in mijn hert gewond,
        En bid dat uit uw Mond
        Waar uit gelijk als schaak'len,
        Veel Hemelse oraculen
        Steeds vloeien, wedermin
        Ik horen mag, en 'k in
        U vinde mededogen,
        En gij met mij bewogen,
        Zult tonen zoete Maagd,
        Dat Kloris u behaagt.
      
      
        Neen Herders Knaapje neen, neen!
        Laat af van mij te Minnen,
        En ban dit uit uw zinnen
        Want ik lach met uw geween,
        Dies gaat vrij elders heen,
        Ik meen mijn jonge dagen
        Te slijten zonder klagen
        En leven wel te vree,
        Op het Land bij het wollig Vee;
        Daar zijn meer Herderinnen
        Bij wien gij kunt gaan Minnen:
        Zij zullen ligt de smert
        Genezen van uw hert.
      
      
        o laat gij die bitt're reen!
        Mijn Roosje van uw Lippen
        Zo hard en wreed ontglippen!
        Ach zijt gij dan van steen!
        En let g'op geen geween?
        Wilt gij uw Lente Jaren
        Dan slijten zonder paren:
        En zal 'er nimmer Min
        Uw Boezem komen in?
        Ik hoop dat Cupidootje
        Nog wel eens met een schootje
        Zal kwetsen het harde hert,
        Dat steeds de Min uyttart.
      
      
        Wat is dat voor malle praat,
        'k Lach met die blinde Schutter,
        En acht het vrij wat nutter,
        Dat gij uw wegen gaat,
        En mij terstond verlaat;
        Want schoon uw Minnewoorden
        Mijn jeugdig hert bekoorden,
        Zo hou ik uw gevrey
        Uw strelen en gevlei;
        Voor loze lift en streeken,
        Want Minnaars eeden breken,
        Haar Liefde word ras koud,
        Zo dra men is getrouwd.
      
      
        Vrees niet die trouweloosheid
        Van Kloris, die het Leven
        Veel liever wil begeven,
        Wijl gij in der eeuwigheid;
        Hem in het herte leid.
        De Zon zal met zijn stralen
        Eer in het Oosten dalen,
        En in het West opgaan,
        Dan dat ik zou bestaan:
        Mijn trouwe Min te krenken
        Die 'k eeuwig u kom schenken
        Mijn Lieve Rosemond,
        Ik bid u heel mijn wond!
      
      
        Zo het Hert is als uwe reen
        Zal ik het uw smert genezen,
        Gij zult mijn Kloris wezen,
        Dies staak al uw geween,
        Wij zijn te zamen een.
        o Wel gelukkig stondje
        Wijl gij mijn Rozemondje,
        Met wederliefde kroond;
        En met uw gunst beloond!
        Mag ik met een paar kussen
        Nu het brandend herte blussen,
        Vergun dit zoete Maagd,
        Aan Kloris, die het u vraagt.
      
    
  