
    
      
        HOe mist veel boosheit, die de vroomsten plaagt en quelt,
        Veracht, belacht, en bits Gods dienst voor dwaasheit schelt!
        Wie het stuk recht inziet, merkt, hoe zij dus zelf te blind
        Van redens spoor verdwaald, als razende en ontzint.
      
      
        Waar vroom ontzag ontbreekt voor d'allerhoogste magt,
        De bron der wysheit bij den wysten vorst geacht,
        Daar is de wereld een vervaarlijk dolhuis, vol
        Van zotten, dien het hoofd altoos is op den hol.
      
      
        Golt reden daar, bij wien zou goed van aardse stof
        Meer gelden dan een schat, vergaard in het hemels hof?
        Zou draf en spoeling, die den buik niet vullen kan,
        Ooit beter smaken dan de deugd van hemels Man?
      
      
        Zo mist een Esau dwaas zijn eerstgeboorterecht
        Om ene schotel moes, hierop zijn broeders knecht.
        Zo ruilt een zot fijn goud voor koper: het slechte kind
        Laat zich dus stelen, daar het ene schonen appel wind.
      
      
        Hoe woelt al des werelds zorg? zij leeft heel zorgeloos,
        Als zotten plagten, of de zorg is blind en boos,
        Voor buik en keel, en voor het lijf, der wormen spijs,
        Geen ziel, geen aartsgeluk, geen hemels Paradijs.
      
      
        Hoe los is daar het bedrijf? gelijk der zotten spel
        Met vier, met messen, en wat zorglyk is. De hel
        Te dienen, lijf en ziel te krenken, is de zaak,
        Die bozen werk geeft, met een jammerlijk vermaak.
      
      
        En is de man wel wijs, die zonder grondslag het huis
        Op zand bout, al te zwak voor storm-en stroomgedruis?
        Die onkruit zaait, en daar ene graanoogst van verbeit?
        Die heil wacht van ene strijd met d'Oppermajesteit?
      
      
        Schort hem geen reêngebruik, die, door den smaak bekoort,
        Vergift, dat zoet is, zwelgt, schoon het duizenden vermoort?
        Die wis in zijn bederf voor ewig loopt, en in
        Veel jammers neêrstort om een kort onwis gewin?
      
      
        Wat tong kan melden, hoe des dolheit oversnood
        Naakt lope voor Gods oog, van deugd en schaamte ontbloot,
        Raaskalle, vloeke, en huile, en lastere, en verwoed
        Zich wonde en builen sla, en zwemme in mensenbloed?
      
      
        Ga heen dan, Filosoof, ontklee natuur van lit
        Tot lit, ontdek met vlijt al wat verholen zit,
        En heet dus overkloek, terwylge elendig raast;
        U zelf noch God niet kent, door wysheits schyn verdwaast.
      
      
        Ga heen, o Haman, ga dus voor ene man van Staat,
        En gij, Achitofel, voor des konings wysten Raad;
        Opdatge, als dubbel zot, om hals raakt, deerlijk stikt,
        In het net van uw vernuft en wysheit zelf verstrikt.
      
      
        Zou Demokryts gelach, of Heraklyts geschrei
        Best voegen bij dit werk? met reden allebei.
        De booswicht wordt alom van vromen, als een zot,
        Van God, van des afgronds geest, die hem bedriegt, bespot.
      
      
        Bespot och! in zyn' nood en jammerlyke elendt,
        Met lust bij hem gezocht, en al te spa gekend.
        Hij waar mêdogen waard, bij toeval herssenloos,
        Of door natuurgebrek: maar neen, des ziekte is boos.
      
      
        En gaf hij, deerlijk in zijn zinnen dus geraakt,
        Getrouwen raad gehoor! maar neen, krankzinnig staakt
        Hij geen quaat opzet, valt onbuigzaam, niet te raân
        Door wijs berecht, ja grimt en bast 'er tegens aan.
      
      
        Wat kruit geneest, o mens, en brengt u tot verstand,
        Die met uw kwaal gediend, u tegens noodhulp kant?
        De hoogste Wysheit wenst u kennis, hoog van prijs,
        En roept helaas! vergeefs: mijn volk, och waartge wijs!
      
    
  