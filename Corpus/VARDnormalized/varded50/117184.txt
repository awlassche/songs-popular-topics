
    
      
        Grote God/ die rijk zijt van vermogen,
        Uw goedheid zien wij weer voor onze ogen,
        Gij kroont ons steeds met uwen milden zegen,
        U gunste straalt op alle onze wegen,
        Gij komt ons dag, op dag, met uwe weldaden,
        Naa ziel en lichaam, rijklijk overladen.
      
      
        Gij dekt den Dis, voor ons met zoo veel gaven,
        Als of wij u vergelding weder gaven,
        De aarde, lucht, en ‘het water moeten geven,
        Ons onderhoud, en voedsel voor het leven,
        Ook dat niet schaars: maar mild, en overvloedig,
        Verzaad gij ons, als onzen Vader goedig.
      
      
        Wat zijn wij Heer! dat uwe goedheits stromen,
        Al wederom, op heden tot ons komen?
        Wij zijn niet waard! dat gij aan ons zoud denken?
        Met zoo veel goeds, en zegens ons beschenken,
        Meer als aan veel: van uwe lievelingen!
        Uw gunst alleen geeft ons al deze dingen.
      
      
        Gij trekt ons hert door zoete liefde koorden,
        En voed de ziel, door uwe levens woorden;
        Gij schenkt u Zoon, en met hem het eeuwig leven,
        Wat kond gij ons, o Vader! beters geven!
        Die heil fontein vol zegens, en genaden,
        Dit Hemels Brood! kan onze ziel verzaden.
      
      
        Dat wij ons hert geduurig wel beware,
        En nooit met zorge spijs of drank bezwaren.
        Doet door uwe schepsels onze zielen rijzen,
        Om u den oorspronk alles goeds te prijzen.
        Geeft bij uw gaven, aan ons uwen zegen,
        Door Jezus duurbaar bloed, voor ons verkregen.
      
      
        Laat de arme ziele! nimmer zijn vergeten,
        Een and’re spijs die van noden t’eeten.
        Een Hemels-brood tot stercking in genade,
        Dat ziels-gebrek, en honger kan verzaden,
        Geeft dat altijd, dan groeyt het geestlijk leven,
        Dan leev’ ik u, en zal veel vruchten geven.
      
      
        Laat uwe’ liefd’, o Vader! ons vermaken;
        O Jezus! komt bij ons u woning maken,
        Met uwen geest! en zijn’ genaden gaven,
        Komt zoo ons hert, en ziel van binnen laven,
        Dat die met uw haar Avondmaal mag houwen,
        En eeuwiglijk uw aangezicht beschouwen.
      
      
        Geeft ons ook plaats in ‘s Hemels opperzalen,
        Wilt daar de ziel met volle vreugd onthalen,
        Met Abraham, Izaak, Iacob, gezeten
        Aan uwe Taafel, laat ons daar dan eten,
        het Verborge Man’, in zoete rust, en vrede,
        Daat volheid is van alle heerlijkheden.
      
      
        Hoe overvloedig! komt uw goedheid daalen,
        Wie kan al het goed’ aan ons gedaan, verhalen?
        Lof, eer, en dank, zijn wij verplicht te geven,
        Met Lichaam, Geest, in ons gehele leven.
        Maakt ons bekwaam, door uwen Geest van boven,
        Dan zullen wij uw Naam, o Here! loven.
      
    
  