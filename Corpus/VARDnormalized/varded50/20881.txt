
    
      
        MAri'! 'k kom U wensen
        Veel gelucxs met uwen Soon,
        Die om de wil der mensen
        Heeft verlaten des hemels troon,
        Die hier in een Kribbeken nederleyt,
        Die hier onze zonden nu zwaar beschreyt,
        Die hier in doecxkens leit gebonden
        Om onze wonden //
        Om onze zonden,
        Lange van ons verbeid.
      
      
        Wat is dit te zeggen?
        Wie zal ons die grote min
        Weten uit te leggen?
        Zeg Gij het ons, O Koningin,
        Die het zoete klein Kindeken hebt gebaard
        In het peerdenstal, op de bedroefde aard,
        Op wien Gh' uw ogen hebt geslagen
        Zonder klagen //
        Met behagen,
        Wien Gij zo wel bewaard.
      
      
        Hij komt om te ontfermen
        het Arme menselijk geslacht,
        Hij komt om te erbermen
        In het midden van de nacht;
        Het Kindtje komt neder op het aardse veld,
        Om u te verlossen uit het helsch' geweld,
        Om u te lossen uit de schanden,
        Uit de tanden //
        Uit de banden
        Satans, die staeghs u quelt.
      
      
        Lieve Godes Moeder!
        Mag het mij wel geoorloft zijn,
        Dat ik onze Behoeder,
        Onzer zielen Medicijn,
        Wat nader mag komen aan zijn Krebb',
        En dat ik een nieuw kouragie schep?
        Gij meugt het wel doen, ik neem het ten goede,
        Wilt u spoeden //
        Wel te moede,
        Want ik dat geerne heb.
      
      
        Wilt mijn Kindtje kussen,
        Gheeft'et voor zijn mond een zoen;
        Wilt mijn Kindtje sussen,
        Gij zult daar gheen kwaad aan doen.
        God-vader heeft Jesum gezonden hier
        Op dat gij zoudt nemen in Hem playsier,
        Op dat gh' in Hem u zoudt vermakken,
        En versaecken //
        Zoudt te Draken
        Van het eeuwig duerend' vier.
      
      
        Mary! wat een graçy,
        Dat Gij mij vergunt uwe Soon,
        De Heer van alle Naçy!
        O wat gunst is dit, wat loon!
        Mag ik dan niet zeggen dat Gij mij mint,
        Die met een affety mij gunt U Kind?
        Voorwaar! 'k zal zeggen het allen tijden,
        'k Zal belijden //
        Zonder mijden
        Dat Gij mij zijt gezind.
      
      
        Ik zal dan ontvangen
        Op het woord van U gezeid,
        Met een groot verlangen,
        het Kind dat in zijn Kribbe leit.
        'k Zal het vleien, 'k zal zeggen, weest welkom Heer.
        Ik kom U bedanken van deze eer:
        Ik zal van dezer uur beginnen
        U te minne //
        Starckt mijn sinne
        Dagelijks meer en meer.
      
    
  