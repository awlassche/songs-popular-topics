
    
      
        HEt is gebeurt, dat enen Wetgeleerd
        Heer Jesum heeft met vragen getenteert.
        Meester, hij zeid, wat moet 'er zijn gedaan,
        Op dat men mag in het eeuwig leven gaan?
      
      
        Heer Jesus vraagt, wat men in de Wet vindt?
        Hij geeft bescheid, uw Heer, uw God bemindt,
        Uit al uw hart, uit al uw ziel, en kraght,
        Uw even-naast gelijk u zelven aght.
      
      
        Heer Jesus zeid, g'hebt goed bescheid gedaan,
        Doet dat, gij zult in het eeuwig leven gaan;
        Maar in den schijn wil hij rechtvaardig zijn,
        Daarom hij vraagt, wie is de naaste mijn?
      
      
        Heer Jesus geeft hier op bescheid aan hem,
        Een man zijn reis nam van Jerusalem
        Na Jericho, hij onderwegen raakt
        Bij Moorders, die hem hebben af-gemaakt.
      
      
        Zij roofden hem, en gaven nog veel slaegh,
        Dat hij voor dood ter aarden neder laegh;
        Na dit kwaad feit zo gingen zij weer heen,
        En lieten hem dus op de weg alleen.
      
      
        Het is gebeurt dat daar een Priester kwam,
        Als die hem zag, hij zijn reis voorder nam;
        Ook een Leviet kwam dat heen reizen aan,
        Als die hem zag, is mee voorbij gegaan.
      
      
        Maar dat heen kwam nog een Samaritaen,
        Als die hem zag, is met mee-lijd' bevaen,
        Die kwam hem bij, en naestelijk verbond',
        Oly en wijn goot hij op zijne wond'.
      
      
        Ende hij heeft hem op zijn beest geleid,
        In de Herberg heeft hij hem plaats bereid,
        Hij heeft hem daar als enen trouwen Vriend,
        In zijnen nood wel trouwelijk gediend.
      
      
        s' Anderen daags heeft hij de Waart gepast
        Twee penningen, en heeft hem wel belast,
        Draagt zorg voor des, zo gij verschiet iet meer,
        Ik het geven zal als ik hier kome weer.
      
      
        Wie van des drie, vraagt Jesus, dunkt u dan,
        Dat is de naast van des gekwetste man?
        Den Wetgeleerd geeft Jesus tot bescheid,
        Des, die hem heeft gedaan barmhartigheid.
      
      
        Heer Jesus zeid, gaat, ende alzo doet.
        O Jesu, leert ons wezen ook zo goed,
        Een iegelijk in zijn noot bij te staan,
        Als heeft gedaan den goe' Samaritaen.
      
      
        Jesu, gij sijt die goe' Samaritaen,
        Die aan den mens hebt zo veel goeds gedaan,
        En hem besteed' in d'Heyligh Kerke stal,
        Daar men hem voorts van als berechten zal.
      
    
  