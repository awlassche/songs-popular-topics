
    
      
        V	Eltgodinnen,
        Stelt u tot klagen, nu de Bachantse schaer,
        Die van binnen,
        Vermommen van den Wijn, de zoeten Harpenaar,
        Die elk tot vreugd door zijn gespeel bewoog;
        Ja Bos, en Bomen,
        En Water stromen,
        Wierden genomen
        In, door zijn vertoog, vertoog, vertoog,
        Dat Go’on trok van om hoog.
      
      
        Dood geslagen:
        Hebben uit bitt’ren haat, om dat hem haar doen
        Niet kost behagen,
        Noch haar te dertel, en al t’uytsinnig woe’n:
        Nu is hij dood, en met hem alle vreugd,
        Die placht te wezen,
        Bij u voor dezen,
        O uitgelezen
        Godinnen! steeds verheugt, verheugt, verheugt:
        Maar nu vol ongeneugt.
      
      
        Zoete Snaren,
        Kost gij haar bitteren haat niet doven uit,
        En bedaren
        Haar, door u zoete en heldere geluid;
        Waar door dat gij de Helsche Geesten de
        Haar smert verdwijnen,
        Ia alle pijnen,
        En ‘het stadig kwijnen
        Dat elk Geest daar lee, daar lee, daar lee,
        Geneesden gij daar mee.
      
      
        O Bachante!
        Die door zijn spelen niet te bewegen waart;
        Maar u kanten
        Tegen een ieders vreugd, en u zo ontaard
        Toonde van re’en der Goden, God Jupijn,
        En al de Goden
        Zullen dat doden:
        Fij! u gij snooden,
        En wreede vol fenijn, fenijn, fenijn,
        Altoos gedachtig zijn.
      
    
  