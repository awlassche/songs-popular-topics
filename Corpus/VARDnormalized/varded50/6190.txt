
    
      
        DE lest-verleden Nacht
        Had Venus Wichjen
        Mij op een plaats gebracht,
        Bij een zoet Nichjen:
        En dwongh mij dat ik haar zo voort soud' minnen;
        Maar het Meysjen zei strakx Neen;
        Dat was: ei! Langhst gaat heen.
        Een mooye blaeuwe Scheen
        Was mijn ghewinne.
      
      
        Ik schold' dat Boefjen uit:
        Voor een verrader;
        Maar het zeide weer: gij guit!
        Verwacht nu quader:
        Eer vierentwintig uyren zijn ten einde,
        Zo zult gij mijn bedrog
        Wel beter proeven noch;
        Ik dacht: waar zal ik doch
        Mij henen weynden?
      
      
        Bij het krieken van den dag,
        Der zelver morgen:
        Ik Venus Wichjen zag,
        In het Riet verborgen;
        Juist, daar ik was gelegen met mijn Fuyckjen,
        Om vangen iet, of wat;
        Maart het Guytjen als een Rat:
        Strackx in mijn Fuyckjen zat,
        Met zijn dik Buyckjen.
      
      
        Het tierden, en het sprong,
        Als uit-gelaten,
        Of ik van het Fuyckjen gong,
        Dat mocht niet baten;
        Ik heb het Fuyckjen fluckx daar uit getogen,
        Maar ik vond niet daar in,
        Als onsienlijcke Min;
        Wat was dan mijn gewin?
        Laas! niet in d'ooghen.
      
      
        Het is waar: in d'ooghen niet,
        Maar wel in het harde:
        Een onlijd'lijck verdriet,
        En grote smarte;
        Dus zat ik vast en klaegden, ende stenden
        En het Guytjen fris en blij:
        Kwam daed'lijck aan mijn zij,
        Het vraagden, schempigh, mij:
        Waarom ik weenden?
      
      
        Ik (zijnde noch versteurt)
        Sprak: loose Bengel:
        Gij hebt mijn Fuik gescheurd,
        Daar toe mijn Hengel
        Berooft, van dobber, hoek; en zo te schande
        Gemaakt mijn Vissers goed,
        En het gheen mij meer ontmoet,
        Wat zal ik armen Bloed,
        Trekken ter handen?
      
      
        En dat noch is het meest:
        Gij hebt van binnen:
        Beswaerdt, bedroeft mijn geest;
        Gesteld mijn zinnen,
        Op een, die mij doch niet wil staan te woorde
        Ten waar: gij door u Schicht
        (Gelijk gij kond wel licht)
        Haar vriend'lijck aan gezicht,
        Tot mij bekoorden.
      
      
        Maar het Guytjen zeer gheneycht
        Om mij te plagen:
        Heeft mij noch meer ghedreycht,
        Zo ik bleef klagen.
        Heb ik u niet gezeid: ginck hij verhalen,
        Dat ik het u eer lang,
        (Tot dijne ondergang)
        Met meerder plaegh, en prang,
        Noch soud' betalen?
      
      
        Zijn Moeder deer'nis had,
        Met al mijn lijden:
        Bracht mij op het rechte pad,
        Om weer t'verblyden;
        En heeft mij doen gevoerd (door haar genade)
        Tot een goed avontuyr,
        Nooit zo gheluck'ghe uyr.
        Betaalt met zoet mijn suyr,
        Met winst mijn schade.
      
      
        Dus: wat dit Guytjen slaat,
        Tot des Minnaers vrezen:
        Zijn Moeder, vol ghenaed,
        Kan het weer genezen.
        Hier in bestaat het prijckeleuse Minnen;
        Gheen Vrijer zo voor wind:
        Die Zand noch Klip en vindt;
        Want ieder venuskind,
        Is zo van zinnen.
      
    
  