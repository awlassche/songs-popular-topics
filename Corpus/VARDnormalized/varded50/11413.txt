
    
      
        Tâ€™wijl de schone Lente heeft Zijn bloeysels,
        En zeer vruchtbaar geest
        Aan Flora menig Tuil en Krans,
        En Ceres graan
        Heel schoon komt aan,
        Met Bloempjens aan den dans.
      
      
        Dan zo stinckt de muffe stad,
        En ieder jeuckt na het graesigh pad,
        Tsa Makker nu dan op de been!
        Na het groene wout,
        Waar dat haar hout
        Mijn Silvia alleen.
      
      
        Daar ziet gij wat vreugden wij
        Bedrijven, en wat vrijerij
        Een ieder Harder met zijn kaar
        Bij dage praat
        En des avonds laat,
        Haar dansjens met elkaer.
      
      
        des Morgens eer Aurora zucht
        Met Peerel-traentjes uit de lucht,
        Dan deunt het Harders fluytjen al,
        En het Nimphje zingt
        Als het geytjen springht
        Heel vreugdig in het dal.
      
      
        Dan wekt ons de Iacht-Goddin,
        het Wijl Kloris spant de Paarden in
        Aan Phoebus Koets, die uit de Zee
        Zeer prachtig straelt,
        En schoon bemaelt
        Een ieder ding zijn stee.
      
      
        Ay! dan lacht het bloemig beemt,
        En het klaver-wei met kruytjens vreemd:
        Het groene bosjen lockt van veer
        Ons zoete lust
        Tot des slapens rust
        Als Phoebus neemt zijn keer;
      
      
        Naar het Zuider zoel gewest,
        Of achter het vervallen nest,
        Dat hem stil spiegelt in de vliet,
        Waar het kaatsen veel
        Het mesten deel
        Wt vrolijkheid geschiet.
      
      
        Als de hett' ons maakt te moe,
        Dan vischtmen met de angel-roe,
        Of met het schuytjen in het nat,
        Aan het Nymphjes zij
        Daar het Veeltjen bij
        Veel zoete deuntjens had.
      
      
        het Valcke-vlieghen heeft syn beurt,
        T'wijl het Vinckjen in het slachjen treurt.
        Het Veld-hoen lockt ons op haar spoor.
        De Haas verveert,
        Helpt ons te peerd,
        En loopt de Winden voor.
      
      
        Somwijl in het koren-land
        Gaan ik wandelen hand aan hand
        Met mijn Goddinnetjen in de koelt,
        En zie van veer
        Met menig keer
        De Vecht-stroom hoese spoelt.
      
      
        Somwijl in de avonds-stond
        Kom Tityrs zang mij in de mond,
        Die hij bij Mincus voormaals zong,
        Of het neury-deun
        Dat Pirams seun
        Op Ida danssend sprong.
      
      
        Velden leeft, en Herders vreugd!
        Leeft Beestjens leeft, en maakt geneught!
        Leeft Landbouw leeft, gij zijt gerust,
        Noch stad, of schat,
        Noch kroon, of troon
        Mij voor u weelden lust.
      
    
  