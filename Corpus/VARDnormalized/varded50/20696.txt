
    
      
        O Engel! wien den Opper-Heer
        Mij tot Bewaarder heeft gegeven,
        Ik vall' voor U ter aarde ne'er
        Uit liefdens plicht, tot U gedreven.
        O! Gij zijt dit waard // o! Gij zijt dit waard,
        Die mij van menig zonden hebt bewaard.
      
      
        Na dat ik ben gebaard geweest,
        Heeft mij den Heer aan U bevolen:
        Bij U (o aldertrouwsten Geest)
        Heeft mij den Heer geleid te scholen,
        Om dat onderrecht // Om dat onderrecht
        Door U sou worden zijn onwaerden knecht.
      
      
        En Gij hebt volgens Gods bevel
        Gearbeid mij te onderwijzen:
        En Gij hebt mij gedaan zo wel
        Dat ik ben schuldig U te prijzen.
        Engel! ik beken // Engel! ik beken
        Dat ik ten hooghst' aan U verbonden ben.
      
      
        Want Gij hebt menigmaal belet
        Dat mij den Prins van dezer wereld
        Niet heeft getrokken in zijn net,
        het Welck' met bedrog hij had beperelt:
        Want Gij wees mij aan // Want Gij wees mij aan
        Hoe ik zijn loose netten most ontgaan.
      
      
        Gij hebt mijn droefheid doen vergaan
        Door uwe vertroostingh' menig-werven:
        Gij hebt mij dikmaals aengerae'n
        Dat ik in all's mij moet versterven:
        Och had ik uwe raad // Och had ik uwe raad
        Gevolgd, o Engel! ik had gheen misdaad.
      
      
        Gij zijt geweest een trouwe Baak,
        Een held're Pharos minder zaken:
        Gij hebt mij dikmaals de helschen Draak,
        En zijne raden doen verzaken.
        Gij hebt mijnen druk // Gij hebt mijnen druk
        Verandert dikmaals in een groot geluk.
      
      
        G' Hebt mij geleerd de vreze Gods,
        G' hebt mij geleerd den weg der deughden.
        Och! staat mij bij in de uur des doods,
        En brengt mijn ziel in des hemels vreugden.
        Och of ik eens zag // Och of ik eens zag
        Dien lang verwachten, en gewenschten dag!
      
    
  