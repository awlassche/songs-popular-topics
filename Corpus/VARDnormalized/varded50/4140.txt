
    
      
        Mijn Ziel is in den Heer verheugd:
        Mijn Geest is thans vervuld met vreugd:
        Mijn tonge juygd, en lacht, en zingt:
        Mijn hart (ziet) huppeld, danst, en springt:
        Mijn ingewand en alle zinnen
        Zijn op-getogen, en beginnen
        Den Heerser die het al gebied,
        Te loven, met een vrolijk lied.
      
      
        Mijn harssens dichten een gezang:
        Mijn penne vind zich buiten dwang:
        Mijn hand schrijft blijde vaarsen op:
        Mijn stemme voerdse iri den top,
        Om hoog, en door de vochte-wolken,
        Ver uit het oor van aardse volken
        Tot lof, tot roem, tot prijs en eer,
        Van God, den aller Heren Heer.
      
      
        Mits hij mijn Leidsman is geweest,
        Met zijn genade, gonst, en Geest,
        (Ook boven wenschens volle eis)
        In de acht-jarige buiten reis,
        Van dat ik eerst ben over-varen
        De grote Zee, vol woeste baren:
        Van Amsterdam, en Tessel-land
        Tot de Africaansche dorre-strand.
      
      
        In het midden van de hoogste nood,
        In het worst' len met de wrede-dood,
        In de an-vechting, wreed, bits, en zel,
        Ia in de kaken van de hel:
        In het vuur, en in de water-stromen
        Heeft mijnen God mij waar-genomen:
        Dat mij geen vlam en heeft verzeerd,
        Dat mij geen zee en heeft gedeerd.
      
      
        het Gevaar mijns levens dag, en nacht,
        Des nijds verbolgendheid, en kracht
        (Waar mee ik eeuwig was verseld)
        Heeft mij vervolgd en steeds gekweld:
        De Honden, Stieren, Leeuwen, Wolven,
        De Winden, Stormen, Vloeden, Golven,
        het Gedrocht, des afgronds ingewand
        Heeft mij bevochten: niet vermand.
      
      
        Het gift, en dubbeld, giftig gift
        Van valse tongen, en haar drift,
        De hete koortsen veelderley,
        de Uit-tering, kwijning, alle-bei:
        De wrevelheid van aardse-goden,
        Achtende (tegen Gods geboden,)
        Het kwade goed, het goede kwaad,
        En mijn berisping waard gehaat.
      
      
        Gehaat, gehoond, veracht, belast,
        Op mij, en al mijn doen gepast,
        Om iet te vinden tot een verf
        Van haar bedrijf, en mijn verderf:
        (Daar uit mij God heeft willen rukken.)
        Was om mijn drukkers re verdrukken:
        Want dit is recht bij God altijd,
        Hij wreekt hem die zijn Naam belijd.
      
      
        Van het Worrem-stekig oud Guiné:
        Axem, Delmina, en Mouré,
        Van Santomé (dat zich verwon)
        Van Kaap-de-Loop, en Annabon
        Zijn wij (o Heer) door u gelopen:
        Over de Zee van AEtiopen,
        de Atlantsche, Spaansche, Noorder Zee,
        Tot Tessel, en hier op de Ree.
      
      
        In allen hebt gij mij geleid,
        In allen mij den weg bereid,
        In allen mij een baak verstrekt,
        Ja met u vleugelen bedekt:
        Mij tonende veel wonderheden,
        Wijd boven menselijke reden,
        Schoon eerst bevestigd in den aard,
        Voor die dit ronde Rond om-vaart.
      
      
        Daarom zal ik mijn leven lank,
        (O God) u geven lof en dank,
        Met tong, en mond, uit hart, en ziel,
        Het geen u altijd wel beviel.
        U gonst en Goddelijke goedheid,
        U liefde, en genadens-soetheyt,
        Heb ik in mijn gemoed gesmaakt,
        Heeft mij het binnenste geraakt.
      
      
        Want duizend tekens, en noch meer
        Heb ik van uwe gonst (o Heer)
        Die mij beloning geeft voor straf,
        Bespeurd: van mijn geboorte af.
        Doen ik in Adam was verloren,
        Hebt gij mij in u Soon verkoren:
        Zo dat het kwaad, en tegenspoed
        Ten goede mij gedijen moet.
      
      
        Hoe zal ik u weldaden al
        (Mijn God) begrijpen in getal?
        Hoe zal ik u vergelden iet
        Daar men mijn dankbaarheyt in ziet?
        Ik zal u (met een hart boetvaardig)
        Den roem op-dragen, (schoon onwaardig)
        Geeft dat ik u recht loven kan,
        Ontvangt den lof door Christum dan.
      
    
  