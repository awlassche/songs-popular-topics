
    
      
        Zij leggen het vervloekte-kruis
        Op hem: hij moet het dragen,
        Na het behagen
        Van het woedende (gemeen) gespuis:
        Dat hem (door zware plagen)
        Droef doet klagen,
        Hij, die het al zijn schepsel geeft:
        Nu zelf voor dees' zijn schepsels Beefd.
        Veroordeeld, en Verwezen:
        Om ons van schrik, en vrezen
        Te genezen.
      
      
        Den Rechter aller rechten-Recht,
        Word dus (te Onrecht) veroordeeld:
        Ons ten voor-beeld,
        Te zijn (in het lijden) duldig, slecht:
        Die de hoog-moed steeds in het oor speld,
        En gehoor teeld.
        Dees' Leyds-Man, (in beloft) getrouw,
        Dees' rechten Hoek-Steen van het gebouw,
        Verwerpen de bouw-heren.
        Die ons (tot hem te keren)
        Poogd te leren.
      
      
        Men roept kruyst hem, kruyst hem, zijn bloed
        Zij op ons: en ons kinder:
        het Is geen hinder.
        De Goedheid, aller goed-heyds-goed,
        Ons rust, en Vrede-Vinder,
        Ziels-Beminder,
        Die stellen zij (in het openbaar)
        An elken zij een Moordenaar:
        Zo (schandig) moet hij sterven,
        Om (voor ons) te werven,
        het Heil te erven.
      
      
        De Zon (die nimmermeer verliep
        Haar palen, om te schijnen)
        Moet verdwijnen:
        Om dat zij het Licht (het geen haar eerst Schiep)
        Ziet tot de dood toe kwijnen,
        Vol van pijnen.
        Het Licht daar zij haar glans uyt-haald,
        Het Licht dat ons gemoed bestraald,
        Waar buiten dat wij duister,
        Zitten in (het hels gekluyster)
        Zonder luister.
      
      
        De Voor-hang van den Tempel scheurd:
        De Doden die verrijzen:
        En bewijzen
        Dat Deze, die de Dood gebeurd,
        Ons (in den Paradijse)
        Voed met spijze.
        Dit roepen zij als uit het graf:
        Hij Sterft die ieder het Leven gaf:
        En voede: met veel Mudden
        Van Tarwe, zijne Kudden.
        Aaard' wild schudden:
      
      
        Schudden, en beven, dat het kraakt:
        Verheft u groten-Donder,
        Tot een wonder:
        Komt Weer-licht dat zeer vurig blaakt,
        Komt vlammend'-vuur: en plonder
        het Volk hier onder.
        Maar ach! mijn heldin spreekt te stout:
        Hij bid' zelf voor haar, an het Houd:
        Vergeeft dit hen: o Vader,
        (Roept de aller-levens-Ader)
        Alle gader.
      
      
        Dees' suyv're-Beek, rein, onbemorst:
        (Waar uit levende-stromen
        Staag voort-komen)
        Die roept hier nu (ay-mijn!) mij dorst:
        Van angst, en schrik, en schromen
        In genomen:
        Maar bitt're-gal, en edik, zerp,
        Hebben dees' beuls (seyn-snijdend'-scherp)
        Des Levens-Bron geschonken:
        Hij heeft daar van gedronken:
        Is gezonken.
      
      
        Zijn menschlijk-wesen, en gelaat
        Beswalkt des doods-schaduw, krachtig:
        Hij valt klachtig.
        o aardse-worm, o Adams zaad
        Dit lijden zijt gedachtig:
        God, almachtig,
        Die Hemel, Aard, en Zee, regeerd,
        Word nu zelf van de dood verheerd:
        Men ziet zijn wonden open
        Daar het dier-b're-Bloed (met hopen)
        Uit komt lopen.
      
      
        Gods rechtvaardige toornigheid
        Die ons vervloekte noemde,
        En verdoemde:
        Heeft hij alleen op hem geleid:
        Gewillig: het Offer roemde,
        het Heil verbloemde.
        Hij heeft de helsche-pijn gevoeld:
        En het vuur van Gods gramschap verkoeld:
        Door Ziel, en Lijf, in het lijden:
        Ons Ziel, en Lijfs verblijden,
        te Eeuw'ge tijden.
      
      
        Nu is het al, geheel volbracht,
        Wat daar ooit was geschreven:
        Als gedreven.
        Een blijde-dach, voor de eeuw'ge nacht
        Heeft hij 'an ons gegeven:
        Ja het leven:
        Daar voor heeft hij zijn bloed gestort.
        Zijn zijde, (die geopend word)
        Laat rode-stromen vlieten,
        En water, uitwaarts schieten:
        te Ons genieten.
      
      
        Hij die den Hemel heeft ten troon,
        En heerset hoog, en heerlijk,
        Goed, en eerlijk:
        En d'aarde tot een voet-bank, schoon:
        Dit vuur dat (on-weerkeerlijk,)
        Is ver-teerlijk:
        Die Koningen verhoogd, ver-leegd:
        Die de aarde (met een waag-schaal) weegd:
        En peyld de onpeylb're perken:
        Die sluit men onder serken.
        Wonder-werken.
      
      
        Schoon d'aarde-buyk, en holle-schoot
        Ontvangt zijn dode leden,
        Heel beneden:
        Hij heeft nochtans de Hel, den Dood,
        Den Duivel al vertreden:
        En is heden
        Zeer heerelijk weer-op-gestaan:
        En in zijns Vaders troon gegaan.
        Van waar wij zullen horen
        Komt hier die (van te voren)
        Zijt verkoren.
      
      
        Komt hier bezit mijns Vaders-rijk,
        het Geen ik u most bereiden:
        
          Af-gescheyden
        
        Van het on-bestandig blinkend'-slijk:
        In het tranen-dal, vol Heiden:
        Daar gij schreyden:
        Maar d'and're stemme slings gewend,
        Gaat van mij: 'k heb u nooit gekend,
        In de af-grond blijft begraven:
        Die de armen niet woud laven,
        Noch hand-haven.
      
      
        o! Jesu Christi, Mens, en God.
        U Goddelijke-ogen,
        Vol medogen,
        Slaat op ons Heere-Zebaoth:
        Waar door gij hebt getogen,
        En bewogen
        Petrus (die het harde voor u buygd:)
        Als het Onreed'lijk ons overtuigd
        Dat wij niet met u waken.
        Maar uwe Godheid laken,
        En verzaken.
      
      
        Besprengd doch met u heilig-bloed,
        De Posten onzer zielen:
        Mend' de wielen
        Van den verderver. Die (verwoed)
        De ziel zoekt te vernielen:
        Keerd zijn hielen.
        Verlost ons (Heer) en maakt ons vrij
        Van sond': en sondens-slaverny.
        En stuurd mijn tonge, zondig:
        Dat ik u dood (volmondig)
        Steeds verkondig.
      
    
  