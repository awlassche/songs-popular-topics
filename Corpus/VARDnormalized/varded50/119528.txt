
    
      
        WAt kan groter vreugde geven,
        Aan de Mens in het Aardsze leven,
        Als de knoop der zuiv're Trouw,
        Zo men het zoetste zoet wil vinden,
        Moet men zig in den Egt verbinden,
        het Zoetst is tussen Man en Vrouw.
      
      
        Woordjes, die de borst doen blaken,
        Kusjes, die de herten raken,
        Lonkjes, vol van lieflijk vuur,
        Konnen alle pijn verzagten,
        Geven duizend blijde nagten,
        Maken jaaren tot een uur.
      
      
        Ted're zugjes, voort gekomen
        Van twee Zielen, opgenomen
        Door een boven Aardsze vreugd,
        Geven Liefde kragt en leven,
        Doen op lipjes, Zieltjes kleven,
        Kweken sta√¢g een nieuwe jeugd.
      
      
        Roosjes van de kaakjes plukken,
        het Rood koraal der lipjes drukken,
        het Smaken van de Nectar-douw,
        Van die Hemel-zoete stranden,
        Doen het vuur te meerder branden.
        Wie of zoeter wenszen zou.
      
      
        Al die vreugd is ons beschooren,
        Met een lieve Uitverkoren,
        In deez' aangename tijd:
        Roosje voelje nog geen vonkjes,
        Van die kusjes, van die lonkjes,
        Daar zig ieder om verblijd.
      
      
        Kom, ei! kom dan, volg die schreden,
        het Spoor van die bekoorlykheden,
        Geef u tijdig in dien Staat,
        Laat geen ogenblik verlopen,
        Tijd is met geen geld te kopen,
        Volg het ligt dier dagenraad.
      
    
  