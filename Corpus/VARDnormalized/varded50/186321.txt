
    
      
        De Zon aan het klimmen,
        Rijst om hoog uit de kimmen,
        Op het spoor van Aurora,
        Groet het zoet gezicht van Flora,
        Nat bedout,
        Bleek en kout,
        Die door hem haar glans behout:
        Nu is de milde schoot
        Van Ceres zwanger om te baren,
        Ziet hoe groot
        Is het getal der Koren-Aren,
        Die alrede ons verklaren
        Hare menigvuldigheid
        Voor ons bereid.
      
      
        Het schoon aanschouwen
        Van de lieve Lantdouwen,
        het Zoet vermaak der groene heiden,
        En de Klaver-rijke Weiden,
        Bos en Daal,
        Menigmaal,
        Van de Fiere Nachtegaal,
        Met zulk een stem verhult,
        Die dringt en klinckt door yders oren,
        Ons verschuld,
        Om zo te zien, en zo te horen,
        Dat Gods goedheid ons daar voren,
        Werd geroemt en lof gezeid,
        Tot danckbaerheyd.
      
      
        De groene Bomen,
        Met haar Bladeren volkomen
        Opgepronkt, het Veld belommert,
        Daar de Nimphjes onbekommerd
        Vrij bij een,
        Wel te vreen,
        Rusten haar vermoeyde Leen,
        Den Herder Kordon
        Schuylt menigmaal met zijn Lerinde
        Voor de Zon,
        Onder de schaduw van een Linde,
        Neffens zijne beminde,
        Spelend' op zijn Herders Riet,
        Een minnelied.
      
      
        De schone Hoven,
        Zijn wel waardig te loven,
        Die met lieffelijcke Planten
        Staan versierd aan alle kanten,
        Daar het Kruid,
        Ieugdigh spruit,
        het Welk den zoeten tijd beduid.
        het Gevogelt veelderley
        Zich paren, en haar Jongen telen,
        In de Mei,
        En op groene Takken spelen
        Ei hoe zoet hoort men het Kwelen
        Van den Leeuwerck, in de Lucht,
        Zo snel ter vlucht.
      
      
        Nu alle Dieren
        Zijn verheugt die daar zwieren,
        Met een lieffelijck gewemel,
        In het Geboomt, en aan den Hemel,
        Nu het Vee,
        Vrolijk mee,
        Bij malkander weyd in vree.
        Laat nu den Mens verheugt,
        In God den Gever aller dingen,
        Zijn verheugt:
        Nu is er stof God lof te zingen,
        En van vreugder op te springen,
        In den zoeten Somer-tijd,
        Die het al verblijd.
      
    
  