
    
      
        Zeer goed zijn al des Heren werken,
        Want al hetgeen wat hij gebiet,
        ‘het Zelve alzo wij konnen merken,
        Bekwaam ter rechter tijd geschiet,
        Men en behoeft te zeggen niet,
        Waar toe is dit oft dat van doene,
        Want elk juist in zijnen saysoene,
        Recht als gewenst men komen ziet.
      
      
        Gelijk doen dood zijn woord als muren
        Het water hoge heeft gestaan,
        Als hadde het ter zelver uren
        Ergens mede geweest omvaen,
        Want wat hij doet deur zijn vermaan,
        Is liffelick vol goed behagen,
        En van gebrek kan niemand klagen,
        Want hij een ieder heeft voldaan.
      
      
        Al ‘s mensen werken doen en pogen
        Is voor hem bloot tot alder stond,
        Niet is verborgen voor zijn ogen,
        Zijn wijsheid alle dinck door grond,
        Van ‘s werelds aenvanck in het rond,
        Geen dinck is nieu, noch zonder reden,
        Al watmen hier aenschout beneden
        Is ergens toe nut en gezond.
      
      
        Zijn zegen vloeyt over den vromen,
        Gelijk als water vloeden klaar,
        Wat van zijn werken werd vernomen,
        Dat geschiet al ten besten haar,
        Zij prijsent ook van herten, maar
        De God’loose vol smaad en toren,
        Al wat ze daegh’licks zien en horen,
        Is haar een aanstoot voor en naar.
      
      
        Den mens behoeft hier tot zijn leven
        Vier, ijzer, zout, en honig zoet,
        Meel, oly, wijn en daar beneven
        Cleeders, ook melk in overvloed,
        Dit al den vromen voordeel doet,
        Maar ‘het dient den God’losen tot schade,
        Gods werken al syn vroeg en spade
        Den kwaden kwaad, den goeden goed.
      
      
        De winden doen met felle stormen
        Wraak over der bozen misdaad,
        Hagel, vergif, en boze wormen,
        Wilt-werck, en schorpioenen kwaad,
        Honger, en ‘het zweert bereidet staat
        Om op haar tijd straffe te geven.
        Gods creaturen, hoog verheven,
        Zijn goed elk op zijn tijd en maet.
      
      
        Dus zouden wij den Here loven
        Van al zijn werken groot en klein,
        Al gaat het ons verstand te boven,
        Ten aanzien van het algemeyn,
        Zijn werk is hem bekent alleyn,
        Elk dinck komt fijn te zijnen tijd,
        Dit ziet hij wel met herten blijde,
        Die daar op acht met herten rein.
      
    
  