
    
      
        O God, gij zijt mijn God alleen.
        Ik zoek u in den dagerade.
        Mijn ziele dorst na u genade,
        Die zo geweldig werd bestre'en.
        Mijn vlees beangsticht en vermoeyet
        Schreyt tot u in dit dorre land
        Daar niet en is dan fellen brand,
        En daar geen water meer en vloeyet.
      
      
        Och! dat ik zien mocht wederom
        V heerlijkheid en uwe sterkte,
        Gelijk ik eertijds die bemerckte
        In u verkoren heiligdom!
        (Want mij is niet zo lief het leven
        Als uwe goedertierenheid.)
        Mijn lippen zouden syn bereid
        V, mijn verlosser, lof te geven.
      
      
        Ik zoude al mijns levens tijd
        Van uwen hogen name spreken:
        Mijn handen zoude ik opsteken
        Tot u die in den hemel zijt.
        Dan sou mijn ziel verzadigd werden
        Met enkel vet en lekkernij,
        En mijnen mond met lippen blij
        In u te roemen sou volherden.
      
      
        Wanneer ik in de stille nacht
        Aan u te denken mij opmake,
        Van uyr tot uyr, van waak tot wakke
        Blijft gij, o Heer, in mijn gedacht.
        Gij zijt het, die mij plaecht te sterken,
        Dies ik u vrolijk zingen zal,
        Wanneer gij mij voor overval
        Hoed't in de schaduw' uwer vlerken.
      
      
        Mijn ziel kleeft u zo vastlijck aan
        Dat zij van u wil nimmer wijken.
        V hand mij steunet crachtelijcken
        Voor alle die mij tegenstaan.
        Dies zij die listig overdenken
        Mijn ziel te stoten in de gracht
        Zelf moeten door des Heren macht
        Diep onder de aarde nedersincken.
      
      
        Men zal ze vellen door het zweert,
        Het graf en mag haar niet gebeuren,
        De vossen zullen haar verscheuren
        En sleypen langs de bloote eerd'.
        Dan zal de coninck hoog ge-eeret
        In God verheugen syn gemoet,
        De mense God dan loven moet
        Die zonder valsheid bij hem sweeret.
      
    
  