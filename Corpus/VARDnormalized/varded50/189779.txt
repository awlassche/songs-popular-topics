
    
      
        o LAura laat de straalen,
        Van uw gezicht, op mij uw slaaf niet komen,
        Ei! laat ze op mij niet daalen
        Want door haar schyn wordt mijn het gezicht benomen,
        Gelijk het geschiet
        Als imant ziet
        Met opgespalkte ogen,
        In gloed en straalen,
        Die febus af laat daalen,
        Van om hoge.
      
      
        Neen Laura! laat de straalen,
        Van uw gezicht op mij uw slaave komen;
        Ei! laat ze op mij daalen,
        Want anderzints wordt mij het hart ontnoomen,
        Door droevenis,
        Die in mij is,
        En die mij telker keren
        Dan komt bespringen,
        Op dat ik z√≥o een dinge,
        Moet ontberen.
      
      
        Wee mij elendig mense!
        Die missen moet, of mijn hart of mijn ogen,
        Ik weet niet wat ik wensche,
        Van deze twee dat mij eerst wordt onttoogen:
        Mis ik het licht,
        Van mijn gezicht,
        Wat zal ik, laas! beginnen?
        Mis ik mijn herte,
        o Bloedeetende smerten!
        Hoe zal 'k u minnen?
      
    
  