
    
      
        IN doods geweld lach ik seere gebonden,
        Zo dat Satan mij bij na had verslonden,
        Daarom dan ziet, wil ik met vliet
        Met hert ende met zinnen,
        Zoeken altijd, Christum verblijd
        Om met hem komen binnen,
        Ik arme Pelgerem, In het nieuwe Ierusalem.
      
      
        Want zonder zijne hulpe in dezen
        Is het alles niet alzo wij klaarlijk lezen,
        Zeer krank en zwak, met zonden pak
        Zijn wij te zeer beladen,
        Om gaan den pad // na die schoon Stad
        Ende te komen binnen
        Ik arme Pelgerem, In het nieuwe Ierusalem.
      
      
        Daarom o Here wilt mijn hulper wezen
        Ende mij hier bijstand doen in dezen
        Want ik ben ziet, gelijk een riet
        Onmachtig klein van krachten,
        Om nu met vlijt, en dezen tijd
        De schone Stad te winnen
        Ik arme Pelgerem, In het nieuwe Ierusalem.
      
      
        Want veel vijanden zijn hier nu bevonden
        Die ons zeer tegen zijn tot allen stonden,
        Daarom o Heer doet ons bijstand,
        En maakt ons vrij ontbonden
        Al door u hand zeer tryumphant,
        Op dat ik mag bezoeken,
        Ik arme Pelgerem, het nieuwe Ierusalem.
      
      
        Wilt mij o Here u genade geven
        Dat ik mag vroeg en spade zonder sneven,
        In die loop baan, zeer recht voort gaan
        Ons voor gesteld in dezen,
        Ende voortaan, zeer wijs beraen
        Prijs winnen uit gelezen,
        Ik arme Pelgerem, In het nieuwe Ierusalem.
      
      
        Al zijn der veel Vijanden op de bane
        Die ons hier altijd zeer wederstane,
        Nochtans o Heer, door u gheween
        Mogen wij overwinnen,
        Staat ons bij zeer, meer ende meer
        Dat ik mag komen binnen,
        Ik arme Pelgerem, In het nieuwe Ierusalem.
      
      
        Helpt ons o Here door u genade,
        Sterkt ons altijd seere vroeg ende spade
        Seynt ons u geest, in dit foreest
        Tot een trooster in dezen,
        Dat ik mag komen onbevreest
        Bij u in het Hemels wezen,
        Ik arme Pelgerem, In het nieuwe Ierusalem.
      
      
        In het nieuwe Ierusalem zeer schone
        Daar boven in des Hemels troone,
        Van fijne goud, zeer wel gebont
        Zeer lieffelijck van binnen,
        De straten zijn, op dit termijn
        Heer brengt mij tot gewinnen,
        Ik arme Pelgerem, In het nieuwe Ierusalem.
      
      
        Daar altijd vreugde is boven maten
        Volkomen blijschap zonder af laten,
        Seere verblijd, en vol jolijt
        Men daar bij u zal wezen,
        En zingen ziet, het nieuwe liet
        Bij u o God geprezen,
        Al met vrolijcken stem, In het nieu Ierusalem.
      
    
  