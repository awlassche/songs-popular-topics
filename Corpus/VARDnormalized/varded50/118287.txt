
    
      
        Gij, die den splinter ziet in d'oogen
        Uws broeders, maar geen dikken balk
        In eigen' ogen kont gedogen:
        Gewis uwe oog is boos, en schalk.
      
      
        Wat schandbedekzels kont gij vinden
        Voor uwe naaktheid? maar hoe bloot
        Kont gij des naasten feil ontwinden,
        En maakt die boven waarheid groot?
      
      
        Gij ziet zijn sproeten aan voor wratten,
        En slechts voor puistjes uwe gezwel.
        Uit zulk een zijdig misbevatten
        Is het vonnis, dat gij veld, nooit wel.
      
      
        Het vuil is even af te keuren,
        Bij wien men het vind. Een huichelaar
        Weet, dat in and'ren ras te speuren,
        En neemt zijn eigen hart niet waar.
      
      
        O! gij die des anders plicht zult leren,
        Leert gij u eigen zelven niet?
        Die lesse zal hem best bekeren,
        Wiens kracht hij in den Leraar ziet.
      
      
        Heelmeester, heel dan eerst u zelven:
        Sla dan aan des broeders oog de hand,
        Om daar den splinter uit te delven;
        Of gij behaalt maar enkel schand.
      
      
        Wat zijt gij zelve doch bevoordeelt,
        Van het weten, daar gij zo op roemt?
        Dus zijt gij bij u zelf veroordeeld,
        En uit uwe eigen mond verdoemt.
      
      
        Zij, die voor Noach de arke bouwden,
        Tot redding in den watersnood,
        Zijn zelve daar niet in behouden,
        Maar van den zondvloed mee gedood.
      
      
        Wat baat aan and'ren het pad te wijzen,
        Het geen men zelve niet betreed?
        O! zulk een Leraar is te prijzen,
        Die zelf ook doet, het geen hij weet.
      
    
  