
    
      
        Met het verrijzen van de zon,
        Zijt gij weer van de dood verrezen,
        Gij onzer aller zielen bron,
        Vertoond ons weer uw vriend'lyk wezen,
        De hel noch dood en had geen macht,
        Veel min het graf om u te binden,
        Maar gij geholpen door Gods kracht,
        Komt hel en dood en graf verslinden,
        Uw Godlyk licht,
        De wagt verplicht,
        Verschrikt van u te vlieden,
        Geen krijgsman derft,, u weerstand bieden.
      
      
        De laffe wagters zijn gevlugt
        Om het moorders-rot te gaan vertellen
        Wat zij al zagen in de lugt,
        Wat ligt, wat geesten, u verzellen;
        De hogepriester zit bedeest,
        Onlangs zo trots in u te vraagen,
        Die nu Pilatus gramschap vreest,
        En van het gemeen te zijn geslagen;
        Wat raad, wat raad,
        Men dek het kwaad,
        De leugen dryf hier boven,
        De glans van het goud,, zal het ligt wel doven.
      
      
        O Zonne der geregtigheyd!
        Gij zijt veel meer met ons bewoogen,
        Uw ligt, dat ons ten Hemel leyd,
        Verdryft der Joden list en logen:
        Al het snood gedrocht ziet veel te kort,
        Gij komt der Zielen nagt verjaagen,
        Schoon menig een bedrogen word,
        De blinde Heidens zien het dagen;
        O Morgen stond!
        Die d'oude wond
        Van Adam kan genezen;
        Geen mens hoeft nu,, de dood te vrezen.
      
    
  