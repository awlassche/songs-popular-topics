
    
      
        Zo haast als ik u (lief) aan sach
        Zo sloop gij in mijn sinne,
        Daar gij vermeught, wat ik vermach,
        Gij zijt mijn vreugd, en mijn geklag,
        O wonderlijke Minne.
      
      
        Het huis daar gij vriendin in zat
        k'Sach van boven tot onder,
        O dacht ik dit vervallen gat,
        Bevanght zo hogen schonen schat:
        O wonderlijke wonder.
      
      
        Och u verweende schoonheyts glants,
        En u vermogen krachten,
        Vermeesterde mijn zinnen gants
        Al is het mijn leed, ik moet nochtans
        U voor een wonder achten.
      
      
        Wat is het of ik u schoonheid vier
        Met bidden en met smeken,
        Vergeefs zo kom ik dikwijls hier,
        Want met u jonst bent gij te dier,
        En wonderlijk te spreken.
      
      
        Gij wonderlijke lieve Beeld,
        Die zo licht kant bedwingen,
        t'Hart dat gij zonder schande steelt
        Het welk al doet wat gij beveelt
        Met groot verwonderingen.
      
      
        Wanneer mijn hartge zucht en claacht
        Dat schijnt u te vermaaken,
        Het is wonder uytvercooren Maagd
        Hoe dat u Vroulijck hart behaagt
        Des alte wreede zaken.
      
      
        U schoonheyts waarde Lof en eer,
        Kan ik na wens niet uiten!
        Maar het verwonderd mijn noch meer.
        Hoe uit zo zoeten Maghet teer
        Kan sulcken strafheid spruiten.
      
      
        Gij zijt Princesse die mij doet
        In mijn gepeins bedelven,
        Besitster van mijn hart en goed,
        Bestuurster van mijn jong ghemoet
        Ik min u als mijn zelven.
      
    
  