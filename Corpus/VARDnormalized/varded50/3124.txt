
    
      
        Zoete Nimphje, lief Lerinde
        Waar heen met u wollig Vee?
        Schoon Dorastus (Mijn beminde)
        Na de Weiden, aan de Zee:
        Om mijn zoete Geytjes, elk
        Daar te lozen van haar Melk.
      
      
        Neen, mijn Pronk der Herderinnen
        Gij wilt na u Kloris gaan
        Die gij liever wilt beminnen,
        Zo ik lestmael heb verstaan
        Wt een Brief die gij hem sant
        Doen ik doolden langs de Strand.
      
      
        Ach! Dorastus (waarde leven,)
        Hemel! Wat er al gheschiet:
        Nooit en heb ik Brief geschreven
        Noch aan hem of niemand niet;
        Maar ik zweer! dat hert, en ziel
        Ik alleen voor u behiel.
      
      
        Wel dat laat ik daar bij blijven,
        Rust wat neder bij het Geboomt
        Onder het schaduw der Olijven:
        Waar dat een Reviertje stroomt
        Met zijn golfjens in het Dal
        Daar 'k u Vlockje melken zal.
      
      
        Neen ik weet een plaats bekwamer
        Bij een water-Borne zoet,
        Dat is het Vee veel aengenamer:
        Want zij drinken uit de Vloed,
        En dit water schoon en rein
        Spruit uit ene klaar Fontein.
      
      
        Daar is het koel want de hoge Eiken
        Die met haar bebladert lof
        Doen haar top ten Hemel reiken
        Snyt de Zon haar stralen of,
        Als ik dan in het schaduw sta,
        Voel 'k den zoeten wind Aura.
      
      
        Wel (mijn Lief) ik zal u leiden,
        Drijft mijn Schaepjens neffen de uw,
        Wilt u Vee allenig Weiden,
        Want mijn Vee dat is te schuw.
        Neen Lerinde, het is als het mijn,
        het Wil wel bij malkanderen zijn.
      
      
        Stil Dorastus 'k hoor geruchten,
        Vliet van mij, 'k moet henen gaan.
        Ach! mijn Lief, waar wilt gij vluchten?
        het Is maar ruysig' van de blaen:
        Of het vlugge Veer-gebroet
        Dat zijn jonge Beesjes voet.
      
      
        Ziet hoe kan Dorastus vleien,
        En zijn lusjes weet te voen
        Dat een Maagden hert sou schreien
        Die hem enig leed zag doen.
        Ei! Lerinde, ei! een kus;
        Gunt dat ik mijn vlammen blus.
      
      
        Wel Dorastus, mijn beminde,
        Zweer mij dat u trouwe Trouw,
        Ach! mijn Lief, mijn Lief Lerinde
        'k Zweer u: eer den Hemel sou
        Van zijn gulde Polen vlien,
        Dat men het blauw Gewelf sou zien.
      
      
        Of, al kwam mij daar een bieden
        Voor des Staf, een Scepter schoon,
        Dat ik Land, en u souw vlieden,
        En gaf mij een Konings Kroon
        Voor des strooien Hoed, zo souw
        Ik het afslaan, om u mijn Vrouw.
      
      
        En terwijl ons herten branden
        Laat ons na den Tempel gaan,
        En doen Venus Offeranden,
        Knielen ook voor Zon en Maan,
        Bidden voor den Echten-staat
        Dats' ons komen bei te baat.
      
    
  