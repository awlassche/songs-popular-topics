
    
      
        FIere Vroukens, net en kuis,
        Krachtig prachtig in uw huis,
        Die uwe ere
        Zoekt te meren,
        Om bij het vrouwelijk-geslacht
        Voor net en rein te zijn geacht.
      
      
        Ei wat maakt g' u zelven moe,
        En legt al uw ijver toe,
        Al uw slaven,
        Al uw draven,
        Om te winnen deze Niet,
        Dat men uw huis recht zinlijk ziet.
      
      
        des Morgens eer de zon op gaat,
        Zijtg' in huis of op de straat,
        Aan het schuren,
        Balk en muren;
        En het snijdt u door het hert,
        Zo maar uw vloer bezoetelt werd.
      
      
        Alles waar g' uw voeten zet,
        Moet zijn puntig, rein en net:
        Niet een stofje,
        Niet een lofje,
        Niet een waassem dult uw zin,
        Op al uw koper, blik, en tin.
      
      
        Komt dan de Mei-tijd voor de hand,
        Alles moet weer van de wand:
        Dan aan het ragen,
        Schuren, vagen.
        Zeg wat is die woelerij
        Anders als dolle razernij?
      
      
        O zwakke Vrouwtjens had gij tijd,
        En een weinig lust en vlijt,
        Om in het woelen
        Eens te voelen,
        Hoe uw ziel vervuild en dort,
        Daar het niet eensjes Mey-tijt wordt.
      
      
        Zo gij uw eigen ziel eens zaagt,
        Die dus lang niet is gevaagt,
        Gij zoudt grouwen,
        En schier spouwen,
        Ja geloven voor gewis,
        Dat ze noit schoon te krijgen is.
      
      
        Waarje zit, of waarje staat,
        Watje denkt, of watje praat,
        Heele uren
        Is het van schuren,
        En van uw zielen-vuiligheid,
        Wordt in een jaar geen woord gezeid.
      
      
        Zeg, hoe verzuymje dus, tot sant,
        Dit uw allerdierste pand?
        Daar op aarde
        Niets in waarde
        Kan bereiken het minste deel
        Van dit zeer kostelijk juweel.
      
      
        Weet vrij dat uw best cieraat
        In een reine ziel bestaat,
        Zijt dan matig,
        Net en statig,
        Pronkt u met de goude deugd,
        Dat geeft de Engelen een vreugd.
      
      
        En God,die in den hemel woont,
        En der zielen kuisheid kroont,
        de Opper-koning
        Eert die woning;
        Dies hij met zijn Hofgezin
        Zellef komt tot die zieltjes in.
      
      
        Wel fiere Vroukens, teer geslacht,
        Toom uw woelerij en pracht;
        Leer na dezen
        Puntig wezen
        Op uw ziel vol vuiligheid,
        Meer als op des werelds ijdelheid.
      
      
        Zindlikheyt en is niet quaat,
        Als men houdt de middelmaat,
        En uw Here
        Krijgt zijn ere:
        Maar het is quaat, schoon het ieder prijst,
        Als 'er uw God alleen voor is het.
      
      
        Kiest dan met Mary het best,
        Dat gij horen meugt op het lest;
        Komt, mijn schone,
        des Hemels wone
        Heb ik voor u toebereid,
        Leeft daar met mij in eeuwigheid.
      
    
  