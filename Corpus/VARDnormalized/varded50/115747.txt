
    
      
        ACh zoete Izabel,
        Hoe groot is u gekwel
        Door het minne-spel:
        Noch uur, noch stond, noch dag, noch nacht,
        En ben ik nooit alleen,
        Of ik doe mijn geklacht,
        Met een droef geween.
      
      
        Och! zoete Cupido,
        Doorschiet mijn schoon’ bijlo,
        Gij als een Aspylo:
        Dan zal ik u, wilt mij verstaan,
        Voor u een recompens,
        Uwe Peyltjes naar u wens,
        Doen in goud beslaan.
      
      
        Wien hoor ik voor mijn deur,
        het Is een Serviteur,
        Die met groot getreur
        Voor mijn sachjens lammenteert;
        Jongman zegt voor het minst,
        Ik ben tot uwen dienst,
        Wat dat u mankeert.
      
      
        Wat hoor ik met’er spoed?
        Klein Cupidootje zoet,
        Veel beloften doet:
        Dat hij een schichtjen van ijdelheid
        Zouw schieten in mijn borst,
        Ik wel na de liefde dorst;
        Maar u eerbaarheid.
      
      
        O pronk van arts Toneel,
        Had ik u tot mijn deel
        Over-schoon juweel,
        ‘k En zocht geen ijdel minne-lust,
        Maar dat gij onbesmet
        Op het Echte zuiver bedt
        In mijn armen rust.
      
      
        Wel hupsen Jongman koen
        Laat ons beloften doen,
        Gelijk het is fatsoen,
        Terwijl dat gij hier bij mij zit:
        Hier is de Naam van mij,
        Gezet met rode Zij
        Op een Neusdoek wit.
      
      
        Schoon Lief het is nu gedaan,
        Komt laat ons tezamen gaan
        Daar de Boomtjes staan:
        Het is er zo zoet voor de jonge jeugd,
        De Vogeltjes zeer klein
        Leren ons minzaam zijn,
        Al in eer en deugd.
      
      
        Minnaar het is ook tijd,
        het Is beter dat gij scheid,
        Want ik ben vermeyt:
        Het Nachtegaeltje door de wei,
        Zingt met een blij gemoet,
        Gestadig zoet, zoet, zoet,
        In de koele Mei.
      
      
        Ach zoete Izabel,
        Verstaat de reden wel,
        Denkt op geen gekwel:
        Doch u bevreesd gemoed bedenkt,
        En zingt zonder verdriet
        Een vrolijk minne-liedt,
        Dat het veld door klinckt.
      
      
        Schoon Lief noch eens gekust,
        Volbrenght dan uwen lust:
        Gaat dan na u rust.
        Den groten God van Hemelrijk
        Bewaar u Izabel,
        Van druk en van gekwel,
        En mij van gelijk.
      
      
        Gij Princelijcke Jeugd,
        Die deze tijd verheugt,
        Al in eer en deugd:
        Wilt met u Liefjen treden gaan,
        Door het geklaverd groen,
        En geeft haar zoen op zoen
        Want de Mei komt aan.
      
    
  