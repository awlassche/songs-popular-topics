
    
      
        Jupijn, de grootst' van al de Goden,
        Wierd door een schoonheyts glans geboden
        Om uit zijn Troon te gaan, op hoop
        Dat hij op Aerd' door vuyle daden
        Zijn lieve lusten sou verzaden,
        het Zij met Calisto of Euroop.
      
      
        Zo wierd de schone Athalante
        Door Minnaers ook van alle kante'
        Wel eer bezocht en aen-gebeên,
        Om onder doods-gevaar met lopen
        Het voersel van haar min te kopen,
        Dat niemand luckt' als Hippomeen.
      
      
        Waarom zal dan (nadien de zinnen
        Van Goôn en mensen zijn te winnen
        Door schoonheid) ieder een ook niet
        Om u, o roem der Maagden! draven,
        Daar men noch zo veel schone gaven
        Beneffens uwe schoonheid ziet.
      
      
        Wanneer als ymant door het lonken
        Van uw gezicht maar wordt beschoncken
        Zijn hert terstond in liefde blaeckt;
        Ja had Priamus Soon voor dezen
        Bespiegelt u bevallig wezen,
        Hij had Helena niet-geschaeckt.
      
      
        Zo zijn ook uw besette reden,
        Door menght met zo veel soetigheden,
        Dat ik gewillig daar voor buygh:
        Had gij gepleyt, voor Ajax, tegen
        Ulissis, 'k wed gij had verkregen
        Achillis gulde wapen tuig.
      
      
        En zo zijn voort al de and're dingen;
        Uw zang, als gij begint te zingen,
        Vervult het min-ziek hert met vreugd.
        Zo dat gij ieder kunt bekoren,
        Die uw geluid maar komt te horen:
        Ik swijgh van uw verstand en deugd:
      
      
        Hippomene (het is niet te ontkennen)
        Geluckten het wel, als hij in het rennen
        Alleen verwon zijn Athalant',
        Daar zo veel and're moesten wijken,
        Wiens kill' en bleek besturven lijken
        Daar voor hem lagen in het zand.
      
      
        Maar dat geluk is niet te achten,
        Bij het geen dat hem staat in te wachten,
        Wiens trouwe diensten, van het begin
        Ten einde toe, u onder allen
        Minnaren zo wel zal bevallen,
        Dat gij hem lont met weder-min.
      
    
  