
    
      
        NV laat ons allegaar dankbaar zijn
        Ons Heer, ons God, ons Vader,
        Die ons van Bier van Brood, van Wijn,
        Verzaad heeft allegader,
        Van Vis, van Vlees, van and're spijs,
        Bereid op menigerhande wijs:
        Bemint hem in dit leven,
        Hij zal uw niet begeven.
      
      
        De Zone Gods gebenedijt
        Die willen wij mede loven,
        Die ons van zonden heeft bevrijd
        Doen wij waren verschoven,
        Die ons zo minnelijk heeft versaed',
        In den nood niet af en gaat,
        Op hem zet u betrouwen,
        Ten zal u niet berouwen.
      
      
        Zo danken wij ook den Heyl'gen Geest
        Van zijnen visitatie,
        Want had hij bij ons niet geweest
        Ons vreugd was tribulatie;
        Hij is ons trooster in het verdriet,
        Zonder hem vermogen wij niet:
        Wilt hem u hart bereiden,
        Hij zal niet van u scheiden.
      
      
        Zo danken wij onze lieve Bruid
        Dat zij bij ons wil blijven,
        En drinken de Beker noch eens uit,
        De Heer wilt al op-schrijven:
        Den Boog mag niet gespannen staan,
        Ik hoop het zal ons wel vergaan:
        het Is nu geen tijd van scheiden,
        Wij willen ons gaan vermeyden.
      
      
        Ons Vrienden willen wij danken zeer,
        Die het al hebben doen koken,
        Zij hebben zo wel bewaard haar eer,
        Want ons heeft niet ontbroocken:
        Zo bidden wij dit gezelschap zoet,
        Vrolijk te wezen met harten goed:
        Dat wij hier zijn gekomen
        Dat werd in dank genomen.
      
      
        Zo willen wij ook vergeten niet
        Die van hier zijn gescheiden,
        Dat ze den Heer uit alle verdriet,
        In zijn rijk wil geleiden:
        Zo als wij doen, zal ons gezien,
        Wanneer wij uit dit leven vlien,
        Daar om zo wilt voor dezen
        Nu eerlijk vrolijk wezen.
      
    
  