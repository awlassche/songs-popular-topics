
    
      
        WEent, treurt en zucht nu allegaar,
        Rampsalighe Troyaenen,
        Over de grote plaegh' voorwaar,
        Stort elk een zee vol tranen,
        Het zijn uwe zonden groot in getal,
        Die baren het groot ongeval,
        Dat gij vol wreedheid ongehoord,
        Wierdt deirelijck in het bloed versmoord.
      
      
        Als Helena die schone vrouw,
        Eens gonck bij Pharis treden,
        Dien vorst zeer kloek, jonk en getrouw
        Die gaf haar zoete reden,
        En door de vonken van de min,
        Wou zij lonken in het begin,
        En ook de jonste van den vorst,
        Die dit groot onluck baren moest.
      
      
        Ulysses held lag voor de stad
        Van Troyen, om te g'raecken
        Daar in, hoort hoe hij buiten had
        Een houten peirdt doen maken,
        Dat groot als een kercke was,
        Daar veel mannen in het harnas
        Lagen verborgen met het geweir,
        Die de inwoonders deden veel deir.
      
      
        Hoort eens wat dat'er is gebeurt,
        Om het peirdt in stad te krijgen,
        Dit bloedt-tonneel dient wel betreurt,
        De Grieken al stilzwijgen,
        De stad verliezen zij in schijn,
        Gongen deysen, hoort naar mijn,
        Daar met geheel hun leger groot,
        Waar door dat Troyen kwam in nood.
      
      
        In deze stad zond-men terstond
        Een spioen, om bespieden,
        Die het binnen al in vreugden vond,
        Hoort wat-men zag geschieden,
        Als zij vernamen met'er daad
        Dat het peirdt voor de poorte staat,
        Braken de wallen in den nacht,
        S' hebben het peirdt in de stad gebracht.
      
      
        Zij vrochten daar met alle man,
        Om het peirdt in stad te halen,
        Zeiden laat ons niet scheen daar van,
        Maar laat ons zonder falen,
        Het stellen voor des tempels poort,
        S' hebben gerucht in het peirdt gehoord,
        De een zeide: wat klinckt daar bij geval
        De ander zeiden: het is niet met al.
      
      
        Capys die gaf hun goede reen,
        Die zij nochtans versmaden,
        Zij gingen al hun macht besteen,
        Kwamen met het peirdt geladen,
        En g'heel de Griekse leger-schaer
        Kroop bij nacht in stad te gaar,
        Door de wallen, poort en stads meur,
        Elk een ontsloot in het peirdt zijn deur.
      
      
        Dan begonsten zij het moordt-tonneel,
        Zeer schrikkelijk te spelen,
        Al de Troyanen waren g'heel,
        Beschoncken, gongen kwelen,
        Wierden vermoordt door het blancke staal
        Klein en groot in het generaal,
        De Grieken nijdig als verwoed,
        Deden elk smoren in zijn bloed.
      
      
        De Grieken vielen in de stad,
        Zeer weinig zijn het ontkomen,
        Mits de Troyanen waren zat,
        Dit doet mijn herte schromen,
        Het verhalen van die moord en brand,
        M' hoord' elk roepen om bijstand.
        Maar ziet eilaas! het was al te laat,
        Als de stad g'heel in brande staat.
      
      
        Over de acht honderd helden kloek,
        Veel borgers en soldaeten
        Vond-men daar dood naar onderzoek,
        Moesten hun leven laten,
        Maar enen Eneas over-schoot,
        Weinig ander klein en groot,
        Droegen aan Dido deze maer',
        Maakten een schromelijk misbaar.
      
      
        Oorlof voor het lest gij schone sted'
        Van Troyen hoog verheven,
        Ik wens u hier naar peys en vred',
        God wilt het hun vergeven,
        Dat s' u hebben dit leed gedaan,
        Wilt daarom niet treuren gaan,
        Want het waren al hun zonden groot
        Die al uwe volk brochten ter dood.
      
    
  