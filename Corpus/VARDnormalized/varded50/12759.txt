
    
      
        O' Goede God! O liefde wonder groot!
        'kVind niet alleen u Soon in d'arme schoot
        Van d'arme Maagd, onder naere zuchten,
        Maar ook in het vluchten.
        Herodes zocht zijn leven af te snijden:
        Hij most daar na veel smaad en armoed lijden,
        Zijn eigen volk, die wierden zijn vijanden
        Tot de banden.
      
      
        Hij wiert van petrus schandelijk versaeckt:
        Na dat hij nu in banden was geraakt:
        Na menighspotten ende veel slagen
        Most hij ook dragen,
        Zelfs t'lastigh houdt verwezen om te sterven,
        Dus mosten wij de zaligheid be-erven:
        Men hing hem op aan 'tCruys in pijn en schanden,
        Door beuls handen.
      
      
        Daar hing hij als een uit de moorders rot:
        Zijn kleed wiert uitgedeild door 'tspottigh lot.
        Hij dorst, maar het volk om zijn dorst te laven
        Hem edik gaven.
        Des spot, en de ander schimpt hem toe zeer bitsig:
        Een ieder zocht zijn sterven even hitsig.
        Hij wiert, na dat zijn ziele was geweken,
        Noch doorsteken.
      
      
        Hij daalt in het graf, na dat zijn bange hert:
        Had uytgestaen de angst van helsche smert.
        Zo most Gods Soon, ten boet van ons zonden
        Sigh laten wonden.
        Niet eerder was de Joodse raad te vreden,
        Voor dat Gods Soon dit alles had geleden,
        Geen middel, om ons van de dood te vryden
        Als dit lijden.
      
    
  