
    
      
        ‘Ag Hero, schoon de felle nijd,
        Door ongestuyme   stromen
        Mij van uw oog en woning scheid,
        Mijn liefde zal niet schromen;
        Mijn drift   is groter als het gevaar,
        De nagt, hoe duister en hoe naar,
        De holle zee en winden,
        Hoe ongestadig, fel en koud,
        Niets is 'er dat mij wederhoud
        Om mij bij u te vinden.
      
      
        Wel aan, Leander, ja wel aan,
        Laat niets uw ijver stremmen,
        Gij moet nog eens met moet bestaan
        Om na haar toe te zwemmen;
        Uw liefde zal de holle Zee,
        Hoe ongevoelig, gants gedwee
        En medelydend maken.’
        Dus sprinkt hij, vol van hoop en moed,
        Stouthertig in de kille vloed,
        Door heete min aan het blaken.
      
      
        Maar ag, het al te los geluk,
        Zo ligt en wreed in het minnen,
        Deed hem dat meer dan stoute stuk
        Gants vrugteloos beginnen!
        Het ligt, door felle wind geblust,
        Verleid   zijn ogen van de kust
        Daar hij zo fel na haakten.
        ‘Ag Hero’, roept hij in de nood,
        ‘Saagt gij slegts hoe ik tot de dood
        In trouwe liefden blaakte!
      
      
        Saagt gij hoe mijn besturve   mond
        U noemd' op mijn verscheiden,
        Ik daalde wel getroost te grond;
        Mijn hert sou sig verblijden,
        Kon u de grootheid van mijn pijn
        Doen van mijn trou verzekerd zijn;
        Ag, kon ik dat verwerven,
        Schonk mij de liefde dat genot,
        Ik sou in spijt van   het wrede lot,
        Gerust en vrolijk sterven! ‘
      
      
        Dus spreekt hij, schoon de kille kou
        Syn leden doet verstijven:
        ‘Ik zal, mijn Hero, u getrou
        Tot in mijn sterven blijven.’
        Het water breekt zijn reden af
        En trekt hem tot een droevig graf,
        In spijt zijn tegen pogen;
        De tong verstijfd, hij snikt en sugt,
        De ziel vaard op in dunne lugt,
        De dood sluit zijne Ogen.
      
    
  