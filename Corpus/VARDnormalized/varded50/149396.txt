
    
      
        IN nood houd’ ik mij, Heer, aan dij.
        Ik ben te slecht, dingt gij voor mij,
        En vangtse in haar woorden-listen
        Die t’onrecht met mij willen twisten.
        Ik ben te zwak, gaat gij ten krijt’
        En levert mijn bestrijders strijdt.
        Met recht roept hij een sterker a’n
        Die zelver zich niet redden kan.
      
      
        Grijp schild en swaerdt. lang wap’nen voort.
        Geeft u vooraan in mijn slachoordt.
        Sta strak. wilt op den vijand passen
        En gunstig t’mijner hulpe rassen.
        Houdt uwe lans gereed ten kamp,
        En biedtse ’thoofdt, die, graag ten ramp,
        Moord-gierig mij rondtsomme gaan.
        De sterkste kan best tegenstaan.
      
      
        Spreekt mij, spreekt mij een hert in ’tlijff
        Dat mijne hoop’ onwankel blijff
        En ’tongekreuckte hulp-vertrouwen
        Nooit in mijn ziele kom te flouwen.
        ’tOnedel Rood smett’ haar ’taenschijn
        Die vijand van mijn leven zijn,
        Met schaamt doortreff’ haar smaad en hoon:
        Alsulcken werk, alsulcken loon.
      
      
        Met schande keer en ruim het veld
        ’tVolck dat mij blinde lagen stelt:
        Gelijk het kaf dat heen moet stuiven
        Wanneer de wind daar in komt snuiven.
        Gods wraeck-gesant zijs’ op de le’en.
        De nacht en slijk leg om haar heen;
        Haar weg zij onbekwaam ter vlucht.
        Kwaad-lijden is des quaedt-doens vrucht.
      
      
        Waar hun van mij ooit leed gedaan,
        Haar doen had glimp. maar ver van dan.
        Heel zonder reden gaens’ haar netten,
        Mij ten verderf, bedrieglijk zetten.
        Dies treff’ de ramp haar onverdacht
        En stort’ haar in haar eigen gracht;
        Haar strik bestricks’ in schaed’ en leed.
        Daar ’tquaedt uit komt is het best besteedt.
      
      
        Dan zal mijn geest, in God verheugt,
        Zijn hulp erkennen in de vreuchdt,
        En mijne tong, ten klaren teken
        Mijns diepen ernsts, aldus doen spreken:
        Waar is, o God, een God als gij?
        Die de arme redt, en haar partij,
        Hun veel te zwaar, de macht besnoeyt?
        Waar hulp geschied, waar eer-danck vloeyt.
      
      
        Ach! kwam die ure! Want zeer groot
        Is het onheil dat mij nu bestoot.
        Daar komen uytgemaeckte tuigen
        Die leugen uit haar borsten zuigen
        En mij op-dichten ’kweet niet wat,
        (Daar ’thert nooit weet van heeft gehad)
        uit trotsen wrevels aengehis.
        De boosheid vindt daar niet en is.
      
      
        Voor ’tgoet van mij aan haar geschied
        Doen zij mij kwaad en hert-verdriet.
        Ik nochtans, does’ in krankheid lagen,
        Heb treur-kle’en over haar gedragen;
        Mijn lijf, omslingert met een zak,
        Berooft van voedsel en gemak;
        Met ernst voor haar gesmeeckt om zoen.
        Goe’ daad vereyscht goed weder-doen.
      
      
        Wat soud’ ik meer? ’kHeb al volbracht
        Wat druk en ware liefd’ ooit wracht,
        Wat vriend aan vriend, wat Broe’r aan Broeder,
        Wat Soon aan dier-beminde Moeder
        Ooit heeft betoond op’t droeve graf.
        Maar zij, te veer van Menscheydt af,
        Verheugen in mijn kwalijk vaart.
        Vreugd in verdriet is boosheydts aard.
      
      
        Eilaas waar wilt in het endt noch heen?
        Het schuim van volk raakt op de been:
        Gemaeckte narren, leugen-flikkers,
        Oogh-dienders, vette-brocken-slickers,
        Met all’ ’tvuyl-aerdigh straat-gespuis,
        Spot, (onverdiend) spot met mijn kruis,
        Grijnst, knerst, beschimpt mijn droeven staat.
        Hoe zelden houdt de boosheid maet!
      
      
        Hoe lang, Heer, ziet gij ledig toe?
        Zijt gij des duldens noch niet moe?
        Herbrengt mijn ziele ’tsoete leven
        Ach! wilt mij niet ten rooff-aes geven
        Van volk dat wreed, als Leeuwen, is.
        Zo krijg’ ik, vol verheugenis,
        Voor grote scharen prijsens stof:
        Bevonden hulp geeft rijken lof.
      
      
        Verheugt niet dat mijn we’erparty
        Ten onrecht over mij verbly’
        En zijnes herten smadig denken
        Betuygh met spottig ogen-wenken.
        Daar woont geen vreed’ in haren grond,
        Veel min noch in den stouten mond.
        Die vreedzaam is, dien staat haar net.
        ’tGaet slim daar wil draeft boven wet.
      
      
        Haar mond, door lachen wijd gespert,
        (Getuige van het venijnig hert)
        Berst uit, en spreekt: Dat’s ons behagen.
        Zo zo. dit’s dat wij gaarne sagen.
        Maar gij, Heer, die’t all’ weet en ziet,
        Spreeck op. gedoog het langer niet.
        Weest mij niet veer. stoor droefheyts nest.
        Die’t all’ vermagh troost alderbest.
      
      
        Waak op. geef vonnis in mijn sak
        Mijn God dien ik mijn richter maak,
        Op dats’ in het onverdiende lijden,
        Trotsmoedelijck, haar niet verblijden,
        En spreken in haar hert: O! goed.
        Daar, daar. dat’s juist soo’t wezen moet.
        Wij hebben hem. hij is verdrukt.
        De tong wordt stout als moedwil luckt.
      
      
        Met vuyle schaemt’ en neder-moed
        Zij hare sotte vreuchdt geboet’t,
        Oneer en schande moets’ omvangen
        En als een kleed rondom haar hangen
        Die hun verheugen in mijn kwaad,
        En tonen met verwaenden praat
        De trotsheid van haar bozen zin.
        Daar straffe komt, krimpt hoomoedt in.
      
      
        Maar haar dien des gerechtheydts lust’t
        En mijnes onschuldts zijn bewust
        Gunn’ God in vreugden heen te treden,
        En dring haar tong tot deze reden:
        Gelooft zij God, die zijnen knecht
        Zo gunst-rijck is, en toont zijn recht.
        Dies steed’s mijn tong uwe lof verbreydt.
        Hulp oorsaeckt vreugd; vreugd, danckbaerheyt.
      
    
  