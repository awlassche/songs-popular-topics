
    
      
        HOe schoon is het cierelijck verschiet,
        Het geen gij door de verte ziet,
        Als gij zit op de Duinen;
        Daar op loopt menig wilt Konijn.
        Gij vrooyelijck en stil kunt zijn,
        Op hunne hoge kruynen;
        Bij Zee, dit Vee,
        Met veel hopen, stil wil lopen,
        Door de Daalen;
        Waar door zij hun Voedsel haalen.
      
      
        Kan niet zeer lief zijn het veer verschiet,
        Het geen gij op de Bergen ziet.
        Gij Dorpen ziet en Steden;
        En ook den groten Ocejaan,
        Die ziet gij op zijn Stranden slaan,
        En vele Heerlijckheeden;
        Ook het Kruid; dat spruit,
        Uit der Aarde; hunne waarde
        Wij hoog aghten;
        het Maakt gezond der Mensen kraghten.
      
      
        Het geen zij u daar op nog geeft,
        Is dat de Zee dan ligt stil sweeft,
        Met die dan op hem vaaren;
        Door haar gij veer de Schepen ziet;
        Hoe schoon is dan dit veer verschiet,
        Als Glinsteren zijn Baaren,
        Op Strand? hij brand,
        Op en neder, in het mooy weder,
        Door stil zweven;
        Vele Vissen in hem leven.
      
      
        het Verschiet geeft u een fraay gesight,
        Wanneer de Zon zijn glansrijk ligt
        Zeer lieffelijck laat praalen,
        Bij het Ziel verquicklijck groen Geboomt;
        Waar bij ook menig Bekje stroomt,
        Door Heuvelen en Daalen.
        Daar treet, en eet,
        Menig Schaapje, met een Knaapje,
        het Geen zijn hoeden
        Hun wil schenken, hun ten goeden.
      
      
        Gij in het lieflijk Zomer weer,
        Ziet praalen het verschiet zeer veer,
        Met vele klaaver wijden;
        Waar in de Koeien grasent staan;
        Die als zij zijn met Melk vollaan,
        Zich zelven vast berijden,
        Om Melk, voor elk,
        Fris te geven, voor ons leven;
        Waar van komen,
        Boter, en veel vette Romen.
      
      
        Zij toont u vele heerlijkheid;
        In haar het Vee herkauwent leit.
        Zij geeft u schone Dreven,
        Hofsteeden, Bossen, Bleken, Hei,
        Ook Boere Huizen aan hun rei;
        Zij wil ook aan ons geven,
        Het Land, wiens stand,
        Ons geeft Koren; wilt daar horen,
        Staapels zingen;
        En ziet daar meer fraaye dingen.
      
      
        Als zij in het groen u vreugde geeft,
        Het Pluimgedierte vrolijk sweeft,
        Al fluytend in de Bomen;
        Hun schel en liefelijck geluid
        Dat schaatert door het groene Kruid,
        En over Waater stromen;
        Hun stoet, die broed,
        In hun Nesten; die zij vesten,
        Tegen het Zuiden,
        In de Bomen, Velden, Kruiden.
      
      
        Gij ziet bij haar het mooye weer;
        Het sleghte daalt ook bij haar neer,
        Naa het Godlijck welbehaagen
        En ook bij haar de heldre glans,
        Die praalen wil aan des Hemels trans;
        Ook vele winter-vlaagen;
        Het sweeft; en geeft,
        Droef heyt, vreugde, angst, verheughden;
        En meer saaken,
        Waar mee gij u kont vermaaken.
      
      
        Bij haar aan u den Hemel geeft
        Haar wolken, en het geen in haar sweeft;
        het Is Zon, Maan, en de Sterren,
        Ook Donder, Blixsem, het Pluymgediert,
        Damp, Regen, Klaarheid, Storm, die tiert
        Als hij al komt van verren;
        Aan het eynt, verschijnt,
        des Hemels kimmen; daar uit klimmen,
        Al die lighten;
        Tot Gods lof zij ons verplighten
      
      
        Kon zij de schoonheid ons aanbien,
        Die vrome naamaals zullen zien,
        In het eeuwig volmaakt leven,
        Dit zo veel schoonder wezen sou,
        Als is een groene praal Lantsdou,
        En het geen het verschiet kan geven,
        Als het ligt, het gesight,
        Meer kan vleien, in valeyen,
        Als het duister;
        O! hoe schoon zal zijn haar luister?
      
    
  