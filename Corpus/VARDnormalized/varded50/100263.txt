
    
      
        WAnneer gij zijt om uw bemind' ontrust,
        Omhels dan met gedagten
        Daar uwe ziel na snakt. Een heete lust
        Verhit noch meer door wagten,
        Als maar de hoop verzagt het lijden,
        Hier kan men zig dan in verblijden,
        Dat alle hoop noch vreugdig werd verzaad,
        Die na het goed, en na geen geile lusten staat.
      
      
        Dus konnen duizend pijnen door een vreugd
        Verdwijnen, en veel rampen
        Door weinig gunst. Maar zoo de zuiv're deugd
        En hoop, verstikt in dampen
        Van jalouzy, zal een vermaken
        In duizend ongenugten blaken.
        Geen wijze kiest des zorgelyken pad
        Die nooit de vreugd, altijd bekommeringen vat.
      
    
  