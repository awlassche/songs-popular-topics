
    
      
        Als er enen Soon gaat trouwen
        En loopt met een Licht-mis voort,
        Zonder dat eens voor te houwen
        Aan syn' Ouders zo het behoort:
        Noch syn Moeder, noch syn Vader
        Komen tot de Bruiloft niet,
        En de Vrinden al-te-gader
        Laten hem in het verdriet.
      
      
        Enen Jong-man die gaat trouwen,
        Zonder dat hij God aen-siet,
        Zal met God gheen Bruiloft houwen,
        God en komt te Bruiloft niet,
        God en zal hem niet ver-eeren
        Met syn' tegenwoordigheid,
        Noch syn Water doen verkeren
        In den Wijn die het hert' verblydt.
      
      
        Konnen die met blydtschap trouwen
        Die als Verckens minnen het slijk,
        Die God niet te vriend en houwen
        Den Auteur van het Houwelyck?
        Wildy dan met eren trouwen
        Met een reyn' en suyver' Blom,
        Laat de Ziel' eerst Bruiloft houwen
        Met des Hemels Bruidegom.
      
      
        Dan zal Jesus met syn Moeder
        Komen tot uwe Bruiloft-feest,
        God zal wezen uwen voeder.
        En verheughen uwen geest;
        Dan suld' u in God vermaken,
        Dan suldy recht vrolijk zijn,
        Dan suldy in liefde blaken,
        Dan zal het Water worden Wijn.
      
    
  