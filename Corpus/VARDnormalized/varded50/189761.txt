
    
      
        WEl op mijn Harder fluit,
        Verheft u zoet geluid
        En spelt tot lof en eer
        Van mijn Nymph Galathee
        Die nu op mijn begeer
        Omhelst mijn liefdens bee.
      
      
        Wel op gij Nymphen sanck
        Zingt Pheb' en Pan te dank
        Die het Lauwer Meysjen vat
        Vergeefs voor zijn Goddin
        Die het spelend rietje schat
        Vergeefs zijn Harderin.
      
      
        Zij grijpen beide mis
        Na het geen maar wind en is
        Maar Tyter krijgt de roem
        De krone van het veld
        Maar Tyter heeft de bloem
        Hem zelven toe gesteld.
      
      
        Want mijn standvastigheid
        Heeft u oprechtigheid
        O Galathea Maagd
        Gespeurt, die nimmermeer
        Hebt na mijn Vee gevraagd,
        Of na mijn geytjens teer.
      
      
        Wij komen over een
        In ons vernoegen kleen
        Wij hebben onzen wens
        Na lust in rust gebracht,
        Niet als den wrekken mens
        Die steeds na meerder tracht.
      
      
        Vaart wel dan Prinsen praal,
        Met u twist-zieke quael,
        Tytis en Galathe,
        Al zijn ze slecht en loers
        Ze leven weer in vree,
        En rustig op zen boers.
      
    
  