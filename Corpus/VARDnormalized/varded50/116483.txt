
    
      
        HOe zal ik u vergelden
        Uw grote goetheit al?
        Hoe zal ik het groot getal
        Van uwe deugden melden,
        Fonteine der genaden,
        O Jesu, die zo zeer
        Ons doet met heil en eer
        Gedurig overladen!
      
      
        Wij moesten gaan verloren,
        Van alles naakt ontbloot,
        Maar gij kwaamt ons in noot
        Ja in den dood verhoren.
        Uw goedheid ging beschikken
        Een werk zeer wonderbaar,
        Eer gij ons in het gevaar
        Alzo zoudt laten stikken.
      
      
        Opdat wij zouden leven,
        Hebt gij zo trouw en goed
        Uw lichaam end uw bloed
        Tot spijs en drank gegeven.
        Wat zoudt gij voor den mensen
        Doch hebben meer gedaan?
        Het is met haar gegaan
        Verr' boven al haar wensen.
      
      
        Als wij by-na versmachten
        Van dorst en hongers-noot,
        Zo geeft dit heilig brood
        En drank de ziel veel krachten,
        Op een veel schoonder wijze,
        Als doe Elias at,
        En tot aan Horeb trad
        Door kracht van des Engels spijze.
      
      
        God doet hier door den zijnen
        Van kracht tot kracht gaan voort,
        Tot dat s' aan Zions oord
        Met vreugd voor hem verschijnen.
        O Jesu, ik gevoele
        De kracht van deze spijs,
        Op een verborgen wijs,
        Door all mijn leden woelen.
      
      
        Gij hebt mij nu gegeven
        Een zegel van het verbond,
        Dat ik ben te aller stond
        In des levens boek geschreven.
        Ja gij doet mij nu smaken
        De vaste zekerheid
        Van mijne Zaligheid,
        Waar toe ik zal geraken.
      
      
        Nu gij mij hebt doen eten
        De eerste vruchten van
        Het Hemels Canaan,
        Kan ik voorzeker weten,
        Dat ik ten eeuw'gen tijden
        Met Abr'ams kind'ren all
        Aan uwe tafel zal
        Ten vollen mij verblijden.
      
      
        Versterkt mij te allen dagen
        Zo door dees' spijs en drank,
        Dat ik mijn leven lank
        Mijn kruis mag vrolik dragen;
        Zo dat ik niet en achte
        Voortaan op enig ding,
        het Zij groot of het zij gering,
        Maar het all kloekmoedig wachtte.
      
      
        Heer, laat mij als een zegel
        Zijn op uw hert gezet:
        En stelt mij uwe wet
        Gedurig tot een regel,
        Waar na ik all mijn gangen
        Zo stieren mag van nu,
        Dat ik altijd aan u,
        Mijn Heiland, vast blyv' hangen.
      
    
  