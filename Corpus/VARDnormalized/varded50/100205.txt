
    
      
        WAt mag dog zijn de rede,
        Dat ik Tyter niet en hoor,
        Ik moet mij vast gaan kleede,
        Want mijn dunk ik zie Auroor:
        Die is reeds aan het dage,
        En Febus met zijn wage,
        Schynd in het dal,
        Ik hoor het geschal,
        Der Vogelen al: Zagt zagt ik hoor een zoet geluit,
        Hij speld een deuntje op zijn fluit,
        Daar komt hij aan, Al door de Laan,
        Ik moet eens kijken uit.
      
      
        Zijt gij al in de Weide,
        Leonora schoon Jonkvrouw,
        Zoo als ik gisteren zeide,
        Dat ik bij u komen zouw
        Mijn Geitjes zijn aan het graze,
        Komt laat u Schaapjes aze
        U stal ontsluit, En laatse uit,
        In het jeugdig kruit,
        Ik zal ze weide Boswaard in,
        Komt laten wij met goed begin,
        Mijn Engelin, En Veldgodin,
        t'Saam spreken al van de min.
      
      
        Het voegt geen Herderinne
        Smorgens in het bos te treen,
        Te spreken van het minne
        Met een Herder zoo alleen,
        En dat zou mijn eertje krenken,
        Tyter wild u bedenken,
        En zwijgen stil, Van zulk een gril,
        Want ziet ik wil
        Met u niet trekken al in de wei,
        Want gij zoekt mij door loos gevlei,
        En zoete praat, Neen Kammeraat,
        Te brengen al in de lij.
      
      
        Wilt gij dan tegenstreve,
        Lief het eind van ons begin,
        Waar in bestaat het leve,
        Anders dan in liefde en min?
        Og Herderin gepreze,
        Gij en hoeft niet te vreze,
        Dat ik ontrouw betoone zouw,
        Aan u Jonkvrouw,
        Daar is op trouw, O! schoon jong Wijf,
        Een zijde Gordel van mijn lijf,
        Mijn Leonoor, Die ik verkoor,
        Met Goud doorweve stijf.
      
      
        Het is wel eer gebleken,
        Dat een Maagd raakt in het verdriet,
        Maar nu ik zie een teken,
        Dat gij mij op trouw aanbiet,
        Zoo wil ik mij begeve,
        Met u in egt te leve,
        Kom Tyter kom, Kom Tyter kom,
        Als Bruidegom, Mijn Lenteblom,
        Die schenk ik u op deze tijd,
        Nu dat ik zie uw trouwighied,
        Uit zuiv're min, Met hert en zin,
        Mijn Schaapjes weest verblijd.
      
      
        Laat ik u Lipjes drukke,
        Herderinne met mijn mond,
        En van u Wange plukke,
        U Zoeste Nektar voor mijn wond,
        En laat ik ondertussen,
        Op trouw u eensjes kussen,
        Hier aan des stroom
        Bij deze Boom, Al zonder schroom,
        En laat ons gaan verkonde fijn,
        Al aan de Herders groot en klein,
        In het groene plein, Mijn Lief certein,
        Dat wij verbonde zijn.
      
      
        Herders en Herderinne,
        Die hier wonen in het Dal,
        Komt Goden en Godinne,
        Maakt nu vreugd en blij geschal,
        En wilt een deuntje kweele,
        En op u zakpijp speele,
        Het Pluimgediert, In het wilde zwiert,
        Dat tiereliert:
        Komt gij Genode aan den dans,
        Vlegt voor dit paar een Lauwr'krans,
        Gij jonge jeugd, Met zoet geneugt,
        En waagt dan ook een kans.
      
    
  