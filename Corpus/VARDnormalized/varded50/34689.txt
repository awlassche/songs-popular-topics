
    
      
        Ziet dat vier der liefde blaken,
        God, die schiep dat hemelrijk,
        Om u zondaar te hermaken
        Wordt gelijk aan 'taersche slijk:
        'sVaders Woord komt neder dalen,
        En voor Adams schuld betalen.
      
      
        Jezus, boven al verheven
        Alle prijs, en ere weird,
        Voor wie al die Engels beven
        Zich vernedert totter eird':
        In der beesten stal geboren
        Ons bevrijd van Godes toren.
      
      
        Jezus komt gewillig lijden
        Honger, koude, smerte, dorst,
        Om de mensen te verblijden,
        Als een kindje zuyght de borst:
        Hij laat scepter, ende krone,
        Om te zijn een Maghets Zone.
      
      
        Wordt in doecxkens teer ghewonden,
        Om te maken los, en vrij
        Adams kinders van der zonden
        Harde jok, en slavernij:
        Hij door minne-brandt gedreven,
        Komt ons schijncken het eeuwig leven.
      
      
        Laat ons allegader loven
        Die verheven Majesteit,
        Met de Prinsen van hier boven
        Zingen prijs, en danckbaerheyt;
        Lof zij aan de Maghet Moeder,
        Die gebaard heeft onzen Broeder.
      
    
  