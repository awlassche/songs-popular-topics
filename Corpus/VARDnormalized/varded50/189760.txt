
    
      
        o WReede Goon! waarom wordt ik,
        Zoo vredelijk mislyd?
        Mijn schone vlucht, o Angst! o Schrik!
        o Harteleet! o Spijt!
        Ze ontvlucht mijn oog waar dat ze kan,
        Des ben ik een verloren Man.
      
      
        Ach Laura! Laura! Laura Ach!
        Hoe kan het mooglyk zijn,
        Dat uwen haat zoo veel vermag,
        Dat ik in angst en pijn.
        Verzinkt! o barenswee! o smart!
        De dood zit mij in het hart!
      
      
        Verlaat gij mij, die eer uw vreugd,
        En zuivre wellust won?
        Verlaat gij mij, die in zijn jeugd,
        o Onbesmetbre zon?
        U schonk, met onbezweken moed,
        Een onuitblusbre liefdegloedt?
      
      
        Herdenk die aangename tijd,
        Mijn hoogste vreugd mijn schat,
        Hoe dikwerf ik geheel verblijd,
        Door wellust afgemat,
        Mij spiegelde in het heerlijk licht,
        Van uw bekoorlijk aangezicht.
      
      
        Herdenk noch meer met welk gezoen,
        Ik dikwerf keer op keer,
        U wierp op het malsche klavergroen.
        En hoe ik dan weer teer,
        U weder opbeurde aan u hand,
        Wat vuur sloop in mijn ingewand.
      
      
        Wat vreugd genoot ik in mijn ziel,
        Wen ik uw boezem kust,
        En mij als Olm gekluystert hiel;
        In het minst van smart bewust,
        Aan uwe lieve tengre leen,
        o Vreugd! vol lieve godlykheen!
      
      
        Ja denkt hoe gij door min vervult,
        Mij noemde Bruidegom,
        En ik, geheel van vreugd doorzult,
        U Bruit, en schone blom,
        Maar Ach! die blijde tijd is heen,
        o Wrange daagen van geween.
      
      
        Maar Ach! die altewreede Maagd,
        Is geen verliefde meer,
        Zij die mijn hart en oog behaagt,
        Is tans niet zagt en teer,
        Maar als een wreede tygerin,
        Trotseert zij mijne lieve min.
      
      
        Zij spot en lagt met al het geen,
        Dat onlangs is geschiet,
        o Nacht! van nare bitterheen,
        Ach waarom worde ik niet,
        Daar mij de spijt het hart bijt af,
        Niet neer geblixemt in het graf!
      
      
        Vaar wel mijn Laura vaar vaar wel,
        Vaar eeuwig wel ik ga,
        In plaas van lieflijk minnespel,
        In bossen vroeg en spa,
        Mijn min betreuren tot ik wordt,
        In het akelige graf gestort.
      
      
        Want ik begeer, in het minst noch meest:
        o Maagd! het leven niet,
        De dood maakt mij niet meer bevreesd,
        Als onlangs is geschiet,
        o Neen! neen, neen, ik lacht er om,
        De Dood is bij mij wellekom.
      
      
        Maar vrees de worm, die u gemoed,
        Te bitter knagen zal,
        Dan smaakt gij in de plaas van zoet,
        Een wrang en bitter gal,
        Dan zult gij roepen vroeg en spa,
        Tot Kloris, en tot Lelia.
      
      
        Speelnootjes leer van mij, ei leer!
        Leer, uit mijn zielverdriet:
        Dat gij Lieftalge Nimmermeer,
        Spot met uw minnaar niet,
        Op dat de wanhoop scherp van tand,
        U nimmer knaagt in het ingewand.
      
    
  