
    
      
        HOe weinig weet een Mens,
        Hoe na dat hij is aan zijn dood, of graf;
        het Gaat menigmaal na wens,
        Zo het schijnt, wanneer dat komt des Heren straf
        Tot ons, gelijk een Dief bij nacht,
        Als men die op het minst' verwacht.
      
      
        Dat ziet men menigmaal
        Gebeuren, als bij veel exempels blijckt.
        En het geen ik hier verhaal,
        Dat is een sak, die voor geen ander wijkt;
        Het is een sak die Rotterdam
        Gelijk een valstrik over kwam.
      
      
        Daar was een Boots-gesel,
        Die straf verdiend had na de Scheeps manier.
        het Gaat in die Landen wel,
        Wanneer Iustici heeft haar volle zwier,
        Het is een zegen voor de staat,
        Als men het kwaad zo tegen gaat.
      
      
        Het vollick liep als dol
        Om deze straf (gans ongewoon) te zien:
        het Was op de Huizen vol
        Van groot', van kleyn', van alderhande liên,
        Daar stond een Molen, om het Mout
        Te breken, door de tijd al oud.
      
      
        De drift was dom, en groot,
        Men sach bij na noch deur, noch venster aan.
        Daar komt de bleecke dood,
        En vindt die vol-geladen Molen staan,
        En rukt hem (door zijn last) om veer,
        Daar was het och! Heer, och! Heer, och! Heer.
      
      
        De Toren Siloam,
        Die viel eens haastig achttien Mannen dood:
        het Is waar, de Heer was gram,
        Haar zondig leven bracht haar in die nood:
        Maar zo wij ons niet wel beraên,
        Wij zullen desgelijks vergaan.
      
      
        o! Vromen Heraclijt,
        Hier hebje reen, die u tot schreien port:
        Hier lacht de vale nijt,
        Dat zij daar door bij na aemachtigh wordt.
        Hier heeft de dood zijn rol gespeelt.
        De tijd, de droefheid weder held.
      
    
  