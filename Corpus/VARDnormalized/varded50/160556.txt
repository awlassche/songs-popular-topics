
    
      
        MIjn Pen lust Davids lof te melden:
        Hij zag gewapend, op de velde,
        Het Leger der vijanden Gods:
        En in het zelve zag hij treden
        Een grote Reus, met sterke leden,
        En in het gemoet wel stout, en trots.
      
      
        Hij was met Koper overtogen,
        En blonk gelijk een Zon in d'ooghen,
        Die al der Sterren glans verdooft:
        Zijn Donder-keel brond uit van verren,
        Wie is die Held, die zoude derren
        Met mij gaan kampen Hoofd om Hoofd?
      
      
        Maar David, een der Schapen-hoeders,
        Zocht Godes eer, en het heil zijns Broeders,
        Dies trok hij na dien Pocher heen,
        Niet met een Spiets of Swaerdt: maar ginger
        Met enen Staf  en enen Slinger,
        Te strijden met de Philesteen.
      
      
        Den groten Reus die ging hem tegen,
        Gedoft met Helm, en Spiets, en Degen,
        En scheen wel een Metalen Berg:
        Maar David worp een van zijn Stenen,
        Die vloogh hem door zijn voorhoofd henen:
        Daar stort dien Reus voor enen Dwerg.
      
      
        Hem wordt de Kop voort afgesneden,
        Met het eigen Zwart: doe is daar mede
        Al het Philesteensche Heir ghevlught.
        En Davids lof wordt uytgesongen,
        Op hondert-duysent zoete tongen
        Dat d'Echo weer-klonck uit de Lucht.
      
      
        Maar Jesus, het heil en het Hoofd der vromen,
        Heeft noch al meerder lof bekomen,
        En groter Reus ter neergevelt:
        Men moste hier al tezamen meng'len,
        De Lof van Mensen, en van Eng'len,
        Eer het na waarde wordt vermelt.
      
      
        De boze Wereld is een Leger,
        Staegh aengehitst van een beweger,
        Te weten, van den Helschen-Vorst,
        Die zwanger van zijn Rasernijen
        Gods volk vervolgt, en in het strijen,
        Na hare waarde Zielen dorst.
      
      
        Maar Christus, die dat niet kond lijden,
        Trat in het perk, hem te bestrijden,
        Met Spiets noch Zwart: Maar arm en sleght,
        En Sathan wel verzien met Schichten,
        Maar evenwel zo most hij zwichten,
        Ja wordt ontzielt in dat gheveght.
      
      
        Ons Heiland heeft hem neer gheslegen,
        En met des Satans eigen Degen,
        Dien Helle-vorst doe voort verscheurd,
        Want midden in het bitter sterven
        Meend Sathan Jesum te verderven:
        Maar het viel als doe zijn eigen deurt.
      
      
        Doe dus den vijand was verslagen,
        Voer hij opwaarts, op enen Wagen
        Van Wolken, tot in het Hemels-Hof,
        Daar hij zijn Volk nu doet versaem'len:
        Wij, die hier van des dingen staem'len,
        Zullen daar zingen zijnen Lof.
      
    
  