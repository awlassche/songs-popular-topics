
    
      
        DEn Here lof. want hij is goedig,
        En zijne goedheid heeft geen endt.
        Zulks werde klaar en overvloedig
        Van alle tong en hert erkent.
        Heel Israel (door’t wel-bedenken
        Wat stroom van gunst God op hem zendt)
        Moet hem met waerden lof beschenken,
        En spreeck: Zijn goedheid heeft geen endt.
      
      
        Aarons huis (door’t over-leggen
        Hoe gunst-rijck God haar is ontrent)
        Stel hert en mond om lof te zeggen;
        En spreeck: Zijn goedheid heeft geen endt.
        De reine aard der goedtgesinden,
        Die diep in het hert Gods vreze prent,
        Moet tong en lip ten lof ontbinden,
        En spreeck: Zijn goedheid heeft geen endt.
      
      
        Ik was in angst, en riep tot Gode:
        Hij gaf gehoor, en ruym’t in het hert.
        De Heer met mij. Wat meer van noden.
        Geen schrik wiens strik de ziel verwert.
        Wat konnen mij, wat konnen mensen,
        Nu God zijn mede-hulpe biedt?
        Haast koomttet dat het oog, na wensen,
        Zijn lust aan mijne haters ziet.
      
      
        O! beter ’tGodt- dan Mens-vertrouwen.
        Ooit had de hope vaster grond
        Die ’thert zich aan zijn God doet houwen
        Dan die op’t menschlijck schijn-groot stond.
        Laat alle volken mij om-ringen:
        Vergeefs en dwaas al haar bestaan.
        Laat alle volken mij bespringen:
        Met God wil ik ze neder slaan.
      
      
        Laat alle volken om mij henen
        Als dichten zwerm van bijen gaan:
        Met God (die krachten zal verlenen)
        Wil ik ze onversaeghd’lijck aan;
        Wil ik ze slaan, en doen verdwijnen
        Gelijk het loome doornen-vuur.
        Het mensch’lijck groot en machtig-schijnen
        Is ijdel en van kleinen duur.
      
      
        Vijandig hert, gij hebt uwe krachten
        Bij een gebracht, ten val van mij:
        Maar God, mijn hulp, ont-seend’ u trachten.
        Dies hij mijn kracht en eer-liedt zij.
        Met vollen vloed der hulplijckheden
        Kwam zijne goedheid op mij ne’er.
        Der vromen tenten zijn de steden
        Gewijd ten galm van Godes eer.
      
      
        Gods hand is kracht-rijck en verheven,
        Gods hand heeft zenu en geweld.
        Wat dreyght gij, Dood? noch duert mijn leven,
        Noch wordt Gods Doen van mij vertelt.
        ’tIs waar, met scherpe vader-slagen
        Heeft zijne tucht-roe mij geraakt,
        Maar door den dood noch mijner dagen
        Geen on-we’erhalijck endt gemaakt.
      
      
        Nu opent mij, gewijde handen,
        (Ten hogen dienst van God bereid,
        Bewaerders der genade-panden)
        De poorten der gerechtigeid;
        De poorten van onsuyv’re voeten
        Nooit vrij en ongestraft betre’en:
        Ik wilder in, en God begroeten
        Met eer-danck zijner goediche’en.
      
      
        Dit zijn, o mens, de rechte deuren
        Waar door men tot den Here gaat;
        Wier ingang ieder zal gebeuren
        Die, onbeweegd, in deuchde staat.
        Van mij u lof. en wel met reden:
        Want doe ik bad verhoorde gij,
        En midden in ramp-vallicheden
        Had ik een rots des heils aan dij.
      
      
        O afgrond der geheymenissen
        Die d’all-vermogen wijsheid heeft!
        ’tIs God die mensen-raad doet missen
        En hooght’ in diepe laagte geeft.
        De steen van dwaze bouwers handen
        Verworpen en onnut geacht,
        Is (hem ter glory, haar ter schanden)
        Aen’t huis ten hoofdt des hoeks gebracht.
      
      
        Zulk werk van God. wiens hoog vermogen
        ’tGesagh zijns godtheydts in het gemoed
        Vereeuwight, als hij onzen ogen
        Zijn wonderheid aanschouwen doet.
        O! dit de dag, van God gegeven,
        Gegeven en ter vreugd bereid.
        Wel op, en laat hem ons door-leven
        In ongemeene vrolijkheid.
      
      
        Help, Heer, help nu (dit heeft ons smeken,
        Dit heeft ons ernstig bidden in)
        Kom nu met voorspoedts volle beken,
        En ’tendt van ’twerck zij als ’tbegin.
        Gezegend die daar komt getreden
        En is van zijnen God gewijd
        Ten Vorst des heils. V treft de reden
        Die van het huis des Heren zijt.
      
      
        God ons een Heer, een zegen-bronne,
        Een stut en schut voor alle qua’en;
        Zijns goedicheydts door-luchte Zonne
        Is onzen ogen opgegaan.
        Nu bindt het Lam met vaste zelen
        Aan ’theyligh voorhoofd van het altaar.
        Wat danckbaerheydt Gods gunst kan telen
        Wordt in het uytwendig’ openbaar.
      
      
        Wat zal ik meer? waar vind ik sprake
        Daar ’thert zijn alderdiepst’ door uyt’t?
        Gij, gij mijn God. O! grote zake,
        Die t’uwer eer’ mijn mond ontsluyt!
        Gij, gij mijn God. dies ben ik spoedig
        En tracht dat elk uwe hoocheydt kent.
        Den Here lof. want hij is goedig
        En zijne goedheid heeft geen endt.
      
    
  