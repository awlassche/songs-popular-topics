
    
      
        Wij drinken Broederschap in vreugd,
        Met Liefde Blijdschap en geneugt,
        Des Zinnespreuk eendragt maakt magt,
        Nemen de Broeders wel in agt.
      
      
        Wij teren zonder overdaad,
        En voeden in ons Hert geen kwaad,
        Zonder gekijf, zonder getier,
        Zijn wij het Akkoord gelijk een Lier.
      
      
        De Gulde Leeuw werd hier verbeeld,
        Ook zijn Wij daar uit voort geteld,
        Want de een is hier niet meer als d'aar,
        Een Prins is maar een Metselaar.
      
      
        Geen Trotsheid nog geen Hovaardij,
        Dulden wij Broeders aan ons zij,
        Want ieder is hier maar een Mens,
        Zo Leven wij naar Hertenwens.
      
      
        Men spreekt hier van geen Kerk of Staat,
        De Rede strekt ons tot een Maat,
        Wij paren Konst en Wetenschap,
        En laken d'ydele Zotte klap.
      
      
        Een Gullig Hert en Goed Verstand,
        Is d'eerste Wet van ons Verband,
        En die bij ons niet zwijgen kan,
        Agten wij voor geen Eerlijk man.
      
      
        Nooit heeft een vrije-metselaar,
        Het gehym ontdekt aan Moer of Vaar,
        Aan Vriend of Maagd, aan Vrouw of Kind,
        Het Gemetzeld-Werk blijft Vast en Bind.
      
      
        Wij Broeders van deez' vrije-kunst,
        Beloven malkander Hulp en Gunst,
        Een Mag'ren Broeder maak men Vet,
        Dat is bij ons een Stale Wet.
      
      
        Wij zijn Getrouw, en ook Opregt,
        Aan onze Broeders rik of slegt,
        Als ymand komt van ons in nood,
        Gunnen wij hem het Werk en Brood.
      
      
        Wij Metselen zonder Kalk of Steen,
        En Breken zelden arm of been,
        Wij Drinken zagt en Eten snel,
        Zulk Kalk en Steen dat Metzelt wel.
      
      
        Wie ons niet Zoekt, die ons niet Vind,
        Wij zijn van allerly gezind,
        En schoon wij zwijgen altemaal,
        Verstaan wij ons in alle Taal.
      
      
        Toen Nimrod Bouwden tot zijn schand,
        Kwam Spraak verwerring in het Land,
        Toen leerde men een Stomme spraak,
        Die wij nog spreken tot Vermaak.
      
      
        Wanneer den een om Kalk riep,
        Den and'ren om de Bierkan liep,
        Den Opperman wiert Stom en Doof,
        Het Gereedschap lag 'er tot een Roof.
      
      
        Als dat Gebouw nu was verbrot,
        Heer Nimrod keek gelijk een Zot,
        Het begonne Werk lied hij daar staan,
        En bod ons maar na Huis te gaan.
      
      
        Maar ag! wat was dat droevig naar,
        Voor een eenvoudig Metselaar,
        Die Frans moest spreken die sprak Duys,
        Zij kwamen als Beschonken thuis.
      
      
        Toen kwam het Geraas, en het Gekijf,
        Tussen de Metselaar en zijn Wijf,
        De Vrouw die sprak, Vend benje Gek,
        Spreek Duys of houd u Dronken bek.
      
      
        De Man die dogt het Wijf is Zot,
        En staken met malkaar de Spot,
        Nooit konden die twee zig verstaan,
        Als s' Avonds om naar Bed te gaan,
      
      
        De Bazen van dat Trots Gebouw,
        Hadden daar over groot Berouw,
        Want als zij kwamen om haar geld,
        Wierd haar stokslagen toegeteld,
      
      
        Den ene Vloekten op zijn Maleis,
        Den andere op zijn Portegys,
        De Rekening kan geen Mens verstaan,
        En dat is nog alzo voortaan.
      
      
        Die ons Gehym wild weten klaar,
        Die moet zig maken vrij-metselaar,
        Is het dat hij zijn Geld beklaagt,
        Wel wijnig wind die nooit en waagt.
      
    
  