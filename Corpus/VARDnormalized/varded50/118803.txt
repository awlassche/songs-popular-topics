
    
      
        HOe toond, o God! uw goedheid hare macht?
        Hoe kond gij mens en vee met voedsel sterken?
        Hoe wonderlijk zijn uw genade-werken?
        Hoe steekt in graan en brood zo grote kracht?
        Dit werkt uw wil en woord, daar het al door leefd
        Wat hand, of voet, of vin, of veer kan reppen,
        Wat van uw geest en gunst zijn adem heeft.
        Dus voed Gij het al, gelijk gij het al woud scheppen.
      
      
        Gij zijt het die uw hand nu open doet,
        Die mild'lijk schenkt het geen schepzels op kan kweken.
        Laat dan mijn brood geen zaadzaamheid ontbreken
        Wat baat de spijz', indien ze het lijf niet voed?
        Laat, Here! het geen voor het lichaam is bereid
        Mijn hert noch geest, noch ziel met last bezwaren.
        Weer de overdaad, weer toch de onmatigheid,
        Die ziekt, en zeert', en zond', en dood kan baren.
      
      
        Alvoedend God! schenk ons ook geest'lijk brood,
        Daar het leven van de ziel door werd herbooren:
        Dat brood, uw woord, zij smaak'lijk in onze oren:
        Dat voed het hert, dat overwin de dood:
        Dat Hemels brood, het welk met uw Zoon verscheen,
        De grootste gift, die uwe gunst kan geven,
        Versterkt ons dus tot ziel-spijs hier bene'en,
        Een voorsmaak van het eeuwig zalig leven.
      
    
  