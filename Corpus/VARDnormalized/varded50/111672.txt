
    
      
        SChoon dat ik onder het groen
        Van digt getakte Bomen,
        Aan frisse Water-stromen,
        Mijn Amarillis zoen,
        het Kan tot mijn rust niet doen.
        Schoon ik met duizend kussen
        Mijn Minne-vuur mag blussen
        En dat mijn Engelin
        Mij gund haar Weder-min:
        Schoon zij met bitt're sugten
        Beklaagt mijn ongenugten,
        En dat haar teder Hart
        Heeft Mêley met mijn smart.
      
      
        Mijn ongelukkig lot
        Geeft mij dog alle dagen
        Weer nieuwe stof tot klagen,
        Het drift met mij den spot,
        Dat al mijn hoop verbrod:
        Dewijl dat mijn Elenden
        Onmoog'lyk kunnen enden:
        Want hoe ik het keer of wend,
        'k Voorzie een droevig end:
        'k Moet met mijn schone huwen,
        Of 'k moet haar bijzijn schuwen:
        Maar ach! het een en het aar
        Is beide even zwaar.
      
      
        Mijn hert van jongs of an
        Had steeds een schrik van het Huw'lyk:
        Ik haat dat Juk zoo gruw'lyk,
        Dat ik het niet zeggen kan.
        Mijn ziel ontzet sig van
        Die strenge Huw'lyks wetten,
        Die al het Vermaak beletten,
        Dat ons de Vrijheid gaf
        En drygd ons tot aan het graf,
        Met onverbreekb're banden:
        o Droevige offeranden
        van Hymeneus Egt-Altaar:
        wat zijn uw Boeien zwaar!
      
      
        En mis ik Amarill';
        Zo zal dat treurig derven
        het Begin zijn van mijn sterven:
        'k Weet in des vreemde gril
        Bijna niet wat ik wil,
        De liefde trekt mijn Zinnen,
        Om Amarill' te minnen
        En aan de and're zij
        Vrees ik de Slavernij.
        o Hemel! wat zal het wezen?
        Ik werd door duizend vrezen
        Gedreven op en neer:
        Geslingerd heen en weer.
      
      
        Ach! Schone, was uw Hart
        Gesteld gelijk het mijne;
        Gij zoud mij niet doen kwijnen
        En duldeloose Smart
        En Wanhoop dus benart:
        Door al te strenge proeven
        Uw Minnaar's ziel niet schroeven:
        Geen dwaze wet en Eer
        Zouw u of mij zo zeer,
        Indien gij mij slegts minde,
        Dus al te Slaafs verbinden
        Aan yders blinde Waan,
        Ach! Engel, laat u raân.
      
      
        In d'eerste goude tijd
        Wist niemand van dees' Banden:
        Deed Min-sugt hun ontbranden;
        het Was in onnozelheid,
        Die niemand strikken breid.
        Een kusje allenig boeide
        Hun zielen, die toen gloeiden
        In een volmaakter vuur.
        d'Al-teelende Natuur
        erkend geen strenge Wetten;
        des wil hier eens op letten
        met oordeel: Zielsvoogdes!
        Ach! bleeft gij mijn Maitres!
      
    
  