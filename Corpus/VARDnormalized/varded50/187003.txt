
    
      
        Geloof! zoo hoog bij God geagt,
        Wat zijt ge groot van magt
        Dat gij, door uwe kragt,
        Al het wonder ziet volbragt!
        o Petrus, door het geloof behoed,
        Tred gij uw Heer te moet
        Die, zonder schroom
        Gaat op den stroom
        Met onbezweken voet.
      
      
        Hoe fel de zeebaar brult, en tiert,
        En het onweer ruist, en giert,
        Als hoop het schip bestiert
        Is het noodloos touw geviert.
        Daar hoop en vast vertrouwen staan,
        Zal schip nog man vergaan.
        Geen waternood,
        Geen hel, geen dood,
        Die zij niet zal verslaan.
      
      
        Gij egter (hier in hoe verligt
        En blakende op het gezigt
        Van Jesus) beeft, en zwigt
        En wankelt in uw pligt.
        Dus vrezende te grond te gaan
        Roept gij uw meester aan:
        Die nimmer doof
        Uw zwak geloof
        Weer doet onwrikbaar staan.
      
      
        Dus van zijn hand weer ondersteund,
        Waar op uw zwakheid leunt
        Tred gij, hoe het onweer dreunt,
        (Als een, die het zig niet kreunt
        Op uw geloof met vasten voet,
        Weer langs den weken vloed
        Als was het nat
        Een effen pad.
        Zie wat geloven doet.
      
      
        Geloof! zoo hoog geagt bij God!
        o Zaligmakend lot!
        Wie zag uw magt geknot!
        Dat u de dwaas bespot.
        Door u word hel en dood vertreen.
        Gij zijt vol godlijkheen.
        Gebergt en rots
        Beeft voor uw knots,
        En valt op uw gebeen.
      
    
  