
    
      
        Kond' Orpheus stemme,
        Kond' Orpheus spel,
        Kond' Orpheus Liers-geklanck
        De Dieren temmen,
        En wonder wel
        Doen danssen op zijn sanck;
        Zo naar syn snaar
        De Zee syn baren dringt,
        het Geboomt haar takken dwingt,
        En met haar blad'ren springt.
        O Dieren, Bomen, Zeen
        Danst nu met alle re'en,
        Want mijn Astraea zingt.
      
      
        Syn eens door enen
        Amphions geest,
        En honig-zoete praat
        De koude stenen
        Beweegd geweest
        Te danssen op de maet,
        Tot dat een Stad,
        Daar uit (dewijl hij spreekt)
        Met muyren zich opsteeckt,
        Iae deur de Wolken breekt.
        O stenen luysterd weer!
        En danst nu thienmael meer:
        Want mijn Astraea spreekt.
      
      
        Was eens gedwongen
        Een Draak zeer fel,
        Te minnen met bescheid
        Een Harders Jongen!
        Heeft d'Arend snel,
        Een schone Griexsche Meid
        Besind, bemind,
        Iae vaak om haar gedaald,
        Van daar de Zonne praeld,
        En om haar heen gemaeld!
        Komt Vog'len, komt gediert
        En nu van minne tiert,
        Mits mijn Astraea straeld.
      
      
        Doch zo de bomen,
        De stenen, het Vee,
        het Gevogelt uit de Lucht
        Niet straks kan komen
        Bij mijn Astree,
        En danssen van genucht:
        Maar lang en bang
        In droefheyds weiden graest:
        Denkt dat klein liefd wel haast
        Begind, en dapper blaast:
        Maar dat zo grote min,
        Als daeld van de Goddin
        Astraea, elk verbaasd.
      
      
        Syn dan de beesten
        Zo zeer versuft,
        Als zij Astraea zien:
        Wat zal den Geesten,
        Die met vernuft
        Begaeft syn, dan geschie'n?
        Hoe zeer! hoe veer
        Of elk den geest ontsinckt
        Die van haar minne drinkt,
        En op haar schoonheid dinckt:
        'k Wed elk betoverd staat,
        Die d'oogen open slaat,
        Als mijn Astraea blinckt.
      
    
  