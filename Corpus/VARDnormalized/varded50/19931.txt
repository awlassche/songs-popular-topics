
    
      
        EEr gij, vriend, van hier vertrekt
        Wilt mij, bid ik, doch gedenken,
        En met rijm dat troost verwekt
        Gunstig onverdiend beschenken.
      
      
        Schenckt mij van de trooste | wijn,
        Waar met d'opper Schenker vulden,
        Uwe kruik in druk en pijn,
        Die het u al deed duldigh dulden.
      
      
        Zorge, ziekte, herte leyd,
        Mij gestadelijck omringen:
        Wroeging mij een nette breyd
        Dat mijn ziel niet kan ontspringen.
      
      
        Licht u wondert dat ik ga
        Tot een die heeft meerder lijden:
        'k Weet niet vriend, maar ik versta
        Dat gij vaster zijt in het strijden.
      
      
        Elk zijn quale zwaarder weeght,
        Doch die Godes gunst mag nutten,
        Licht in geen gevaar beweegt
        Door d'onwanckelbare stutten.
      
      
        Of mij ziekte, druk, gevaar,
        Ballingschap, ja dood omranden,
        Smaeckt' ik Godes gunste maar,
        Breken zoud ik al hun banden.
      
      
        Maar Gods trooste, gunst of Geest
        Kan ik in mijn ziel niet smaken:
        het Lijf geplaagd, de ziel bevreesd,
        Lijders troost vergeefs na haken.
      
      
        Dit is, vriend, mijn opper quael,
        Quale groost van alle qualen,
        Daar bij mijn druk al te maal
        Weerdig niet is om verhalen.
      
      
        Hoewel ik mijn qualen schat
        (het Zij bekend of zeer verborgen)
        Wel zoo zwaar om zwelgen, dat
        Menich zoudt daar an verworgen.
      
      
        'k Weet de tijd die alles slijt,
        Slijt het tijdelijcke lijden.
        het Lijden maakt geen ziel onvlijd
        Dien Gods Geest en gunst verblijden.
      
      
        Maar die ziel en lichaams heil
        Mist, die tred onwisse treden,
        Struikelt op den weg onveil,
        Valt en breekt vast al zijn leden.
      
      
        Van den drank u toegedeelt,
        Deel het mij weder in het medoogen,
        Eer mijn quael te veel verdeeld,
        En ik werd in het graf getogen.
      
      
        Van den stercksten gij gesterkt:
        En getroost door d'opper-Hoeder
        Door Gods Geest (die in u werkt)
        Bid ik, troost u mede-broeder.
      
      
        Eer gij dan vertrecket vriend,
        Neemt mij eens in u gedachten,
        En mij met u gaven dient
        Om mijn ziele zeer te zachten.
      
    
  