
    
      
        TSa nu wel aan gij Bruiloft-gasten,
        Handelt van vreugden, weest nu verblijd,
        Wilt eten drinken, wilt vrij toe-tasten,
        Laat druk verdwijnen, het is nu den tijd,
        Met Bier of Wijn,
        Wilt vrolijk zijn,
        Wilt vrolijk wezen laat droefheid staan,
        het Is doch om uwent wille al gedaan.
      
      
        Wilt al te zam van vreughd' op-springen,
        Verheffet hier u stemme klaar,
        En wilt met mij eendrachtig zingen,
        Tot lof van dit vereende paar,
        Die beide non,
        Met liefd' en trouw,
        Die beide nu in deughden zijn vergaard,
        En met genegentheden wel gepaard.
      
      
        Wie sou doch konnen wel bewijzen
        De deugd en ere van dezen staat?
        Wie sou hem doch ten vollen prijzen,
        Die allen lof te boven gaat?
        Gelukkig dan,
        Moet zijn de Man,
        Gelukkig dan moet wezen ieder een,
        Die hare dagen hier wel in besteen.
      
      
        Bruidegom, Bruid, wij tot u keren,
        Wij wensen u in dezen staat,
        Dat u geluk steeds mag vermeren,
        En dat het nimmer u kwalijk gaat;
        Voorspoed en vree,
        Zij u ook mee,
        Voorspoed en vrede in eer en deugd,
        En al wat gij van Gode wensen meugt.
      
      
        Oorlof hier mee gij nieuw-getrouden,
        Die nu van harten u wel genoeght,
        Wilt dit altijd voor waarheid houden,
        Dat God u beide heeft t'saem-gevoeght;
        Neemt dit gesanck,
        Van ons in dank:
        Neemt dit in dank Bruidegom en Bruid,
        Want het van mij uit reynder liefde spruit.
      
    
  