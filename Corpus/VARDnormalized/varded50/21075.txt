
    
      
        HOe groot is liefdens macht,
        HOe wonder is de min, hoe vremt is mins bedrijf;
        Zo groot is liefdens kracht,
        Zo wonder is de min, dat schoon hoe veel ik schrijf,
        Nooit zal door mij, of mijne rijmerij,
        Volkomen zijn verklaart
        Wat verliefde minne baard.
      
      
        Waar is er soeter zoet
        Als min met liefd' verselt door wetten van de trou?
        Als min met liefd' gevoet,
        Die van een vrije Maagd, maakt een onvrije Vrou,
        Die na des dag, geen meer gebruiken mag
        Die vrije vrijigheid,
        Die de minne-lust ontseydt.
      
      
        De tijd die heeft zijn tijd,
        De Winter streng en zuur, de Zomer lief en zoet:
        Zo is het met een die vrijdt,
        het Is dikwijls streng en zuur zo lang hij vrijen moet;
        Als zijn geklag, verkrijgt een Bruylofs-dagh,
        Zo trek, o! jonge Bruid
        Hier voor u een lering uit.
      
      
        Dat gij u wille voegt
        Na het willen van die geen die gij u over-geeft,
        Zijn min met min vernoegd,
        En willig in de wet van minne-lusten leeft.
        O! lieve Twee, leeft enig, lieft de vree,
        Waar liefde vrede baard,
        Is het een Hemel op der aard.
      
    
  