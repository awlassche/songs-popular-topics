
    
      
        Wat baat het u te zijn gesproten
        Uit oud en overedel bloed,
        Wat baat de zwagery der groten,
        Zo gij alleen des nags leggen moet?
      
      
        Wat helpen Koninglijke schatten
        En renten van ontelbaar goed,
        Ja, meer dan kist   en huis kan vatten,
        Zo gij alleen des nags leggen moet?
      
      
        Wat helpt de heerschappij van landen,
        Van volk en steden die gij hoed,
        Schoon zij u torsten op hun handen,
        Zo gij alleen des nags leggen moet.
      
      
        Waar toe een langen sleep van knegten
        En met Levry bekleden stoet
        Die alles op uw wenk beslechten,
        Zo gij alleen des nags leggen moet.
      
      
        Waar toe het gestreel van keel en snaren,
        En wijn die zorg verstuiven doet,
        Met al het vermaak van bos en baren,
        Zo gij alleen des nags leggen moet.
      
      
        Wat geeft de lust van schone maagden
        En heur gezelschap blij en zoet,
        Hoe loddrig   zij uw ziel belaagden,
        Zo gij alleen des nags leggen moet?
      
      
        Geslagt nog geld nog staat nog magten,
        Wanneer het Minnegoodje woed,
        Kan uwe zorg en kwalen zagten,
        Zo gij alleen des nags leggen moet.
      
      
        Al wat men lust noemt en vermaaken
        Is ziel en lichaam niet dan roet
        Voor wien de strenge min moet waaken
        En die alleen des nags leggen moet.
      
      
        Voor mij, om het hart regt uit te spreken,
        Die nooit om grote schatten wroet:
        'k Laat liever al dat zootje steken,
        Zo ik alleen des nags leggen moet.
      
    
  