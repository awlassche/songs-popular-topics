
    
      
        GIJ zult al zalig wezen,
        Indien g' uwe Heer uwe God
        Uit liefd' wilt lere vrezen,
        En houden zijn Gebod:
        De droeve tribulati
        Zal hij veranderen,
        Door Goddelijke grati,
        En blijde troostingen.
      
      
        Den arbeid uwer handen
        Zult gij dan eten wel,
        Een Wijngaard aan de Wanden
        Uwe Huisvrouw wezen zel,
        Vervult met schone vrughten
        Tot troosting van den Man,
        Die duizenden genughten
        Van haar ontvangen kan.
      
      
        Als jonge groen' Olijven
        Zullen uw Kinders vroed
        Rondom uw tafel blijven,
        En u vermaken zoet.
        Jerusalemsche goeden,
        Tot troost van uwen geest,
        Uit Sion zullen vloeden,
        Zo gij den Here vreest.
      
      
        Ziet dusdanigen zegen
        Wil God u geven milt,
        Indien gij maar zijn wegen
        Vroom'lijk intreden wilt,
        Dus zoek God te behagen
        In uwen Eghten-staet,
        Op dat g' in lange dagen
        Moogt zien uwe Kinders saet.
      
      
        Gods Kerke zal vermeren
        Door uwe Godtvrughtigh saet,
        Dat gij met deugd en eren
        Voortteelt in d'Eghten-staet.
        Wel aan dan, o Getrouden,
        Gaat voort in alle deugd,
        God zal zijn woord wel houden,
        En gunnen des Hemels vreugd.
      
    
  