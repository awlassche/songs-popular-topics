
    
      
        Waar is Salomons Troone
        Daar hij in heeft gepraelt,
        In welke Godes Zone
        Van de Hemel was gedaald?
      
      
        Waar is de gulde Arke
        Van het Nieuwe Testament,
        Waar meed' zijn wonder-warke
        God heeft gemaakt bekent?
      
      
        Den Emmer van zijn goude,
        Waar in het Hemels Mann'
        Wiert al-an goed gehoude,
        Waar mag die wezen dan?
      
      
        Waar is de onbedorven
        Rein Maagd, en Moeder Gods,
        Is zij al meed' gestorven
        Door het streng gebiet des doods?
      
      
        Zij is al meed' gestorven,
        Begraven eerelijk:
        Maar zij is niet bedorven,
        Nog niet vergaan tot slijk.
      
      
        de Apostolen te samen,
        Door maghtigh Gods bestuur,
        Met nog meer ander kwamen,
        Vergadert op des uur.
      
      
        Die Psalmen en Lofzangen
        Zongen devotelijk,
        Men hoorden daar ook lange
        Der Engelen Muziek.
      
      
        Als zij ten derden dagen,
        Eer zij weg wilden gaan,
        Haar nog eens geerne sagen,
        Was zij daar al van dan.
      
      
        Zij is na des Hemels Troone
        Van de Engelen gebraght,
        Tot haren lieven Zone,
        Die haar lang had verwaght.
      
      
        In het Hemels Tabernakel
        Most de Arke zijn gesteld,
        Dit wonder groot mirakel
        Most niet staan bloot in het veld.
      
      
        Niet bij de Philistijne,
        Niet bij Obed-Edom,
        Ook niet in de Woestijne,
        Niet bij het gedierte stom.
      
      
        Maar David liet ze halen
        Van des Werelds lange reis,
        En broght ze in de Zalen
        Van het Hemelse Palleys.
      
      
        Men spelt op instrumenten,
        Men zong zeer schoon Muziek,
        Zo dat des Hemels Tenten
        Deur-dreunden zoetelijk.
      
      
        Hij ging ze zelfs tegemoete,
        Hij toonde blij gelaat,
        Zijn liefde wonder zoete,
        Hij toonde met der daad.
      
      
        De schone Betsabeë
        Kwam bij haar lieven Soon,
        Zij wiert met alle reë
        Gezet in enen Troon.
      
      
        Zij wierdt ter rechter sijden
        Van Salomon gesteld,
        Straks al die hem benijden
        Die zijn ter neer geveld.
      
      
        Nu is Salomons Rijke
        Bevestigt om en om,
        Zijn Vijand moet nu wijke,
        Zijn nijders worden stom.
      
      
        O grote Koninginne
        Van Hemel en van Aard,
        Voor u de Seraphinne
        Haar neigen met eerwaard.
      
      
        Wij Catholijken mede
        U bieden alle eer;
        Wilt ons door u gebede
        Verzoenen met den Heer.
      
      
        O Heilige Marye,
        Rein Maagd en Moeder Gods,
        Wilt ons van kwaad bevrye,
        Nu en in de uur des doods.
      
    
  