
    
      
        ACh schone Aemstels-boort! op wien mij is gegeven
        Het aldereerste licht, het vonckjen van mijn leven:
        Op wien ik ben gevoed gelukkig in mijn Ieught,
        Zo dat ze mij noch heught.
      
      
        Op wien ik hebbe bij na mijn kindsche tijd versleten,
        En door u zoete weeld', mijn zelven schier vergeten,
        Ondankbaar voor de gift, onwetend', onbejaard,
        Onkundig wie gij waart.
      
      
        Maar nu dan dat mijn penn' u dankbaar kan bewijzen,
        En wat mijn Zangerin, eer-kennigh u mag prijzen;
        Noch blijf ik in de schuld; u jonst houdt mij verplicht
        Verr' tot een hoger dicht.
      
      
        U weldaad is mijn Lier, u jonsten zijn mijn snaren,
        U groente is mijn stof, mijn lied u water-baren,
        Mijn Helicon u wil, mijn ijver, dat gij hoort
        Den lof die u behoort.
      
      
        Zo immermeer de deugd haar zelven kan belonen,
        Zo zal de weldaad ook haar eigen werk bekronen:
        Hij voldoet met de wil, die zijn weldader tracht
        Te eren naar zijn macht.
      
      
        Dit zelve spoor ik houw in uwe lof, Goddinne,
        Al is de weer-gift klein, bemerkt het hart daar inne;
        De wil die is wel groot, maar onmacht houd mij kort,
        Dat aan geen lust en schort.
      
      
        Wanneer ik op het veld, in het lomm're van de bomen,
        (het Zij dat Aurora daeght, of Vesper is aan het komen)
        Weer zie te langs u boord de schone Galath√©,
        Zo als zij spelt in zee.
      
      
        Dan zucht ik om de weeld', die ik wel eer genoten
        Hebb' in uwe schone stroom, of in u binne-sloten,
        Doen, doen mijn kindsche jeugd was van het bekomm'ren vrij
        En baet-suchts slavernij.
      
      
        Doen ik zo menigmaal ging met u Nimphjens spelen,
        Of hoorden in het riet de Maagd Syringa kwelen:
        Doen noch mijn zwakke brein begreep wat Maja-kint
        In het handelen versint.
      
      
        Mocht ik nu voor de lust Parnassi kruin bestijgen,
        Of Heliconis top, en zo de macht verkrijgen
        Te loven uwe waerd', noch Nijl, of Ganges mee
        En hiel dan voor u stee.
      
      
        Maar neen, u eigen roem zal zelfs de locht door-dringen,
        En u beruchte naam daar voor de Goden zingen,
        Op dat hier op der aerd' noch Dichters, tong of pen
        U niet on-aerdigh schenn'.
      
      
        Apollo stelt zijn Lier; de wackere Nayaden
        Die voegen haar ten dans met Nymphjens en Drayaden
        Op het zingen van u lof, dat hun te saem' bekoort,
        Hier op u waters boord.
      
      
        Dat ieder bloempjen roemt, dat ieder grafjen even
        Dat ieder rietjen ruyst, en eeuwelijk doet leven
        U naam, u roem, u lof, op dat tot elker stond'
        U eer zij in ons mond'.
      
      
        Blijft Amstel dan gegroet; veel duysentmael wij groeten
        U zegen-rijke naam, en komen te gemoeten
        U achtbar' Majesteit, met Palm' en offerhand',
        Hier op u waters-kant.
      
    
  