
    
      
        Loof God, mijn ziel, met mijne tong, en handen,
        En gij, mijn hart, en al mijn ingewanden,
        Roem des Heren naam, die waarlik heilig is.
        Loof God, mijn ziel, de Here zij geprezen,
        Vergeet geenszins syn weldoen u bewezen,
        Hou al die deugd in uw gedachtenis.
      
      
        Hij is het, die al uw onrecht, naa uw smeken,
        U gaarn vergeeft, uw krankheit, en gebreken
        Alszins geneest, en u van vuil verschoont.
        Die u verlost, met syn rantsoen te geven,
        Van het hels verderf, ten nutte van uw leven,
        En, met genaa, barmhartig ryklik kroont.
      
      
        Die uwen mond, met alles goeds, versaadigt,
        En u, op nieuw, met krachten, begenaadigt,
        Op dat uw jeugd weer als een aarends zij.
        De Heer doet recht, al laat hij vromen plaagen,
        Maar syn gericht helpt alle, die het hem klaagen,
        Eens uit den druk, en straft de dwinglandy.
      
      
        Hij toonde zelf aan Moses zijne wegen,
        En maakte doe, tot IsraÃ«l genegen,
        Diens kinderen syn daaden klaar bekent.
        Voorwaar de Heer, barmhartig, en genaadig,
        Is grootliks ook langmoedig, en weldaadig,
        De maate van syn goedheit heeft geen end.
      
      
        Al schoon hij twist, en op ons komt te kijven,
        Syn toorne kan niet eeuwig gaande blijven,
        Want hij behoudt niet lang dat gram gelaat.
        Hij de ons niet na datwe zonden deden,
        Syn straf vergoldt ons d'ongerechtigheeden,
        Bij ons gepleegt, niet naa verdienst van het kwaad.
      
      
        Want over die in zijne vreze leven
        Is syn genaa geweldiger verheven,
        Dan des hemels ring zich boven d'aard verbreidt.
        Wij waaren van syn wetten afgeweken,
        Hij echter wierp syn roe, met die gebreken,
        Zo ver van ons, als oost van westen leit.
      
      
        Gelijk doorgaans de vaaders zich ontfermen,
        Wanneer ze slechs hun kinders horen kermen,
        Ontfermt de Heer zich over die hem vreest:
        Want, ziet, hij kent het maaksel van ons allen,
        Wij zijn slechs stof, geneigd om licht te vallen,
        Daar denkt hij aan, en dat beweegt syn geest.
      
      
        Doorkykt den mens, gelykt syn beste daagen,
        Zij slachten het gras, dat flus werd omgeslaagen,
        Hij bloeit een wijl, gelijk een bloem op het veld,
        Die, gingen daar eens guure winden over,
        Niet meer en is, haar plaats kent bloem, noch lover,
        Al stondtse korts zo cierlik toegestelt.
      
      
        Maar Gods genaa, van eeuwigheit in wezen,
        Duurt eeuwig lang voor die den Here vrezen,
        Kinds kinders zien syn trouws gerechtigheit.
        Ik spreek van die syn trouwverbond betrachten,
        En syn bevel steeds houden in gedachten,
        Om dat te doen, met lust daar toe bereidt.
      
      
        De Here heeft, op des hemels hoge vloeren,
        Syn troon bevest, om daar den staf te voeren,
        Syn rik beheerscht het al, aan ieder oord.
        Looft dies den Heer, gij englen, sterke magten,
        Die vlugs syn woord door daaden gaat betrachten,
        Gehoorzaam op de stemme van syn woord.
      
      
        Looft dies den Heer, gij al syn leegerschaaren,
        Gij dienaars, die, in zijnen dienst ervaaren,
        Syn wille doet, verbreid syn lof, en eer.
        Looft dies den Heer, gij alle zijne werken,
        Alom waar hij syn heerschappij laat merken
        En gij, mijn ziel, loof gij voor al den Heer.
      
    
  