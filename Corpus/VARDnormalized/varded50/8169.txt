
    
      
        Hei sa gasten wilt nu eten,
        Onze spijs die is nu gaar;
        Wilje horen, wilje weten
        Wat ik hier heb bij malkaar
        In mijn ketels in mijn potten,
        In mijn schootels en Trezoor,
        'K heb voor wijzen, 'k heb voor zotten,
        Niemand komt bij mijn te loor,
      
      
        'K heb hier spijs voor vele monden,
        Sa een ieder die valt aan;
        'K heb voor zieken en gezonden,
        'K heb gezoden en gebraan:
        Gasten wilt u lust verzaden
        Met de spijs die 'k u op schaf;
        Proeft gezoden en gebraden
        'k Bid u scheydt'er niet licht af.
      
    
  