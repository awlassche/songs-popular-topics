
    
      
        Gij Wayluy die de Jacht, hoog acht,
        En neemt in het schieten u vermaken zoet:
        Hoort toe ik zal het u gaan, verslaan,
        Wat nieus dat mij nu lestmaal is ontmoet,
        Hoe dat ik des morgens voer
        Uit schieten met mijn Roer,
        Van alles verzien, wat minder ontbrak,
        Van Kruit en van Loot,
        Van Kaas en van Brood,
        Van Bier en Toebak.
      
      
        Wat heeft het te bediên, goe Liên,
        Oft men al heeft het geen dat een Mens behoeft,
        Ik ging zo menigen stond, in het rond,
        Ik schoot niet, dies zo wierd ik zeer bedroeft
        Zoo dat ik toornig zwoer,
        Strakx neem ik Tas en Roer,
        Mijn Kruidt en mijn Loot, en smijt in d'Rivier
        En lopen ontstelt,
        Verdrinken mijn geld,
        In Wijn en in Bier.
      
      
        Als ik was op-gestaan, om gaan,
        Kwam daar een aardig Meisje aangetreên,
        Zij had haar heel moytjes aangedaan,
        Zij zeid', wel Wayman, hoe! waar wilje heen?
        Hoe komt het datje niet ziet?
        Of deugd u Vuyr-roer niet?
        Het lijkt 'er nochtans wel hups ende groot,
        Zeg waar het u schort,
        Of komje te kort,
        Van Kruit of van Loot?
      
      
        'k Antwoorde op haar reen, 'k zei neen,
        Schoon kind, het schort mij aan mijn tuichje niet,
        Want alle mijn tuig is klaar, nemaar,
        Wat zal men schieten daar men niet en ziet.
        Wayman hebt goeden moed,
        Is u gereedschap goed,
        Zoo komt in mijn Bosje, zeide zij fris,
        Daar zal ik je fijn,
        Behulpzaam zijn,
        Zoo meugje niet mis.
      
      
        Terstond nam ik mijn Roer, op schoer,
        Ik ging met het schoon Kind, al aan de wind,
        Zoetertje zeidze, blijf staan, leg aan,
        Laat zien wat voor een Wayman datje bint,
        Ziet lustig in dat zwart,
        En mist eens hebje het hart,
        Zoo komje niet weder in mijnen Bos,
        Bij daag of bij nacht,
        Dus toon nu u macht,
        Mit schoot ik eens los.
      
      
        Ik raakten den eersten schoot, zeer bloot,
        En zeid' schoon Kind, en is het zoo niet wel?
        Zij zeid' gij hebt 'er al recht, mijn Knecht,
        Gij hebt geraakt, en zijt zoo fraay Gezel,
        Een Kievit met een kuif,
        Ziet mij noch eens een Duif,
        Zo benje de Kwant die ik 'er begeer,
        Ik zeide zie daar,
        En mikten daar naar,
        Ik raakten hem weer.
      
      
        Hoor! eerje noch weg gaat, mijn Maat,
        Ziet mij noch eerst een Koekoek van den tak,
        Ik zeid' ik kander niet meer, de Veer
        Van mijn Vuur-roer, die is al veel te zwak,
        Kind, ziet gij niet, hoe dat
        Mijn Haan niet meer en vat?
        Zij nammer mijn Vuur-roer zelfs ter hand,
        En met een keer,
        Zoo hadze de Veer,
        Al weer gespant.
      
      
        Mijn Band'lier namz' ter hand, en vant
        Daar in omtrent noch ene halve schoot,
        Zij sprak doen tot haar begeer, noch meer,
        Ziet mij een Mosje, dat en is niet groot,
        Terstond nam ik mijn Roer,
        Maar hoort eens hoe ik voer,
        Ten gaf 'er niet vuur, ten wouder niet staan,
        Dus sprakze bedroeft:
        Wat schaat het? vertoeft,
        Ten wilder niet aan.
      
    
  