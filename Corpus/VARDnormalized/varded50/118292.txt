
    
      
        Het geen leven is van voren,
        Is nevel, omgekeerd.
        O! mogt een ieder horen,
        Wat ons de nevel leert!
        O! mogt een ieder horen, ieder horen.
      
      
        De nevel, hoe verheven,
        Is maar een duist're damp.
        Een damp is ook ons leven,
        En donker door veel ramp.
        Een damp is ook ons leven, ook ons leven.
      
      
        De nevel word gedreven
        Door allerhanden wind.
        Veel toeval drift ons leven,
        Als ieder ondervind.
        Veel toeval drift ons leven, drift ons leven.
      
      
        Wat staat is doch te maken
        Op neveldamp, en rook?
        O! naar die zelve zaaken,
        Gelykt ons leven ook.
        O! naar die zelve zaaken, zelve zaaken.
      
      
        De nevel zal wat schynen.
        het Heeft geen bestendigheid.
        Zo des levens schyn verdwijnen,
        Als dat word afgeleit.
        Zo des levens schyn verdwijnen, schyn verdwijnen.
      
      
        het Is maar voor korte stonden,
        Dat men den nevel ziet.
        Word leven nu gevonden,
        Ligt is het 'er morgen niet.
        Word leven nu gevonden, nu gevonden.
      
      
        Hoe hoog de nevels rezen,
        Zij druipen weder af,
        Dus zal ons leven wezen.
        Het daalt ook naar het graf.
        Dus zal ons leven wezen, leven wezen.
      
      
        De nevel, eens verdwenen,
        Vertoond zich dan niet meer.
        Is het leven ook eens henen,
        Het komt hier nimmer weer.
        Is het leven ook eens henen, ook eens henen.
      
      
        Heer! delg gij onze zonden,
        Gelijk een nevel uit,
        Om het bloed van Jezus wonden,
        Waar uit ons leven spruit.
        Om het bloed van Jezus wonden, Jezus wonden.
      
    
  