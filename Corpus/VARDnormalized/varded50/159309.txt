
    
      
        Juich Batavier
        en wilt op Neerlands strande,
        Veel vreugde vieren branden,
        En vlegt met grote zwier
        Een krans van Lauwerier,
        Om Neerlands rei
        van Maagden te bekronen,
        En speel met zoete tonen
        op Bas en op Schalmei
        En staak u droefgeschrey.
      
      
        2.Wijl dat de Vrêe,
        Wel eer voor Neêrland duister,
        Gaat op met glans en luister,
        Bestraalt de volle Zee,
        O! aangename vrêe,
        Zoo wonderlijk
        Van God aan ons gegeven,
        het Geen alles doet herleven,
        In vreugde nooit gelijk,
        In land en Koningryk.
      
      
        Heel Nederland,
        De Burgers op de straaten,
        Die zijn als uitgelaten,
        Zij juichen hand aan hand,
        Terwijl de pekton brand
        En het grof Canon,
        Trompet en fluite schat'ren,
        Over dal en wateren,
        Hoboos en Keteltrom,
        het toont al een zoet gebrom.
      
      
        Wie had belooft,
        Na zoo veel bitt're rampen,
        Waar mêe men had te kampen,
        Van Vrijheid en geloof,
        Niet lang te zijn berooft,
        Geev God dan eer,
        Voor zijn goedgunstigheden,
        Komt laat ons met gebeden,
        Hem loven meer en meer,
        Kom prijs den Hemel Heer.
      
      
        Kleeft onbedeest,
        Aan Willem van Nassauwe,
        Die onzes Gods vol trouwe,
        groot werktuig is geweest,
        Als alles stond bevreesd.
        Bouwd Heer dit Huis,
        Op vaste Marmer gronden,
        Laat nooit t'een'ger stonden,
        Vallen een droevig kruis,
        Op dit doorlugtig Huis.
      
    
  