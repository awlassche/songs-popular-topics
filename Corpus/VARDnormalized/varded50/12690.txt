
    
      
        Gij dertel volk en wulps-gebroed,
        Gij die u tijd en levens-dagen
        Onnut verspilt, verquist, verdoet
        In ijdelheid, met rijden, jagen,
        Om het wild’ gediert’ te mogen plagen,
        Ei lieve stut u malligheid,
        Op dat gij niet en hebt te klagen
        Wanneer de Ziel van het lichaam scheid.
      
      
        Den Esau loopt gij vlijtig na
        Door eggen, haag en vuyle wegen:
        Maar gij komt ook met hem te spa,
        En mist u Vaders milde Zegen,
        Daar tien-maal meer is aangelegen,
        Dan al het geen daar het oog na ziet.
        Gij roept en schreeuwt, en daer-en-tegen
        Gods roepen dat en hoort gij niet.
      
      
        Wat nuttigheid komt u daar van,
        Als gij het Wilt na u begeren
        Getroffen hebt, Wat hebje dan?
        Als slechts een hand vol lichte veren,
        Die gij en meer wel meugt ontberen:
        Maar, neen, u dwaasheid is te groot,
        Gij dood die u niet konnen deren,
        En gij zijt zelf in zonden dood.
      
      
        het Gedierte van naturen vrij,
        Zoekt gij met lust onvrij te maken:
        Maar zelve van u slavernij,
        Gered en vrij te mogen raken,
        Verzuimt gij vast u eigen zaken;
        Ei lieve neemt dit wel in acht,
        En wilt voortaan u Iagen staken,
        Daar zijn der veel door omgebracht.
      
      
        het Is met Adonis zo gegaan,
        Van Seugen is die geest verslonden:
        Acteon ginck het ook bestaan:
        Maar is na veel en zware wonden
        Gegeten van zijn eigen Honden,
        En denk, hoe menig Nimroths kind,
        Al is het kloek ter Iacht bevonden,
        Sigh van het wilt verwonnen vindt.
      
      
        Indien gij dan verstandig zijt,
        Gaat hene’ dood u aardse leden,
        Iaaght na de deugd, en wilt u tijd
        Tot hoger Iacht, als nu, besteden
        Want alle dinggen hier beneden
        Die einden: Zijt gij niet beschroomd?
        De tijd die gaat met rasse schreden,
        O dertel Volk! de Dood die komt.
      
    
  