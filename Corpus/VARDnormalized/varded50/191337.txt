
    
      
        Waarom zijn doch de Heidenen te been?
        Wat morren zij? wat doet haar t’samen-spannen?
        Wat muiterij, wat is het dat zij smeen?
        Wat woen en broen, de t’saem-gerotte mannen?
        De volkeren, de Vorsten van de Landen,
        De Koningen, met Kronen op de kop,
        Die houden raad, en heffen hoofd en handen,
        Vast tegen God en zijn Gezalfden op.
      
      
        Sa, zeggen zij, Sa, laat ons met geweld
        Het juk af doen, en met gemene handen
        Ons maken vrij van het gene dat ons knelt,
        Zo springen wij uit haar benaeude banden:
        Maar hij, die zit daar boven in den Hemel
        en van zijn Troon zijn ogen neder slaat,
        Zal lachen om dat machteloos gewemel,
        En haar, eer lang, bespotten metter daad.
      
      
        Hij zal ze doen verschrikken, als het vier
        Zijns grimmigheyts zal eenmaels zijn ontsteken,
        En moede van haar woelen en getier
        Zal hij tot hen in zijne gramschap spreken:
        Ik heb Gezalfd het Hoofd van mijnen Koning,
        Hij is van mij ten Troon en Kroon bereid,
        Ik heb gevest op Zion zijne woning,
        Op Zion, Berg van mijne heiligheid.
      
      
        Dus was het Woord dat ik zal spreken uit.
        God heeft tot mij gezeid in klare reden
        Dit is mijn wil en dus leit mijn besluit,
        Gij zijt mijn Zoon,’k heb u geteld op heden.
        Eyscht wat gij wilt, en ik zal u vereren
        De Volkeren ter Vaster Erfenis,
        Dat gij het Land der Heyd’nen zult beheren
        Zo wijd en breed als heel de Wereld is.
      
      
        Uw zeegbaar zwaard zal haar gaan tasten aan,
        Gij zult haar steen verwoesten en verderven,
        Gij zult ze met een staf van Ijzer slaan
        Gelijk een pot in stukken en in scherven
        Daarom ziet toe, ziet toe, gekroonde koppen,
        Gij Koningen, gij Rechters van het Land,
        Merkt op, en wilt noch oog noch oren stoppen,
        Werd eenmaal wijs en komt tot goed verstand.
      
      
        Komt, Prinsen, komt met een gebogen hert,
        Komt dient den Heer met krimpen en met vrezen,
        Ziet om met schrik wanneer gij vrolijk werd,
        Wilt in uw vreugd niet zonder schromen wezen.
        Komt, kust den Soon en wilt hem trouwe zweren
        Eer dat het vier van zijne gramschap blaak,
        Dat op den weg u lichtlijck sou verteren
        Indien ’tontstack een weinig maar tot wraak.
      
      
        Al wie zich niet aan dezen Konignh hout,
        Noch manschap doet, die sal’t zich na beklagen:
        Maar hij doet wel, die zich op hem vertrout
        En hem zijn rijk goedwillig op komt dragen
        Geen Koning sta op menigte van Rijken,
        Geen Vorst op schijn van een geduchte Staat.
        Maar zalig hij, die, zonder meer te kijken
        Op eigen macht, zich vast op hem verlaat.
      
    
  