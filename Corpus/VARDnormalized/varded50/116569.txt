
    
      
        Wij willen God ons herte geven,
        En treden het aardse met de voet,
        Op dat ons het eeuwig hemels leven,
        In plaats van het helse kwaad ontmoet.
      
      
        Ach hoe veel schoonder is het dagen,
        Van het Zomerdagse Morgenrood,
        Als het nijpen van de noorder vlaagen,
        Bij donk're nacht, zo naar en dood.
      
      
        Elk spreekt en preekt van het eerste wezen,
        Als van haar Moeder, en den grond,
        Waar uit zij in het beginsel rezen,
        Want alles heeft zijn open mond.
      
      
        Hier staan wij nu, gelijk genooden,
        Om aan te vatten wat ons lust,
        Van rechts en links, ons aangebooden,
        Eer het licht des levens word geblust.
      
      
        Zo laat ons wel en wys'lyk keuren,
        Het blijde goed, voor het droevig kwaad,
        Wijl het ons uit liefde mag gebeuren,
        En voor het begeren open staat.
      
      
        Fontein en wortel aller wezen,
        Brengt gij den rechten honger voort,
        Dat alle onlust word genezen,
        En alles komt gelijk het hoort.
      
    
  