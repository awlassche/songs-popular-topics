
    
      
        Odwaaze spottersbenden!
        Die geen God erkenden,
        Van wien gij straffen wacht,
        En het dreigingwoord belacht:
        Wat mag uwe schimptaal wezen:
        Laat komen zijnen dag;
        het Blijft alles als voor dezen,
        En het is, gelijk het plag?
      
      
        De zondvloed met zijn stromen,
        Die het alles om deê komen,
        Verslond uwe wedergaê,
        En gij vraagt nergens na.
        Gods wraak zal u ook vinden,
        Die nog langmoedig beid,
        En vuur het al verslinden:
        Waar toe dat is bereid.
      
      
        Waar vlied gij dan, o zotten!
        Is het dan wel tijd van spotten,
        Als Jezus komen zal
        Tot Rechter van het Al?
        Nu durft gij hem wel tergen:
        het Zal dan zijn met getraan.
        o Valt op ons, gij bergen!
        Wie kan voor hem bestaan?
      
      
        Heft gij om hoog uwe ogen;
        Hoe zoud gij dragen mogen
        Des Rechters aangezicht,
        Gezeten ten gericht'?
        Hoe vreeslijk zijn de vlammen,
        Daar het al van gloeit, en kraakt,
        Een blijk van zijn vergrammen,
        Waar door het helvuur blaakt.
      
      
        Hier zijn wel Engelschaaren;
        Maar die zijn dienaars waren,
        Ter straffe tegen u.
        De duivels zijn hier nu,
        Tot waare medgezellen.
        In des afgronds zwavelgloed,
        Om eeuwig u te kwellen,
        Terwijl het geweten woed.
      
      
        Waar henen dan? waar henen,
        Als alles is verdwenen,
        Wat hier nu wereld hiet?
        Het nieuwe krijgt gij niet.
        De Hemel is gesloten.
        De Hel is opgedaan.
        Nu God u heeft versloten,
        Moet gij ten kerker gaan.
      
      
        O spotters! laat u tuchten,
        En leert Gods gramschap duchten,
        Eer gij daar door vergaat.
        Dan is berouw te laat.
        O! laat uwe spotten varen,
        Die zo gewaarschouwt bent.
        Och! dat wij wijze waren,
        En merkten op ons end!
      
    
  