
    
      
        ALs Morpheus gekomen,
        Zijn wieken genomen,
        En om mijn slaap gepast,
        Doen wierd ik haast verrast:
        Ik zag twee Goddinnen,
        Verscheiden van zinnen
        De Wellust en de Deugd,
        In het bloeien van mijn jeugd:
        Daar d'eene jong,
        Met goud en peerlen blonk,
        En smeeckten mij
        Met zoet gevrij,
        'k Sou komen aan haar zij.
      
      
        Ik zag haar staan togen,
        Met dryvender ogen,
        Van leden fris en rank,
        Van verve schoon en blank.
        Haar naam ik wou weten,
        'k Ben Wellust geheten,
        Zei zij, en het hoogste goed,
        Dat hier de Werreld voed.
        'k Heb hier geneughd,
        'k Heb hier de Min en vreugd,
        'k Heb schat en geld,
        Vol op geteld,
        Omhelst mij jonger Held.
      
      
        Mijn frissche leden,
        Die suldy bekleden,
        Mijn schoonheid en mijn lijf,
        Tot u zoet tijdverdrijf:
        Aan het schoonste vermaken
        Daar kondy aan raken,
        Aan d'alder-eelste schat,
        Die iemands ziel om-vat,
        Het staat u vrij,
        Al het geen te doen wat gij
        Krijgt in u hert,
        En zonder smert
        V dit geschonken werd.
      
      
        Ik deel u de weelden,
        Die d'Hemel ooit deelden:
        De Rooskens van de Min,
        De Kranskens van u zin:
        Alwaar u gedachten
        Na janken en trachten,
        Dat krijghdy al na wens,
        Volgh mij o jonge Mens!
        Volgh doch mijn baan,
        S'is effen om te gaan,
        Met Bloem en Kruid,
        Gelijk een Bruid
        Met loovers op-getuit.
      
      
        Doen kwam daar de ander,
        Wel statig en schrander,
        En sprak door hoger geest:
        Weest Jonghman niet bedeest!
        Wilt des niet geloven,
        Zij zoekt u te roven
        Van het alderwaerste goed,
        Dat hert en ziele voed.
        Haar schone schijn,
        Die is maar smert en pijn,
        Een losse wind,
        Die u verslint,
        Dus u o Held! besint.
      
      
        Haar wegen die dolen,
        Door rotsen en holen,
        Met distels, sulfer, stank,
        En Plutoos vuyle drank:
        Daar jammer en stuipen
        Op het schrickelijckst kruipen,
        Door merg en ingewand,
        Om knagen u verstand:
        Scheid van des Maagd,
        Die listig u belaeght
        En door een waan,
        Op een qua baan,
        Zoekt uwe Ziel te schaen.
      
      
        Ik zal u wel leren,
        Ten Hemel te keren,
        Door vromigheid en deugd,
        Door lijden en door vreugd:
        Al schynen mijn wegen
        Oneffen, t'ondegen,
        Gij ziet op het laatst een glantz,
        Der Deughden Lauwer-krans:
        Geloofd mij vrij,
        Zo lange tijd als gij
        Mijn woord en wet
        Voor d'oogen zet,
        Dan leefdy onbesmet.
      
      
        ‘Dus wieder sijn' oren
        ‘Door schijn laat bekoren,
        ‘Door op-ghepronckte lust,
        ‘Krijgt nimmermeer zijn rust.
        ‘De lust zoekt te leien,
        ‘De waan zoekt te vleien,
        ‘Maar wijkt doch van haar spoor,
        ‘En geeft de Deugd gehoor,
        ‘Die met bescheid,
        ‘Ten Hemel u geleid,
        ‘En vlecht een Kroon,
        ‘Der deughden loon.
        ‘Ei volgt doch haar geboon!
      
    
  