
    
      
        Vrolijke velden, lieflijk geboomt,
        Waar in zo menig Beexken stroomt,
        En zo aardig dierken sweeft,
        Dat van uwe rijkdom leeft.
      
      
        Ziet hier het Hert, en ginder de Hind,
        Onder de Elzen, Esschen en Lind,
        Als zij kruisen het groene Woud:
        Waar in zo menig Jager houdt.
      
      
        Weeldrige dierkens, die zo vrolijk springht,
        Die op de tacxkens lieffelijck zingt,
        En hebt zorge noch verdriet:
        Laas! gij zieter u droefheid niet.
      
      
        Hier komt de Jager met zijn Braken aan,
        Ziet hoe hij snuffelt, en komt gegaan,
        En hoe loos hij u belaeght:
        Ziet dat gij het u doch niet beklaeght.
      
      
        Daar moet de Voog'laer met zijn loose fluit,
        Ziet hoe hij het net en de knip zet uit,
        En queelt een zo vrolijk lied,
        Maar het is al tot u verdriet.
      
      
        Waarom o Dierkens! stoortmen uwe rust?
        Waarom o Vincxkens! breecktmen uwe lust?
        Ei wat hebdy doch misdaen:
        Dat men u dus zoekt te verraen?
      
      
        Daar gij doch met u lustjes te vreen,
        Niets met den gierigaard hebt gemeen:
        Want gij niemand doch misdoet,
        Noch iet kwaads hebt in u gemoed.
      
      
        ‘Dit is het beeldt van de vrome Mens,
        ‘Die word belaeght na des bozen wens,
        ‘Door geveynstheydt en bedrog:
        ‘Laas! des boosheid regeertet noch.
      
    
  