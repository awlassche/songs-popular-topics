
    
      
        Helpt mij o groten Heer,
        Want tot u ik mij keer,
        Wilt mij verlossen van dit Lichaam krank,
        Daar ik ben aan gebonden tegen dank,
        Ik zucht zo menig maal,
        Tot u o mijnen God met droeve taal,
        Mijn tranen dalen, en mij heel af malen,
        Wilt toch verlossen mij,
        Vyt die vleze slavernij.
      
      
        Den geest en de natuur,
        Die spelen hare kuur,
        T’is hier gedurig oorlog ende strijd,
        Als ik zoek vre dan komt den haat en nijt,
        Als ik mij zelven heel,
        Ontrecken wil van s’werelts gestreel,
        Komt zij mij trekken en met mij gekken,
        Zo ik haar niet en ken,
        Dat ik berooft van zinnen ben.
      
      
        Zoek ik uit liefde reen,
        Te Minnen u alleen,
        Daar komt een weder strijd in mijn ghemoet,
        Mijn eigen Lichaam wilt ook zijn ghevoet,
        Al t’gheen dat ik aan zien,
        T’hadt geren dat ik daar aan d’hant sou bien,
        Daar ik met grouwen dat moet aanschouwen,
        Hoe ver is het dan daar van,
        Dat ik t’begheeren kan.
      
      
        Breekt Heer dan los den band,
        En leidt mij metter hand,
        Wilt toch verlossen mij o goeden vriend,
        Waar heb ik toch des slavernij verdiend,
        Want t’is mij groot torment,
        Dat ik moet van de wereld zijn bekent,
        Des levens pijnen doen mij verdwijnen,
        Ik zal te ontvangen hier,
        In plaats van het Vaghevier.
      
    
  