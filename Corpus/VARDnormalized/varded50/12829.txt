
    
      
        HEt Joodse volk vergingh door veel ellenden
        Door pest en oorlog en door dieren tijd,
        Geen vrindt die haar als vrinden nu meer kenden:
        Doe spotte Moab en de Edomijt.
      
      
        Daar bleven over weinig arme lieden:
        Gedalia was over haar het hoofd.
        De Jode Ismael kwam hem bespieden,
        En heeft die arme van haar rust berooft.
      
      
        Jer'mias most meed' na Egypten vluchten,
        Nebucadnezar hoort een hemels last.
        Hij most op 'tvelt onder de beesten zuchten.
        Maar doch de boom bleef aan de wortel vast.
      
      
        Beltsasar dronk met spot uit Godes vaten:
        Zijn oordeel wiert geschreven aan de wand.
        Hij most tot straf zijn scepter haast verlaten.
        Darius wiert doe meester van het Land.
      
      
        Daniels hoogheid heeft de nijd ontsteken,
        Men maeckt' beschulding over zijn gebedt.
        De Leeuwen konden hem geen lid verbreken.
        Zijn haters wierden zelfs in het hol gezet.
      
    
  