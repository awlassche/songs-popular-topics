
    
      
        LEstmael lag ik in fantasy,
        Met mijn schoon lief, het was in den Mei,
        Venus kwam daar in een groen dal
        Met haar Kamenierkens all’.
      
      
        Ik zag Juno en Pallas jent,
        Orpheus met zijn instrument,
        En Paris den Jonghelinck jonk,
        Die Venus den gulden appel schonk.
      
      
        Apollo maakte groot gheklangh
        Met alzo lieffelijcken zang;
        De Musen zongen daar om prijs:
        Mij docht ik lag in het Paradijs.
      
      
        Bacchus die werd’ daar zeer vereerd,
        Want hij hadd’ bier in wijn verkeert;
        Ceres kwam daar ook met haar Fruit
        Zeer zoet van smaak, en vol virtuyt.
      
      
        Rhetorica kwam daar zeer fier,
        Lieffelijck op-rechtende haar bannier:
        Men sprak daar niet dan Rhetorijck,
        ‘k En hoorde mijn leven nooit diesghelijck.
      
      
        Daar werd gesteld een schoon tonneel,
        Terwijl ik lag in dit prieel;
        Thalia speelde daar zeer idoon;
        Iupiter zag uit zijnen troon.
      
      
        Mercurius kwam door de locht,
        En heeft daar een nieuw tijding gebrocht,
        Dat men verjagen soud’ met kracht,
        Al die Rhetoricam veracht.
      
      
        Als die Comedy was gedaan,
        Venus die is ras op-ghestaen,
        Met Cupido haar kind zo wreed,
        Die schoot daar al zijn pijlen heet.
      
      
        Van al dees’ vreugd was ik zeer blij,
        Om dat Aurora kwam bij mij
        Met haren lichten dag zeer ras,
        Ik zag dat het maar al dromen was.
      
      
        Als ik opstond met mijn Princers,
        Doen rees den koelen dauw heel vers,
        Ik heb haar vrij, zonder geschil,
        Noch eens ghesoent Om beters wil.
      
    
  