
    
      
        O grote God! die al wat leeft
        Op aarden steeds zijn voedsel geeft,
        En houdt voor alles open dis,
        Verzadet all wat levend’ is.
      
      
        U gunst heeft wederom goedelijck,
        Dees’ tafel overvloedelijk
        Met spijs en drank ons toebereid,
        Tot onderhoud in matigheid.
      
      
        Stort uwen rijken zegen Heer!
        Op deze uwe gaven neer,
        Want ‘het is de spijze niet die voed,
        Maar uwen zegen leven doet.
      
      
        Behoed mij doch voor overdaad,
        Als ik u goedheid proef, zoo laat
        Mijn hert niet hangen aan de aard’,
        Maar zig verheffen Hemel-waard.
      
      
        Laat ook mijn ziele zijn verzaat,
        Met spijs die nimmermeer vergaat,
        En ‘het hert met Hemels Man verkwikt,
        Mijn ziele met genaâ verrickt.
      
      
        Op dat ik in u Koninkrijk,
        Mag met u kind’ren eeuwiglijk
        Aanzitten, en door u aanschijn
        Met vreugd altoos verzadigd zijn.
      
    
  