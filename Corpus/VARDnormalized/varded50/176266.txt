
    
      
        VOochdesse der ghemoeden,
        Die zonder Circes krachtige venijnen
        En zonder gulden roeden,
        Slaat, met u oochs vermogen Sonneschynen.
        Wie't levend licht // door zijn gezicht,
        Becoort wordt in te zuigen,
        'Tharte moet dalen,
        En, voor de schone stralen,
        Willig buigen.
      
      
        Natuyr besprengd'e u leden,
        Van het helder voorhoofd tot het nette voetjen,
        Met eerwaerdighe zeden,
        En stroyder in een lodder lekker soetjen;
        Daar aan veraest // zich metter haast
        Een groten hoop Minnaren;
        Die voor u knielen,
        En bouwen, in haar zielen,
        V altaren.
      
      
        Niemand is zo sticksiende,
        Van ogen uiterlijk noch van verstande
        Of hij wordt wel bespiende,
        Van verr' u schoonheid als een klaren brande:
        Zo komt het bij, mijn Vrouw, dat dij
        De draughe scharen wijken,
        Als gij getreden,
        Komt vol bevallijckheden,
        Deur haar strijken.
      
      
        Die Chimons grove zinnen
        Van Boersheid rauw kan wenden tot hoveren,
        Door Flonckervlam van minnen,
        Hoe nauw zoudt die een edel hart regeren?
        Dat, in zijn schik, haar ogenblik
        Sou voor gebod ontvangen,
        En vierich voegen,
        Alleen tot haar genoegen,
        Zijn verlangen.
      
      
        Den Hemel overdadig
        Zegende het uyr, wanneer hij werd geboren,
        Die, van u ooch genadig,
        O nieuwe Zon, zal werden het Lief verkoren.
        Maar ik zal veel // meer als mijn deel
        Van het schaars geluk ontdragen.
        Wilt slechs verlienen,
        Dat u iet van mijn dienen
        Mag behagen.
      
    
  