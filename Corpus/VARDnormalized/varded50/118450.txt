
    
      
        NU ben ik eerst te recht verheugt;
        Want mijn hertje schijnt door vreugd
        Mijn te dwingen
        Om te zingen,
        Nademael het nu is de dag
        Dat ik mijn wens genieten mag.
      
      
        Daarom, o Maagden, kom ik no
        Om mijn Schaepjes, neffens u,
        Te geleiden
        Aan der Heiden,
        En aldus te smakken, het geen
        Daar ik zo lang om heb gebeen.
      
      
        het Is nu het rechte weer daar toe;
        Want ei lieve! ziet eens hoe
        Phoebus stralen
        Op ons dalen,
        Zo dat men haar hitte voelt,
        Daar des ook een luchje dat verkoelt.
      
      
        Zetten wij onder het Boom-gewas,
        In dit dicht bebloemde Gras,
        Ons wat neder,
        Dat wij weder
        Krijgen nieuwe wandel-lust,
        Als men een weinig heeft gerust.
      
      
        Ziet, wat is hier al stof bereid
        Tot vermaak en vrolijkheid;
        Kijck de Stromen,
        Kijck de Bomen,
        Kijck het Veld en haar sieraad,
        Hoe aangenaam het alles staat.
      
      
        het Schijnt al verheugt wat asem heeft;
        Ziet eens hoe het gevogelt sweeft:
        Hoor die Dieren
        Tierelieren,
        het Is of zij onze blijdschap uit
        Beelden, door al haar zoet geluid.
      
      
        Ja sellef onze domme Vee
        Hipt en springht, als ofte mee
        Willen juygen,
        Om te tuigen
        Dat zij nu in deze tijd
        Door onze vreugd ook zijn verblijd.
      
      
        Ei! zeg mij eens, wie sou dan niet,
        Als hij deze dingen ziet,
        Hem begeven
        Om te leven
        In alsulcken zoeten staat,
        Die al het Aerdtsch te boven gaat?
      
      
        Wist ieder een te recht hoe het is
        In dees' staat, ik wed voor wis
        Dat een Koning
        Liet zijn Woning,
        En zijn pracht, en machtig geld,
        En kwam bij ons ook op het Veld.
      
      
        Want daar en is geen hoger goed,
        Als gerustheid in het gemoed.
        'k Haat de reste.
        het Is het beste
        Dat men hier op Aarden heeft,
        Als men in rust en vreugde leeft.
      
    
  