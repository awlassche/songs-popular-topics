
    
      
        Zoeten Iesu vol van genaden
        Gij kont alleen mijn hert verzaden,
        En mij verlossen van den kwaden.
        Iesu Iesu vol goedheid
        En zoetheid
        Met uwe liefde gij mijn hert doorwont,
        Met uwe liefde gij mijn hert doorwont.
      
      
        Uwe goedheid doet al mijn zinnen
        U boven alle goed beminnen,
        En al mijn werk van u beginnen
        Iesu Iesu geen dromen
        
          Aankomen
        
        Als uwen zoete naam in mijnen slaap,
        Als uwen zoete naam in mijnen slaap.
      
      
        Uwe liefde laat in mij dalen,
        Mijn hert verlicht van uwe stralen
        Kan van het eeuwig licht niet dwalen.
        Iesu Iesu vol deuchden,
        En vreugden
        Al mijn vermaak is uwen zoete naam,
        Al mijn vermaak is uwen zoete naam.
      
      
        In mijn leven volgh' ik de paden
        Van uwe goddelijke raden,
        Die mij de wereld doen versmaden.
        Iesu Iesu ik lere
        
          Tereere
        
        Van uwen lieve naam mijn wit alleen,
        Van uwen lieve naam mijn wit alleen.
      
      
        Wijzen Iesu bij mij wilt blijven
        En wilt altijd mijn penne drijven
        Om uwen schone naam te schrijven.
        Iesu Iesu ik groete
        Den zoete
        Naam, die mijn werken u maakt aangenaam,
        Naam, die mijn werken u maakt aangenaam.
      
      
        Lieven Iesu voor mij besneden,
        O Manna vol van soetigheden
        Gij zijt de ziel van mijn gebeden.
        Iesu Iesu geen smaken
        
          Vermaken
        
        Als uwen zoete naam, al mijnen lust,
        Als uwen zoete naam, al mijnen lust.
      
      
        Mijnen Jezus weest als ik sterve,
        Door u ik alle goed verwerve,
        Door u mijn zaligheid ik erve.
        Iesu Iesu mijn ogen
        Wilt drogen,
        En na dit leven geven uwe vreugd,
        En na dit leven geven uwe vreugd.
      
      
        In u handen wilt mij verwachten,
        Gij zijt het eyndt van al mijn klachten,
        Het uiterste van mijn gedachten.
        Iesu Iesu belijd mij
        Verblijd mij
        Door uwen zoete naam, mijn leste woord,
        Door uwen zoete naam, mijn leste woord.
      
    
  