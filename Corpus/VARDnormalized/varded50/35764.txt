
    
      
        Sint Ian, die hoort
        Herodes onkuysheden.
        Dat tegens de Echten-staat,
        Tegen het akkoord,
        Tegen God ende reden
        Herodias verlaat
        Haar Man, en die haat,
        Om bij een te boeleren.
        Sint Jan Herodem bestraft,
        Niet vreest zijn staat nog eren;
      
      
        het Kan niet bestaan,
        Of gij moet heel verlaten
        De hoer Herodias;
        Laat haar dan gaan,
        Toont u zonden te haten.
        Zijn Boeltjes hart als vlas
        Van haat ontsteekt ras,
        Haar hart dat borst en scheurde,
        Van onkuisheid was zij vol,
        Hierom het scheiden niet beurde.
      
      
        Sint Ian terstond
        Als een misdadig leiden
        Men na een Kerckers-kot;
        Om dat zijn mond
        Aan haar de waarheid zeide:
        Dit gare lijdt om God,
        En om s' Hemels slot
        Herodes in die tijde
        Noot tot zijn geboorte dag
        Prinsen, om te verblijde.
      
      
        De Dochter van
        Herodes concubine
        Met dansen zijn gemoet
        Bekollen kan,
        Dat hij haar voor al zijnen
        Prinsen edel van bloed,
        Zweert met woorden zoet
        Al dat u hart kan denken
        Al was het half van al mijn goed,
        Of rijk, ik zal het u schenken.
      
      
        het Venus-dier boos
        Haar Moeder vraagt om raden:
        Wat acht gij het meest te zijn!
        De moeder loos
        Met haat en nijd beladen
        Zeid: waerdste Dochter van mijn
        Acht alles maar schijn,
        Ia zelver Konincx Kronen:
        Ioannes hoofd eyst terstond,
        Mij vrintschap zult betonen.
      
      
        Zij onbevreest,
        Zeid: Koning wilt mij geve
        Haastig Ioannes hoofd,
        Hij wat bedeest:
        De Beul Sinte Ians leven
        Beneemt, end' hals af-klooft;
        In een schotel het hoofd
        Zij toont aan al de Heren.
        Wat kwaad komter niet al voort
        Uit dansen, drinken, zweren!
      
      
        De zuiverheid
        Van Sint Ian heeft gekregen
        De schoonste Maeghde-kroon:
        Om dat hij scheid
        Om Gods woord door de degen,
        Ontvangt in des Hemels troon
        De Maertelaers kroon.
        Herodes met zijn boele,
        En haar dochter in de brand
        Gods gramschap eeuwig voele.
      
      
        Sint Ian, gekroond
        Van God in des Hemels zalen,
        Wij smeken met ootmoed;
        Liefde betoond
        Aan die u lof verhalen.
        Krijgt door u zuiver bloed,
        Dat wij metter spoed
        Treden u deughde-spooren;
        Dat wij het kwaad bestraffen vroom;
        En ons kwaad gaere horen.
      
    
  