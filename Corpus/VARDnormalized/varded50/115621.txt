
    
      
        IK roep tot U gestaadig, God! daar mijn hoop op staat,
        het Zij dat de lichte Zonne, of op of onder gaat
        De bede, die ik bidde, het danken dat ik doe;
        En sluit dog uwe oren, of hert daar voor niet toe.
      
      
        Als ik mijn gantse leven in stilheid overleg,
        Dan is het dat ik, o Koning! met stille woorden zeg,
        Vergeet, vergeef tog alles, en scheld van herten kwijt.
        Dewijl gij een goed daadig, en milden Here zijt.
      
      
        Ag! Ziet van uwen Hemel, op mijne kleinheid neer,
        Ei laat uw gunst dog daalen, want dan verquik ik weer,
        Gij zijt mijn ziel, mijn leven, mijn God, mijn een, mijn al,
        Die mij dog in het einde, met gunst verkwikken zal.
      
      
        U goedheid kan het niet lijden, dat een die zugt en weend
        Om alle zijn gebreken, en nu van herten meend
        Zijn overige daagen, te leven naar uw wet;
        Van U zou zijn verschoven, en buiten hoop gezet.
      
      
        O neen ik ken Uw herte, o God! dat is zoo niet!
        het Verbond door uwen Zone, troost ons in dit verdriet;
        het Welk ons van uwent wegen, de vrede aan komt bien:
        Zoo dat gij al het voor gaande, nu over het hoofd wild zien.
      
      
        Wanneer maar onze daaden, naar het voorbeeld van uw Zoon.
        Geschikt zijn, onze gangen zoo als gij hebt geboon.
        Des zullen bij U wonen, in het Hemelse gewelf,
        Uw God'lijkheid aanschouwen, met uwen Zone zelf.
      
      
        Die zal des vreugd verlenen, o grote goedigheid!
        Ons ziele word vol vreugde, als zij dit overleid.
        Mijn hert begind te springen, het gemoed dat is vol vreugd
        Als Gij mijn hert maakt vrolijk, en door uw geest verheugd.
      
      
        Wij zullen bij U wonen, niet voor een korten tijd,
        Maar voor altoos en eeuwig, dies is ons hert verblijd
        Wij danken U o Vaader van al dat leven heeft?
        Dat Gij die grote zondaars, zoo veel weldaaden geeft.
      
    
  