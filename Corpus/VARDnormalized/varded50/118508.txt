
    
      
        Elk heeft zijn gaven van den Heer,
        De een dus, en zo een ander weer:
        Alzo heeft elk zijn kruis van God,
        De een dit, en de ander dat zwaar lot.
      
      
        Daar is geen huis, of het heeft zijn kruis,
        Doch niet met even groot gedruis:
        Des enen kruis is openbaar,
        Des and'ren wordt men niet gewaar.
      
      
        De een lijdt wat minder, d'aar wat meer,
        Nu dit en dan het ander weer.
        Dees' heeft en klein kruis, die een groot;
        Dees' een van hout, en die van loot.
      
      
        Dees' heeft alleen een enkel kruis,
        En die een dubbel in zijn huis.
        Doch niemand is er die niet klaag',
        Als of hij het swaarste kruike draag.
      
      
        Elk dunkt, ten aanzien van het sijn',
        Eens and'ren kruis maar licht te zijn,
        En wenst wel, dat hij dragen mogt
        Zijns naasten kruis, doch onverzocht.
      
      
        Zo ieders kruis te merkte quaam,
        En menig daar zijn keur uit naam,
        Welk allerlichtst lag' op zijn le'en,
        Hij ging wel met zijn eigen heen.
      
      
        Indien gij het kruis des genen had,
        Dien gij misschien gelukkig schat,
        Gij wiert wel haast den last gewaar,
        Als voor uw schouders al te zwaar.
      
      
        Een ander wenst wel wederom,
        Dat voor zijn kruis het uwe kom.
        Elk voelt haast waar het hem zelve deer',
        Maar hinkt niet van een anders zeer.
      
      
        het Staat elk niet voor zijn aangesigt,
        Wat swaart' hem op zijn herte ligt.
        Ook menigmaal heeft menig hert
        In het midden van het lachen smert.
      
      
        Elk drage, met geduldigheit,
        Het kruis van God hem opgeleit.
        Draagt gij het uwe, en ik het mijne,
        En elk, wie het wezen mag, het sijn'.
      
      
        Een kruis verkiesen na zijn zin
        Is inder daat doch niet veel min,
        Als of men gansen het eenemaal
        Bevrijd wou zijn van kruis en kwaal.
      
      
        Elk neme Christus kruis-kelk dan,
        En drink'er, zonder morren, van:
        God weet, wat drank meest heilzaam zij
        Voor dees', door die, voor u, voor mij.
      
    
  