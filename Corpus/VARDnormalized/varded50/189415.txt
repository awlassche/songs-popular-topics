
    
      
        IK ken de grootheid Heer
        Van uwe barmhartigheden:
        Wilt die tog tot uw'eer,
        Aan mijn, aan mijn besteden.
      
      
        Wilt naar uw'dwee gemoed
        Mijn boosheid nu uitvegen:
        Gij laat tog (wat gij doet)
        Geen Zondaar oit verlegen.
      
      
        Gij wast mijn zonden af:
        Ei! suyvert mijn misdaden
        Die mijn met vrees van straf,
        En eigen last beladen.
      
      
        Want ziet Heer ik bely
        Voor u mijn boze leven:
        Mijn schuld en zonden, mij
        Staag voor mijn ogen zweven.
      
      
        Ik heb voor u misdaen;
        Hoe zoude ik het weigeren konnen?
        Dus klaegt gij mijn des aan:
        Ik geev' u het regt gewonnen.
      
      
        Zo haast ik heb geleefd,
        Heeft mijn de Erf schuld bevangen:
        Helaas! in zonden heeft
        Mijn Moeder mijn ontvangen.
      
      
        Om mijn opregtigheyt
        (Die gij Heer hield in waerden)
        Gij mij het bedekt beleid
        Uw's Wijsheyts openbaarde.
      
      
        Gij zult mij dan nu mee
        Met Hysop wel besprengen
        En wasschend', als een Snee,
        Tot volle witheid brengen.
      
      
        Gij zult aan mijn gehoor
        Een blijde vreugd verlenen:
        En daar verjeugden door,
        Mijn kragteloose benen.
      
      
        Ei slaat uwe Ogen Heer
        Tog niet op mijn mis-daden:
        Maar wilt die meer en meer
        (Hoe vuil zij zijn) af-baden.
      
      
        Geeft Heer! dat in mijn word
        Een zuiver hert geschapen:
        En het binnenst, zo geport,
        Nieuw' aam en geest mag rapen.
      
      
        'k Ben de uw dus lang geweest,
        Wilt mijn tog niet verstoten
        En van uwe Heyl'ge Geest,
        Ellendiglijk ontbloten.
      
      
        Laat Heer! uwe Zaligheid
        Met vreugde wederkomen,
        Wilt mijn, door het goed beleid,
        Van elder Geest vervromen.
      
      
        Uwe Weg en Wets beloop
        Zal ik de bozen leren:
        En die Godlozen hoop
        Zal haar tot u bekeren.
      
      
        Mijn heil! werd van mijn of
        De straf en vlek der zonden:
        Zal mijn tong uwe lof
        En regt, met vreugd verkonden.
      
      
        Gij zult mijn lippen, Heer
        Ontbinden, en beleiden:
        Zo zal mijn mond, u eer
        En lof, met roem verbreiden.
      
      
        Ik had wel offerhand'
        Aan u, Heer! opgedragen:
        Maar gij vont in die brand
        Van Beesten geen behagen.
      
      
        Een Geest van rouw', en boet
        Is God' een Offerande:
        het Gemorselde gemoet
        Raakt nooit bij u ter schande.
      
      
        Wilt Heer! uwe goe genae,
        Aan Sion tog bewijzen:
        Op dat, haar Muyren dra
        Tot voll' opbouwing rijzen.
      
      
        Dan zult g' een nieuw opdragt
        Van uw's gezinde zielen
        (Als het best, tot u gebragt)
        Zien voor uwe Autaer knielen.
      
    
  