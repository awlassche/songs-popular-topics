
    
      
        Die God in zijn gemoed
        Houd voor het hoogste goed,
        Die zal niet anders wensen
        Als sijnder zielen rust,
        En wel doen met een lust
        Aan alle goede mensen.
      
      
        Wat is hier meer gekwel,
        Of aerdscher droever Hel
        Als het knagen van de zonden?
        Die als zij zijn begaan,
        De ziele eeuwig slaan
        Veel geestelijke wonden.
      
      
        Wat is hier meerder vreugd,
        Als die heylsame deugd
        Met waarheid te beleven?
        En zich naar een gemoed,
        Dat niet na hoogheid wroet,
        Vreedzamig te begeven?
      
      
        Ik trots de grootste mens!
        Die na zijn wil en wens,
        In hoogheid is verheven:
        Gij die in het hartjen hoord
        Gods eigen zuiver woord,
        Gants ongevalst gedreven.
      
      
        Niet door verweend verstand,
        Maar door de Predikant
        De Geest des Heren heilig,
        Die trekt noch kiest geen zij,
        En maakt de zielen vrij
        Van zonden vranck en veilig.
      
      
        Hoe zalig is die man
        Die met God spreken kan
        In het tempeltjen der eren!
        In het Kerckjen gebont
        Van zilver noch van goud
        Maar van den Heer der Heren!
      
      
        Daar God vaak zelver zet
        En schrijft syn waarde Wet
        Met Goddelijke vingers:
        Daar weetmen van geen twist,
        Van vonden noch van list,
        Van felle bitt're dringers.
      
      
        Daar soecktmen staat noch eer,
        Maar de heylsame leer
        Met kinderlijcke vrezen:
        Met waar berou en boet,
        Meer deugdelijk en goed
        Dan wereld wijs te wezen.
      
      
        Heer! als gij mij aenspreeckt,
        En innerlijk bepreeckt
        het Geheim van mijn gewissen:
        Zo opent mijn gezicht,
        En brengt mijn in het licht
        Wt duizend duysternissen.
      
    
  