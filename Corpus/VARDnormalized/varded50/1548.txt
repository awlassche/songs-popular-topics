
    
      
        IK dank dij (lieve Heer!)
        Dat gij sijt gram geweest op mij,
        En dat dijn gramschap is voorbij,
        En helpt en troost mij weer.
      
      
        God geeft mij heil bereid,
        ‘Kga vast, en vreze langer niet:
        Want God is al mijn kragt, mijn lied,
        Mijn heil, en zaligheid.
      
      
        Gij zult met herten-lust
        Uit Zions heylsaem water-put
        Verversing scheppen tot uw nut,
        En uwer zielen rust.
      
      
        En zeggen tot dier stond:
        Dankt God, en predikt zijnen lof,
        Betuigt zijn heil, en spreekter of,
        Maakt sulkx den volken kond.
      
      
        Lofsingt den Heer, gaat aan,
        En maakt tot alle werelds end
        Den roem van zijne magt bekend,
        En ‘tgeen hij heeft gedaan.
      
      
        Iuycht, en verheft dijn stem:
        De heyl’ge God in Israel
        Die doet bij dij zo wonder-wel,
        O Stad Ierusalem!
      
    
  