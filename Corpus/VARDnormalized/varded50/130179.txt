
    
      
        Lestmael kwam Cupido mijn opwekken
        Daar ik zeer zoet lag in mijne rust;
        Phoebus die kwam mijn opwekken
        Want ik was heel ontlust,
        Dat ik mijn most ontdekken
        Door brand van Minne-lust.
      
      
        Ik voelde mijn hertje heel ontsteken
        Dat ik moest uit mijn bed opstaan.
        Het was om mijn Lief te spreken:
        ‘Och, hoort mijn klachten aan,
        Lief, wilt u hoofd uitsteken,
        Ach, hoort mijn kermen aan.’
      
      
        ‘Stilletjes gaat, Vrouw Venus Jonker,
        Mijn dunkt ik hoor daar mijn Mompeer.
        Ik wensje gerust,   mijn Jonker.
        Stilt u gelammeteer.
        Gaat naar u huis, het is donker,
        Want ziet het word onweer.’
      
      
        ‘Liefje, hoe kan ik na huis toe treden!
        Ik zweerje, zoo waarlijk als gij leeft,
        Dat ik hier sta beneden
        Gelijk een Riet dat beeft.
        Liefje, komt dog beneden
        Dat ikje een zoentje geef.’
      
      
        ‘Jonkman, ik houder mijn Contenancy.
        Gaat naar u huis, ik zeg u dat,
        En maakt dog geen samblancy
        Te kussen van dit of dat,
        Want ik heb nooit geen Alliancy
        Met u Persoon gehad.’
      
      
        ‘Liefje, wat is er aen-gelegen
        Dat ik hier voor u deurtje staan,
        Want ik ontzie hagel of regen,
        Donder of Blixem aan
        Als ik naar jou behagen
        Maar inder jou gracy mag staan.’
      
      
        ‘Hou daare Jonkman, leest dat briefje,
        Dat ik daar voor u leg op straat.’
        ‘Zeg eens, mijn zoete Liefje,
        Al wat er geschreven staat.
        Hoe komt dat zoo, mijn diefje,
        Datje mijn zoo verlaat?
      
      
        Hadjeu   dan, mijn Lief verheven,
        Hadjeu dan, mijn overschoon Godin.
        Dat Briefje dat gij mijn hebt geschreven
        Daar staat mijn vonnis in.
        Kom Dood, beneem mijn het leven!
        Hadjeu dan schoon Godin.’
      
    
  