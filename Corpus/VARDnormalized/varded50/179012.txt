
    
      
        'k Gelove in God den Vader, die uit niet,
        Door het Woord, den hemel schiep en d'aarde;
        Den Heer in het hemels hoog gebiedt,
        Wiens almagt zich toen openbaarde.
        Hij wil onzen Vader heten,
        In zijn liefd' ons trou bewaaren.
        Zijn gunst verschijnt ons ongemeten,
        Dies zal ons geen leed bezwaaren.
        Zijn oge zal ons steeds bewaaken:
        Opdat ons geen kwaad mag naaken.
      
      
        'k Gelove ook in den Heiland, zijnen Zoon,
        Alleen van eeuwigheit geboren,
        Den Heer, gedaald uit des hemels troon,
        Gelijk het was gespelt te voren;
        Van den Heilgen Geest ontvangen,
        Uit een Maagdt in het vlees verschenen;
        Met smaat aan het kruishout opgehangen.
        Daar ons leed door is verdwenen.
        Gestorven, en toen ook begraaven,
        Om dus zijne dood te staaven.
      
      
        Ten derden dage is hij, als het was voorzegt,
        Doorluchtig van den dood verrezen;
        Waardoor hij toonde des Vaders recht,
        Naar zijnen eis, voldaan te wezen;
        En ten hemel opgevaaren,
        Zichtbaar voor zijn kruisgezanten,
        Verheven boven d'Englenschaaren,
        Om zijn kerk door het woord te planten.
        Vanwaar hij zal als rechter komen,
        Voor onzaligen en vromen.
      
      
        'k Gelove ook vast in God den Heilgen Geest.
        Ene algemeene Christen kerke.
        Die God van smette en schuld geneest,
        Opdat hij haar gemeenschap sterke.
        het Vlees zal ook eens meer verrijzen,
        Ziel en lichaam eeuwig leven,
        Verheerlijkt, om den Heer te prijzen.
        Of voor hem als Rechter beven.
        Hij geve ons, als zijn gunstelingen,
        het Heil in d'opperhemelkringen.
      
    
  