
    
      
        DE Heer zij lof: want hem te zingen
        Is een der prijselijckste dingen:
        Der dingen een, die vreugd verwekken
        En die de ziel ten Hemel trekken.
        Lof zij de Heer, die Salems muyren
        Bouwt weder op, om lang te duyren:
        Die Israels verdreven scharen
        Uit alle hoeken doet vergaren.
      
      
        Looft God, die de gebroken herten
        Geneest en vrijdt van zeer en smerten,
        Die de verslagene gemoeden
        Weet met zijn troostsaem woord te voeden:
        Looft God, dien het getal bekent is
        Der Sterren, schoon het zonder end is:
        Hij kent die schepsels al te samen
        En roept haar al met eigen namen.
      
      
        Groot is de Heer, en al zijn werken:
        Wij rakken niet met onze vlerken
        Tot aan zijns wijsheyds hoge kimmen:
        het Vernuft en kan zo ver niet klimmen.
        Het nedrigh hert wil hij verheffen,
        De trotse wil hij slaan en treffen:
        Den enen helpt en richt hij weder,
        Den anderen stoot hij ter neder.
      
      
        Op, op dan om den Heer te zingen:
        Doet Psalmen door den Hemel dringen,
        Prijst hem met harpen en met luiten,
        Dat stem en snaar zijn daden uiten;
        Hij spant de wolken, als gordijnen,
        Dat daar de Zon niet door kan schijnen,
        Hij doet ze dikken tot een regen
        En laeft het land, om vocht verlegen.
      
      
        Hij doet het gras te velde groeien
        Om rund en schapen mee te voeyen;
        Hij schaft het aas aan jonge raeven
        Wanneer zij roepen om zijn gaven.
        Hij heeft geen lust in oorlogs-paarden,
        In punt van piek of snee van zwaarden,
        In sterk gewricht, in pees en zeenen
        En spier van grove manne-benen:
      
      
        Maar neemt zijn vreugd, en schept behagen
        In mensen, die hem liefde dragen,
        In die zijn dienst met vrees betrachten,
        In die op zijne goedheid wachten.
        Ierusalem, gij stad des Heren
        Bereid u om dien God te eren;
        Gij Zion, dien hij heeft verkoren,
        Doet zijnen lof met zingen horen.
      
      
        Hij heeft u poorten vast gesloten,
        Hij heeft u rijcklijck overgooten,
        Hij stort op u een milden regen
        Van heil en allerhande zegen;
        Hij laat zijn vrindschap u bestralen,
        Hij geeft u vree in uwe palen,
        Uw schoven zijn met terw geladen,
        Hij doet u met haar bloem verzaden.
      
      
        Het aardrijk hoort na zijn geboden,
        Zijn woord, als uytgesonde boden,
        Loopt rasser als de snelle winden:
        Wat hij ontbiedt, dat laat zich vinden.
        Hij geeft ons sneu als wolle-vlokken
        En dekt het al met witte rokken:
        Hij spreydt den rijp, zo dicht als assen,
        En doet ze â€™smorgens vroeg op passen.
      
      
        Hij doet de winter-daegen klemmen;
        De vloed verstijft, de stromen stremmen:
        De vorst die nipt, de mensen klagen
        Wie kan des bittre kouw verdragen?
        Maar straks, als het hem gelieft te spreken,
        Zo keert de wind: de sollen breken,
        Het ijs is weg en weer verdwenen,
        De waetren drijven als voor henen.
      
      
        Hij slaat zijn oog op goe en kwade,
        Maar Iacob doet hij meer genade:
        Israel heeft hij uitverkoren,
        Daar laat hij zijne wetten horen,
        Zijn wil, zijn woord, zijn recht en keuren,
        Dat andere niet en mocht gebeuren.
        Zo zijn wij zijne gunstgenoten
        Waar van de heydnen zijn verstoten.
      
    
  