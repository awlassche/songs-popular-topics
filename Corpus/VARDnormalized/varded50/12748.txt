
    
      
        De zoete Lent komt voor den dag,
        De Zon gaat hoger als zij plag,
        En doet de Winter van ons trekken,
        En doet al weer de dagen rekken:
        Mijn zinnen strekken,
        Tot een zoet geval,
        Om eens t’ontdecken
        Wat er beuren zal.
      
      
        Wat speurt men veel verandering?
        De Velden staan gelijk herbooren:
        Men ziet een jeuchtin alle ding,
        Dat door de koud’ scheen uyt-gevrooren,
        En heel verloren:
        Gras en edel Kruid,
        Komt, als te voren,
        Weder puilen uit.
      
      
        Dit ziende, denck ik aan de stand
        Waar heen ik meer-mael word gedreven,
        En zegge, zo zal naderhand,
        Dit nietig Vleysch weer zijn verheven,
        God zal het geven
        Een vernieuwde jeugd,
        Tot schoonder leven
        En volmaakte vreugd.
      
      
        Maar even als in dit saysoen
        d’Onkruyden haar ook openbaren:
        Alzo zal God na dezen doen,
        En op het Bazuin-geklank af-varen,
        Bij een vergaren
        Beide goed’ en kwaad,
        Oud’, jong van jaren,
        Hoog en laegh van staat.
      
      
        Al die daar zijn van Adam af,
        Al die van de vlam zijn toe-gezonden,
        Al die vergaan zijn in het graf,
        Of van het wild’ gediert’ verslonden,
        Of diepe gronden
        Hebben weg-gerokt,
        Of Visse-monden
        Hebben ingeslockt.
      
      
        Het snel Trompet zal blazen uit
        Rijst Doden, die daar legt beneden:
        En even op dat groot geluid
        Dat klinken zal aan alle steden,
        Zal fris van leden,
        Een ontelbaerheyt,
        Voort-komen treden
        Voor Gods Majesteit.
      
      
        Dan zal het Lam, de Bruidegom,
        Zijn Schapen uit de Bokken scheiden,
        En zeggen, Kom, mijn Vrienden kom,
        Kom in het bezit, ik zal u leiden
        In vette Weiden
        Op mijn Vaders grond,
        Die ‘k u bereiden
        Eer de Wereld stond.
      
      
        Mijn Woord en hebt gij niet versmaad,
        Daarom bezit het Rijk mijns Vaders:
        Maar gij, weg gij vervloekte gaat
        In het eeuwig vier, weg sonden-laders,
        En Godt-versmaders,
        Lijdt daar zonder ent,
        Weg gij boosdaders,
        ’k Heb u nooit gekend.
      
    
  