
    
      
        Heldre bruin oogjes die, overgoten
        Met weelde, in uwe kringen houd
        Mijn wreed of lieflijk lot besloten:
        Zo gij mij met een lonk beschouwt,
        Kunt gij mij het grootst geluk des Werelds baaren.
        Ik voel - versmaad gij mij - door mijn kwel
        Mijn dagen met uw verve te evenaren.
        O oogjes, gij zijt mijn hemel of hel.
      
      
        het Ligt dat alleen de starren kan blinden,
        Verduisterd gij, schoon zelf bekleed
        Met donkerheid: zo laat g' u vinden
        Als in een nagtgewaad, en weet
        Wat leeft te ligten met uw lieve stralen.
        De zon toont bij den dag zig wel,
        Maar gij kund des nagts als daags dien roem behaalen.
        O oogjes! gij zijt mijn hemel of hel.
      
      
        Gelijk een dief, op buit te loeren,
        Zig stil verbergt in enen hoek,
        Zo staat de Min om mij te ontvoeren
        Mijn vrijheid, en te maken te zoek
        Dat ik veel waarder agt dan dierbre schatten.
        Hij schijnt daar tussen het blanke vel,
        In het git verscholen,   zijnen schigt te vatten.
        O oogjes, gij zijt mijn hemel of hel.
      
      
        Aanminnige, betovrende ogen,
        Wie steil op uwe bogen staart,
        Ziet hoe de Min zijn grootst vermogen
        En toverkragten daar vergaard
        En - in uw bruin - de zwarte kunst kan leren:
        Hij zent mij pijl op pijl zo snel
        Dat ik betovert ben eer ik het kan weren.
        O oogjes, gij zijt mijn hemel of hel.
      
      
        Gij moogt met straf gelaat mij tergen:
        het Misstaat u niet. Geen diamant
        In het zwart gezet, kan het schoon verbergen:
        Zijn glans spreit zig aan allen kant.
        De schaduw leert een kunststuk heerlijk agten
        En het helder ligt verbijsterd in kapel
        En kerk des volks aandagt en gedagten.
        O oogjes, gij zijt mijn hemel of hel.
      
    
  