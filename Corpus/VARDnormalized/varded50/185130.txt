
    
      
        IN vervolging, en onweder,
        Zo gedenkt, hoe d’Heyligen Geest,
        Op de apostelen bevreesd,
        Met een kragt van wind kwam neder,
        En vervulden het heele Huis
        Met een over-groot gedruis;
        O zij waren zo bekommert!
        Maar Gods Geest, en des Hemels kragt,
        Die heeft haar al tezamen omlommert,
        Niemand doen om vreze dagt.
      
      
        Hemels kragten, Ziels vermaken,
        Zuivere gaven, Heilige Eer
        Daelden in haar herten neer,
        Alle tongen des  werelds spraken
        Rijke kennis, wijsheid groot,
        Gods Geest in haar zielen goot
        Om Gods Rijk het al te laten,
        Rijkdom, Schoonheid, Lust op Aard,
        het Lijden Christi aan te vaten,
        Og dit was haar alles waart.
      
      
        In des goe-bereyden zielen
        Hemels ijver is geteld;
        Jesus was haar lust en weld,
        Beken op haar wangen vielen,
        Vreugd des herten Ziels geneugt,
        Daar borst uit Gods lof verheugt,
        Daar was wijsheid aller Wijzen,
        Zij verbreiden des Heren Naam,
        des Hemels Liefd’ de Ziel deed spijzen,
        Van Gods Vrienden zeer bekwaam.
      
      
        Zoete Jesu die u Volken,
        Nimmermeer als Wezen laat,
        Zijt nu ook ons hulp, ons raad;
        Daeuwt op ons, o Hemels wolken,
        U Drie-enigheid, mijn al,
        Zij bevolen u Schaep-stal.
        Milden Vader zend van boven
        U Geest in mijn dorre ziel,
        Om u Majesteit te loven,
        Voor u Troon ik nederkniel.
      
    
  