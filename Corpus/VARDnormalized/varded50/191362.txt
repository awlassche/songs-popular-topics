
    
      
        GOd is mijn licht, hoe souw ik kunnen dwalen?
        Hij is mijn heil die mij alsints bewaard.
        God is mijn burg, wie sou mij kunnen halen?
        Hij is mijn schild, hoe souw ik zijn vervaard?
        Mijn vijand kwam mij nader met geweld,
        Om met mijn vlees zijn honger te versaen,
        En met mijn bloed wouw hij zijn dorst verslaan,
        Maar hij is zelfs gesneuvelt en geveld.
      
      
        Schoon of mij al een leger kwam omringen
        Ik waart getroost, en ik en vreesde niet
        Schoon mij een heir der bozen kwam bespringen.
        Ik bouw op God die nimmer mij verliet
        Een ding alleen heb ik van hem gebeen
        En bid het noch en vinder reden in:
        Dat ik mocht zijn een van zijn Hofgezin
        En zijn Paleis mijn leven lang betreen:
      
      
        Dat ik eens vrij van zo veel suckelingen
        In rust en vree zijn lust-Hof mocht begaan
        En ’sHeeren lof in zijnen tempel zingen,
        En daar zijn dienst mocht daeghlijx schouwen aan.
        Want hij heeft mij verstekken in zijn hut,
        Hij heeft mij vrij doen zitten in zijn tent,
        Wanneer zich ’tquaed had tegen mij gewend;
        Hij was mijn rots, mijn muur, mijn scherm, mijn schut.
      
      
        Ook nu ter tijd heeft hij mijn hoofd verheven
        Ver boven die die om en om mij staan,
        Ver boven die, die vlammen op mijn leven
        Om met mijn dood haar moordlust te verzaen,
        Dies zal ik hem dankoffer doen met zang.
        Hoor, Here, hoor wanneer ik tot u zucht,
        Kom mij te hulp wanneer ik tot u vlucht,
        En als ik roep zo zwijgt niet al te lang.
      
      
        God sprak (dus komt mijn ziele mij vermanen)
        Zoekt mij ter tijd van harde tegenspoed:
        Nu zoek ik u met zuchten en met tranen
        En val om hulp uw Majesteit te voet;
        Ontzeg mij niet de vrindschap van uw oog,
        Verstoot mij niet in enen grammen moed;
        Gij zijt, die mij voor dezen hebt behoed,
        Kom nu ook af en help mij van om hoog.
      
      
        Of schoon in nood ons’ ouders ons verlaten
        Geen zwarigheid, gij trekt u onzer aan.
        O Heer, om de bespieders mijner straten,
        Wijs mij den weg die sekerst is te gaan.
        Stelt mij voor mijn partijen niet te recht,
        Want tegen mij zijn heden opgestaan
        Getuigen, die met valscheyd ommegaen
        En zoeken ’tbloed van dijn getrouwe knecht.
      
      
        Indien ik had in het geloof bezweken
        Dat God mij weer sou voeren in de poort
        Van zijne Stad, daar ik was uytgeweecken
        ’kWas onder ’tpack van tegenspoed versmoord.
        Wacht vrij op God, weest sterk in het geloof,
        Treedt niet te rug noch aerselt in den strijdt,
        Want hij verlost den vromen die hier lijdt.
        Die aan hem roept vindt hem niet altijd doof.
      
    
  