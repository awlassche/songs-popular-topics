
    
      
        O Gij zin-rijke Gheesten hoog!
        Scheurt op u slap'righ sluimer-oog:
        Verjaagd u huyv'righe grillen:
        Ster-ooght en ziet met ernst in
        Wat wij met d'inhout of de zin
        Van het droeve treur-spel zeggen willen.
      
      
        Des Mensen leven is een strijdt,
        Een Water dat snel henen lijdt,
        Een pluym-licht vliegend dinghe,
        Een Bloem, een R贸贸ck, een Wind, een Bel,
        Een grote Niet, besietment wel.
        Een Schouw-spel vol veranderinge.
      
      
        De Wereld is een vuyle Hoer,
        Zij liefd' den Eellingh ook den Boer,
        Zij looft een ieder te verheffen,
        Zij stroockt, zij streelt, zij lockt, zij tr贸贸nt:
        Maar die zij 'tsoetste wezen toont,
        Gaat zij in het eynd' op 'tfelste treffen.
      
      
        Ziet iemand al een anders schaa,
        Hij leert daar an, noch laat niet na
        Syn bremstig bortellent razen,
        Om 'tschijn-soet van des valse Vrouw,
        Al steekt haar staart vol spa-berouw,
        Noch laat hem willig elk verdwazen.
      
      
        Voor Alphons wilt de Ziel verstaan:
        Neemt Rodd'rick voor het Lichaam aan;
        En noemt Elisabeth de Wereld.
        Die door het aantreckend' wezen zoet,
        Haar van een ieder minnen doet;
        Zo gracelijck is zij beperelt.
      
      
        Hier door zo twist dan menig reis,
        De goede Geest, en het wellig Vleys;
        Die doch van jongs zo vast vereende,
        Dat in de tijd van jaar en dag
        An haar men gheen verschil en zag:
        Zo datmens' in als eens te wezen meende.
      
      
        Dan doen 'tghesicht van Lijf en Ziel,
        Op die ghe-eerde Wereld viel;
        Die elk wou na zijn wil gebruiken.
        De Wereld haat altijd de Geest,
        En lieft het Lichaam aldermeest:
        Dies moest de Ziel vertoorent duiken.
      
      
        Doch ziet de Ziel 'tLijf in gevaar,
        Hij brengt zijn oude jonst in het klaar,
        Bestrijdt des Lijfs trotsche Vijanden.
        De Snoo begeert, en 'tValsch onrecht,
        Die werden in het kort neer-ghelecht,
        Door zijn ontsichchelijcke handen.
      
      
        Zo haast het Vleys de wereld trouwt
        Vertrekt de Ziel, en treurt in het wouwt;
        Gaat fel de wanhoop zwart bevechten:
        Hij stronckelt endtlijck en hij valt,
        Zij vangen hem: uit haar ghewalt
        Helpt hem den hoogsten weer te rechten.
      
      
        Dewijl het Lijf met lusten slaapt,
        Zo werd zijn Lief ter sluik betraapt,
        Verklipt van d'arghe schalicke zonden:
        De Ziel en Deugd zijn de ander trouw,
        En losten des verwonnen Vrouw
        Op het spoedighste dat zij konden.
      
      
        Het jalours Lijf dit wakker ziet,
        In rechten ernst wist anders niet
        Dan zijn Lief was van haar gestolen:
        Dus hij met een breyn-loose hand
        Stort d'edel ziel in het zore zand,
        Dats door een onverbeterlijk dolen.
      
      
        Dan merkt het Lijf (maar doch te laat)
        Zijn onvoorzicht en boze daad,
        Gaat droef de meeste rouw bedrijven:
        Hij klaaght, hij vloekt, hij smeekt, hij kust;
        Maar als de ziel reist in zijn rust,
        Laat hij het lichaam in de aarde blijven.
      
      
        Tot hier is het van ons uit geleid:
        Doch tot besluit d'History zeid,
        Dat 'tHouwelijck zij aanginghen:
        De barre dood en vlugge Tijd
        Hem maakten zijn Elijs'beth kwijt:
        O licht-verkeerde aardse dingen.
      
      
        Rodderick bleef doorwieckt ind' druk,
        Beschreyde staag zijn ongeluk:
        Heeft in een Klooster zich begeven:
        Alwaar dat hij voleynde voorts
        Door een quynende strenghe koorts
        Zijn zeer rampzalig droevig leven.
      
    
  