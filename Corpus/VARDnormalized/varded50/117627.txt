
    
      
        Al is de leugen noch zo snel,
        De waarheid achterhaald ze wel.
        het Mag voor een tijd niet blijken:
        Hoe mooi de leugen is vernist,
        Hoe donker waarheid is bemist,
        Die deksels zullen wijken.
      
      
        De waarheid steekt dan het hoofd weer op,
        Gelijk de zon in middagtop:
        En leugen moet zich schaamen,
        Wiens klad de waarheid had bevuilt,
        Maar dan in het helleduister schuilt.
        En het zal ook dus betaamen.
      
      
        De waarheid mint en zoekt het licht:
        Maar leugen schuwt een klaar gezicht,
        En vlecht zich vygebladen
        Tot dekking: daar de waarheid naakt
        Zich God' en mensen kenbaar maakt,
        Door woorden en' door daaden.
      
      
        Een leugenaar is des Duivels kind,
        Daar men zijn aard en werk in vind,
        En krijgt ook zijn beloning.
        Maar waarheid is Gods evenbeeld,
        het Geen hij zyn' kind'ren mededeelt,
        En brengt ter hemelwooning.
      
    
  