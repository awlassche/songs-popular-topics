
    
      
        Geen ding het hart zoo zeer verbind
        Aan uwe Liefd’, O Hemels Koning,
        Als dat het daaglijks ondervind
        De blijken van uw gunstbetoning.
      
      
        Nooit word van ons genoeg bedacht,
        (Om het hart tot U te doen ontvonken)
        Wat Gij aan het menselijk geslacht
        Al Zaligheden hebt geschonken.
      
      
        Ach! Heer, Gij zijt op aard geweest
        Een milden uitvloed van genaden;
        Elk laafde Gij na lijf en geest,
        Door het rijk genot van Uw weldaden.
      
      
        Gij hebt hier geen verlegen hert
        Ooit zonder troost van U gewezen;
        Maar elks ellenden, lighaams smert
        En qualen vriendelijk genezen.
      
      
        De zondaar (als het gekrookte riet,
        Of als een lemmet, dat noch rookte)
        Verdelgde Gij, O Here, niet,
        Gij, die Hem tot berouw aanstookte.
      
      
        Uw Liefde, tot ons aller nut,
        Zocht de verdoolde te bewaren;
        Ia riep s’, om onder het beschut
        Van uwe vleugels te vergaren.
      
      
        O Heil-fontein voor ons gemoed!
        Want uit het bloed van U vergoten
        Kwam uwe Liefd’ in overvloed,
        Gelijk een stroom op ons gevloten.
      
      
        Ons hart, o Goedertieren Heer,
        Rondom van uwe Liefd’ omvangen,
        Acht zich verplicht, om eeuwig weer
        Met wederliefd’ U aan te hangen.
      
    
  