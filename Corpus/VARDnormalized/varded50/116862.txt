
    
      
        Is Galathea niet verheugt,
        Om dat zij Trouwen zal?
        Zij niet verslijten wil haar jeugd,
        In een groen klaver-dal:
        o! Neen, een frisse herders kwant,
        Die geeft aan haar zijn Min:
        Zij gaat met hem na het Trou verband:
        In het Trouwen heeft hij zin.
      
      
        Het vrije leven zij zeer haat.
        Zij wezen wil getrout.
        Zij met een herder treden gaat,
        In het aangenaame wout.
        Zij haat al die de Trou veraght,
        Zij hebben wil een Man.
        Zij na het Huwlijckx leven traght,
        Nu dit geschieden kan.
      
      
        Zij bij de stranden leyd haar Vee,
        In het heuvelige land:
        Hier van zij zien kan in de zee,
        En wat 'er komt aan het strand:
        Haar Choridon haar daar geleid,
        In het blinken van de Zon:
        Zijn Galathea hij daar vrijt,
        Bij enen water-bron.
      
      
        De herderinnen zij vertelt,
        Dat zij nu Trouwen zal:
        En zij hun ook voor ogen stelt,
        Hun eenzaam ongeval.
        Zij zingt in het groene wout van vreugd,
        Als haar daar streelt de Min.
        Zij geven wil haar jonge jeugd,
        Aan die heeft in haar zin.
      
      
        Al wat het huwlijck geven kan,
        Dat aght zij goed te zijn.
        Zij ziet haar Choridon lief an.
        En hij haar schoon aanschijn.
        De Naghtegaal van vreugde fluit,
        Bij hun zeer lief gestreel.
        En Choridon spelt op zijn Luid,
        Terwijl zij stelt zijn Veel.
      
      
        Aan het alderswaarste ongeval,
        Die het huwlijck iemand geeft,
        Zij nooit zwaarmoedig denken zal.
        Zij altijd vrolijk leeft.
        Als Choridon ook bij haar is,
        Hij denkt dan, dat de Trou,
        Niet geeft als veel verheugenis,
        In haare Praal-lantsdou.
      
      
        Met vreugden zij na hem verlangt.
        En zij hem niet verveeld.
        Zij in haar armen hem ontvangt.
        En hij haar wangen streelt.
        Voor Choridon zij bloemen strooyt.
        En hij bekranst haar hoofd,
        Terwijl een herderin daar hooyt,
        Die ook al is verlooft.
      
      
        Zij laght om die de Trou veraght.
        Haar aldergrootste vreugd
        Is, dat zij nu de Trou verwaght,
        In haare jonge jeugd.
        Aan het Pluimgedierte zij daar ziet,
        Dat zij meest zijn gepaard,
        Als Koridontjes Minne-liet,
        In haar veel vreugde baard.
      
      
        In het wout is vrolijk al hun vee,
        Nu zij naa het Trouwen gaan.
        Zij denken om geen huwlijckx wee,
        Nu vrijheid heeft gedaan,
        Bij Choridon, en bij zijn Bruyt:
        Die elkaar zijn getrou.
        het Was niet goed wiert hun vreugd gestuyt,
        Als zij zijn Man en Vrou.
      
      
        Als zij te saamen leven vroom,
        Zij zullen zaaligh zijn!
        Maar hebben zij voor het quaat geen schroom,
        Dan zal ligt helse pijn,
        Hier namaals knaagen hun gemoet,
        Als zij hier doen veel quaat.
        Als gij in het groene wout doet goed,
        Zal zijn geruft u Staat.
      
    
  