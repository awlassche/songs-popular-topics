
    
      
        OFschoon de droeve rampen
        Zeer streng aan alle kant
        Dit dorre rif aanklampen,
        Zo zullen ze mijn hand
        Nog niet van het Harp-tuig weren
        Nog binden toe mijn mond
        Om mijnen God te eren
        In des benauwden stond.
      
      
        Ik wil u roem verheffen
        Mijn toevlugt in de nood
        Of mij uw pijlen treffen
        Uw trouw is ook zeer groot;
        En 'k vinde stof in het midden
        Van uwe grimmigheen
        Met blijder hert t'aenbidden
        Uw goedheids diepe zeen.
      
      
        'k Heb in voorgaande Jaren
        Veel Oeveren besogt,
        Veel Wateren doorvaren
        En veel plaats ende logt
        Verwisselt, onverdroten,
        Tot Moor en Barbaar toe,
        Maar noit meer gunst genoten
        Als onder deze roe.
      
      
        'k Besogt doen Rijk en Landen
        Maar 'k bleef mij zelver vremt,
        Ik zag uitheemse stranden
        Maar het hert was ongetemt,
        'k Zag Barbaren en Moren,
        Die na het hoog gebied
        Van des Hemels-heer niet horen,
        Maar zelver beter niet.
      
      
        Ik zag de verre volken
        Zelfs verre van mijn God
        En de uit-gestreckte wolken
        Maar vremt van zijn Gebod;
        De Zee met al haar plassen
        Hoe vol van nat zij viel,
        Was niet genoeg te wassen
        De smetten van mijn ziel.
      
      
        Zij die ter Zee gaan varen
        Bemerken voor en naar
        Gods wond'ren, op de baren:
        Zo zeid de Harpenaar
        Maar, Heer, u grote werken
        Waren gering voor mij
        En zonder die te merken;
        Zag haar mijn oog voorbij.
      
      
        Maar het geen mijn ogen sagen
        Doen blind'lings over het hoofd,
        Dat leerden mij des dagen
        Dies, Heer, mijn ziel u looft.
        het Kruis maakte mij indagtig
        Mijn zware zonden al
        En deed' mijn ziele klagtig
        Bewenen haar verval.
      
      
        O uurken vol van zegen!
        Schoon smertelijk voor het vleis
        (Wats aan de romp gelegen?)
        Die zo een zoet gepeis
        Mij hebt gebragt te binnen
        En tot het regte pad
        Hebt aan gevoerd mijn zinnen
        Na des Hemels Vrede-stad.
      
      
        Gij moester nood'lijk wezen
        Indien mijn ziel besmet
        Van het sonden-quaed genezen
        Soud' werden, en geret;
        Gij waart voor het ettrig herte
        De zal'ge medecijn,
        Welkom dan uur van smerte
        En aangename pijn!
      
      
        Ja, 'k durf u welkom heten
        Die hebt het beste goed
        Ligt zonder u vergeten,
        Gedrukt op mijn gemoed,
        Schoon of gij het lijf doet sugten
        'k Ontrek mij van u niet
        Ik ken de zal'ge vrugten
        Die men door u geniet.
      
      
        'k Heb liever vol van zeeren
        En jammerlijk belaen
        Te doen den wil des Heren
        En in zijn Rijk te gaan,
        Als vrij van all' ellenden
        Te storten in den kuil
        Daar wee is zonder enden
        En eeuwiglijk gehuil.
      
      
        Heer! slaat, ik wil het dragen,
        Maar heiligt ook u slag,
        Dat ik in uw behagen
        Het mijne scheppen mag,
        Versterkt mij door uw kragten
        Op dat mijn ziele, stil
        En zonder wanhoops klagten
        Rust onder uwe wil.
      
      
        En is nog niet gekomen
        Het einde van mijn smert,
        Zo laat met de ellend-stroomen
        Ook wassen in mijn hert;
        De vloed van uw genade
        Bezoekt mij met u heil,
        En dat mij vroeg, en spade
        Uw troost-spraek niet en feil.
      
      
        Gij weet, hoe lang o Heer!
        het Perk aan mijn kruis gesteld
        En wat gij te uwer ere
        Hebt over mij geveld;
        Wel aan ik ben te vreden,
        Of lid tot lid versterft,
        Zo na het vergaan de leden
        Mijn ziel u rust maar erft.
      
    
  