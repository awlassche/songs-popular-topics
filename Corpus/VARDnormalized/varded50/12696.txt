
    
      
        Al was ik zo veel schatten heer
        Als de oceaan, dat grote Meer,
        Kan in zijn ruim bevaten,
        Of zo veel, als ‘er Sterren aan,
        De Zolder van den Hemel staan,
        Die niet en zijn te praten,
        Wat zoudt mij mogen baten?
        Mogen baten? mogen baten?
      
      
        Indien ik dan met dat gebrek
        Ging swangger, van die rijkke Vrek
        Die niet en mocht ontberen:
        Ia zelver ook, gelijk men ziet,
        De kruymen van zijn Tafel niet,
        Die Laas’rus, vol van zweren,
        Ootmoedig kwam begeren,
        Kwam begeren, kwam begeren.
      
      
        Ellendig was ik dan gesteld,
        En woud’ het snoo verleydend’ Geld
        Veel liever laten varen,
        En koos veel eer droogh Roggen-broodt
        En Water voor den hongersnood,
        Eer dat het mij soud’ baren
        Een eeuwig Ziel-bezwaren,
        Ziel-bezwaren, Ziel-bezwaren.
      
      
        De Rijkke-man die had’ het ruim,
        En evenwel daar mocht geen kruim
        Voor Laas’rus overschieten:
        Waar voor hem we’er geen droppel vocht,
        Van Abraham gebeuren mocht,
        Om op zijn tong te gieten,
        En koeling te genieten,
        Te genieten, Te genieten.
      
      
        Ziet daar eens wat een zwarigheid
        In rijkdom, geld, en schatten leit,
        Met gierigheid door-dreven:
        De rijkke Vrek trekt op de vaart,
        En sinkt daar heen ter Hellen-waart:
        Maar Laas’rus werd verheven
        In het eeuwig Vreugde-leven,
        Vreugde-leven, Vreugde-leven.
      
      
        O Eed’le Ziel! ziet wat gij doet,
        En wilt na dit vergank’lijk goed
        Zo zorgelijk niet jagen:
        Maar vat met lust die schatten aan
        Die eeuwig zijn, en niet vergaan,
        Laat daar op zijn geslagen
        Het oog van u behagen,
        V behagen, u behagen.
      
    
  