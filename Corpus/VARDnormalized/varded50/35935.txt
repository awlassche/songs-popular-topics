
    
      
        Nooit meerder wonder is bevonden,
        Dan dat een mens schier te allen stonden
        Derft zondigen, daar hij zeer wel
        Weet, dat naar zonde komt de hel.
      
      
        Och hoe verblindt zijn zij van herten,
        Die niet en peizen ‘teeuwich smerten,
        Maar volgen zo huns herten lust,
        oft ‘thelsche vier waar uitgeblust.
      
      
        Dus kom ik hier door Gods toelaten,
        Mijn pijn vertellen t’uwer baten,
        op dat gij daar doch niet en komt,
        Daar ik ben eeuwelijk verdomt.
      
      
        Ik ben (laas) een verdoemde ziele,
        Eeuwig brand’ ik in de d’helsche wiele:
        Geloofd mij, die het al heb beproefd,
        Wat ik nu klage zeer bedroeft.
      
      
        Waar toe ben ik (helaas) gekomen?
        och, kost ik het zeggen zonder schromen:
        Verstoten van Gods klaar aanschijn,
        Moet ik altijd in pijne zijn.
      
      
        Den hemel is voor mij gesloten,
        Met pek en solfer overgoten,
        En van de duivelen gekweld
        Ben ik, die gants van pijne smelt.
      
      
        Gheen troost en kan ik ooit verwerven,
        Altijd ik sterve zonder sterven,
        Ik leve zonder leven hier:
        och mocht ik sterven in dit vier.
      
      
        het Sou mij zo zeer noch niet bezwaren,
        Waart dat naar honderd duizend jaren,
        En duizend duysentmael daar bij,
        Had hope van te wezen vrij.
      
      
        Maar dit bedrukt al mijn gedachten,
        Gheen eynd’en is er te verwachten,
        och eeuwig! eeuwig is zo lang,
        Och eeuwigheid, gij maakt mij bang.
      
      
        O grouwel! o zeer droevig klagen.
        Nooit zullen einden mijne plagen,
        ‘Het een pijn naar de ander pijn genaakt:
        Wee mij, waar toe ben ik gheraeckt?
      
      
        Altijd verdoemt, eeuwig verloren,
        Wee mij, waar toe ben ik geboren?,
        och oft ik eerder was versmacht,
        Dan ik ter aerder was gebracht.
      
      
        Ben ik dan eeuwelijk bedorven,
        Waarom is Christus dan gestorven,
        Vervloekt moet zijn het lichaam mijn,
        Dat oorsaeck is van deze pijn.
      
      
        Rampzalig en vervloekt moet wezen,
        Die mij ‘tquaedt eerst heeft aenghepresen,
        Vermaledijd zij d’uer en dag
        Dat ik des hemels licht aensach.
      
      
        Och had ik Gods wegen betreden,
        och oft ik had gevolgd de reden,
        och had ik in mijn jonge jeugd
        Begeven tot de schone deugd.
      
      
        Wat baat nu rijkdom, jonst en eren?
        Wat baten mij mijn schone kleeren?
        ‘sWereldts wel-lusten, goed en geld,
        Dat mij in meerder pijne stelt?
      
      
        Den tijd die ‘kdickwijls heb versleten
        In dansen, spelen, lekker eten,
        Beklag ik nu (helaas!) te laat.
        Wee mij, wee mijn verdoemde staat!
      
      
        Kond’ ik om mijn schuld te betalen,
        Een uerken tijds nu weder-halen,
        (Dat men niet acht wanneer men leeft)
        Ik gaf al dat de wereld heeft.
      
      
        Ah, te vergeefs is al mijn wensen:
        Maar neemt, o stervelijcke mensen:
        Mij voor een spiegel in de hand:
        Schouwt zonden, en den helschen brand.
      
    
  