
    
      
        ALs een Schip zweeft door de Baaren,
        Werd geslingerd heen en weer,
        Zo is een Minnaars bezwaaren,
        Ongerustig meer en meer;
        Tot hij heeft de goede Haven,
        Van het Venus Ledikant,
        Om zijn matte Ziel te laven,
        Daar hij zijne Lusten plant.
      
      
        Cupido dat olijk Guytje,
        Huppeld stadig op en neer,
        En het speld al op zijn Fluytje,
        Om te kreygen zijn begeer;
        Hij lijkt een Konink van vermogen,
        En heeft meer als Junos kragt
        Heeft voor niemand mede-dogen,
        Mars is bij hem niet geagt.
      
      
        Hij doet alles voor hem buigen,
        Ontziet Ridder, Vuur noch Staal,
        Dat nu Venus zal getuigen,
        Cupido is Generaal;
        Die hem doet het Zwaard op steken,
        Die hem doet de Samade slaan,
        Die hem doet de Zinne breken,
        Om zijn Bruid ten dienst te staan.
      
      
        Dog het is stadig zijn verlangen,
        Cupido doet smert op smert,
        Om zijn Lief wel te ontvangen,
        Want de Min leyd in het Hert,
        Hijmen die staat met zijn banden,
        Voor het Autaar van de Min,
        Om te strengelen de banden,
        Van deze Twee eens van zin.
      
      
        Cupido die heeft zijn Boogje,
        Op het Ledikant gezet,
        Hij glinstert stadig met een Oogje,
        Of Mars hem niet en belet;
        Hij staat pal en zonder schrikken,
        Als een Hercules ten Veld,
        Jupijn met zijn Donder-blikken,
        Wagt hij in op Venus Veld.
      
      
        Daar hij wil een kansje wagen,
        Met Meliona Honing-zoet,
        Als den Bruidegom in des Dagen,
        Met zijn Lief in Minne doet;
        Daar leyd alle twist gezonken,
        Daar is nu een vast Verbond,
        Want de Liefde die gaat pronken,
        Als bij de Goden is beplant.
      
      
        Hier is nu den Dag van vreden,
        Hier is nu het Jubeljaar,
        Hier is stof en grote reden,
        Bij dit Nieuw Verenigd Paar;
        Om de vreugde te bewijze,
        En te tonen blij gelaat,
        Ia dat zelfs bij de Wijze
        Gesteld is, tot de hoogste graad.
      
      
        Laat nu vrij Fioolen klinken,
        Speld op Harp ende Fluit;
        En wild de gezondheid drinken,
        Van den Bruidegom en Bruid;
        Wilt het pand van de Liefde legge,
        In den Dons van de Ere-kroon,
        Dan zal Mama of Papaatje zegge,
        het Zij een Dogter of een Zoon.
      
      
        Den Bestierder aller zaaken,
        Wil haar Zegenen voortaan,
        En haar beider Herten raaken,
        Dat zij in zijn Wegen gaan;
        En tot haare vreugd verwekken,
        Spruiten van een goed Verstand,
        Die tot haare vreugde strekken,
        Als Olijven in een Land.
      
    
  