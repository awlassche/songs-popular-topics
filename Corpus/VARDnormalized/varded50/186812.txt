
    
      
        Aan Babilons geweldige rivieren,
        Daar saaten wij vervoerd, als arme dieren,
        Ook weenden wij, in traanen schier versmacht,
        Terwijl bij ons aan Zion wierdt gedacht,
        Dies hingen wij, daar midden op haar gronden,
        Ons harpspel aan de wilgen opgebonden.
      
      
        Want menig, die ons daar gevangen bragte,
        En d'oorsaak was van ons gehuil, en klagte,
        Verzocht een lied, en zei, tot ons verdriet,
        Zijt vroolik, t'saa, zingt ons een Zions lied.
        Hoe konden wij, in het land der vreemdelingen,
        De woorden van een lied des Heren zingen?
      
      
        Jerusalem, vergeet ik uwe stede,
        Mijn rechterhand vergeete zich dan mede.
        Dat mijne tong aan mijn geheemelt kleef,
        Gedenk ik niet aan u, zo lang ik lef,
        Verhef ik niet Jerusalem ver boven
        Het hoogst, dat ik, met blyschap, ooit zal loven.
      
      
        O Heer, gedenk, den kinderen van Edom,
        De daagen van Jerusalem haar weedom,
        Wanneer uw stad zo deerlik wierdt gemoordt.
        Zij zijn het, die stout daar zeiden, zoo, vaart voord,
        Ontbloot, ontbloot, ten grondvest toe, haar gronden,
        Tot alles, in haar omvang; leg geschonden.
      
      
        O dochter, die van Babel zijt geboren,
        U is ook uw verwoesting al beschooren.
        Wel dien, die uw bedrijf, aan ons misdaan,
        U eens vergeldt, en arger doet vergaan.
        Wel dien, die forts uw kinderkens zal vatten,
        En, aan een rots verplettert, weg doen spatten.
      
    
  