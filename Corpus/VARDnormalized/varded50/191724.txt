
    
      
        WIE had ooit dezen ramp gedacht?
        Aan Babels vloed vervoerd Geslacht,
        Verschoven Israliten
        Zit en wij droef gedoken neer,
        Wanhopende te keren weer:
        Dit doet ons tranen gieten.
      
      
        Ons dove harpen dragen rouw,
        En enig als een Wedu-vrouw,
        Die, zonder Vriend of Magen,
        Haar werde Lief, met mennig klacht,
        Heeft krachteloos in het graf gebracht,
        Hangen daar nu verslagen.
      
      
        Daar hangen zij (ah droef gelaat!)
        In het rijs dat aan den oever staat.
        Daar komen die ons vingen,
        En eisen, Sion tot een spot,
        De Liederen van onzen God
        Voor haren trots te zingen.
      
      
        Maar neen, verwaenden Heidens kop,
        Wij doen voor u geen kelen op
        Verroest zijn onze luiten.
        Doch, Sion, eer ik u vergeet
        Wou ik dat hand en lip versleet,
        En nooit geluid kost uiten.
      
      
        Dat mijne tong, die aardig song,
        Mij boven aan het gehemelt hong,
        Dat mij de keel versmachten;
        Zo ik, Ierusalem, u naam
        Mij in mijn blyschap immer scham.
        Of in mijn treur-gedachten.
      
      
        Doch, Here, die ons droefheid ziet,
        En noch misschien aan dit verdriet
        Een end wild laten kommen,
        Gedenk hoe Edoms wreedicheyd
        U Stad heeft in het zand geleid,
        Met bloed gans overswommen.
      
      
        En gij Vergaarster van de straf,
        Die u komt van den Hemel af,
        'kSie 'tsweerd op u al wetten,
        Gelukkig, Babel, is den Held,
        Die u het wreede stuk vergeld,
        En uwen kop zal pletten.
      
      
        Gelukkig hem die, zonder walg,
        Dan open rukt een zwaren balg,
        En lacht met 'tsmeekend wenen,
        Gelukkig die u soogend kind,
        Zo als hij het aan de borsten vind,
        Zal morslen aan de stenen.
      
    
  