
    
      
        O Boze Wereld vol bedrieglijkheid,
        Die menig mens tot alle kwaad verleid:
        Om geld en schat en rijkdom staat en goed,
        Dat menig kost het leven goed en bloed.
      
      
        Een Koopman rijk van veel goed en schat
        Woonachtig binnen Meurs die schone Stad:
        Had een zeer rijk en goed verstand,
        En wel begaeft trots iemand in het land,
      
      
        Hij had een maagd, een dienstmaagd vroom en el,
        Een jonge blom gerukt nooit van haar steel:
        Waar op de Soon zijn jonge zinnen slaat,
        En haar met liefd' en gunst steeds tegen gaat.
      
      
        Mijn wel beminde sprak hij haar staegh aan,
        In eeuwigheid zal ik u niet afgaan;
        Ik min u eeuwig in veel deugd en eer,
        Gunt mij maar weder uwe liefde weer.
      
      
        De jonge maagd wierdt vaak van schaamt verbleekt,
        Wanneer de rijke soon haar zo aenspreeckt,
        Zij zei zoekt een maagd met meerder goed,
        Uwe vader draagt op u te hogen moet.
      
      
        Gij zijt gehuyst gehooft en rijk van geld,
        En ik een arme dienstmaagd slecht gesteld:
        Die om mijn kost moet werke dag en nagt.
        Och laat de min dan vrij uit uwe gedagt.
      
      
        De jongeling die sprak mijn waarde vrouw,
        'k Zweer bij den Hemel, 'k zal u zijn getrouw,
        Misgunt mijn vader ons de Echte band
        Zo trek ik stil met u voort uit het Land.
      
      
        Ontvang mijn waarde ziel tot onderpand
        In Echte Trouw des zuivere diamant,
        'k Zal meerder blijk tonen van mijn min,
        Schoon het vader spijt mijn Lieve Aertsgodin.
      
      
        Hij strijkt het kleed van zijn armen bloot,
        En met een mes in zijne ader sloot;
        Schreef met zijn bloed zijn onverbreeckbre Trouw,
        Dat hij haar eeuwig minde voor zijn vrou.
      
      
        Des jonge blom nam diamant en brief,
        Geprent met bloed van haar beminde lief:
        Men zwoer malkander eeuwiglijk verbond
        Te leven zam uit zuivere liefdens gront.
      
      
        Natuur en liefd' verbonde het gezucht,
        En d'jonge maagd wiert van haar Lief bevrucht:
        Maar alzo haast als vader dat vernam,
        Verstiet hij haar heel toornig ende gram.
      
      
        Hij sprak zijn soon met deze reden aan,
        Gij wulpse fielt wel wat hebt gij gedaan?
        Uwe eer bevlekt aan zo een arme ziet,
        Daar gij zo vast  u zin hebt opgezet.
      
      
        Ik wil dat gij haar datelijck verlaat,
        En trouwt een Iuffrou neffens uwe staat,
        O 'k maak u bastaard van mijn grote goed
        En jaeg u weg van vriend en naaste bloed.
      
      
        Mijn Vader het zal doch eeuwig niet gezien,
        Dat ik van mijn beslapen Lief zal vlien,
        Die mij zo schoon als Vrouwen beeld op Aard,
        Dus bid ik dat gij uwe reden spart.
      
      
        De Vader sprak heel toornig en verwoed
        Ik zal u dwingen gij mijn wille doet,
        Al gaat zij schoon bij u met kinde zwaar,
        'k Zal door het geld u dwingen wel van haar.
      
      
        Hij heeft daar voort de jonge maagd ontboon,
        En sprak zijt gij bevrucht van mijne soon?
        Daar zijn twee honderd kronen voor u eer
        Vertrekt daar mee en komt hier nimmermeer.
      
      
        Neen sprak de maagd mijn ere en mijn hoop
        Is voor twee honderd kronen niet te koop,
        Houd vrij uw geld neemt daar in u vermaak
        Ik laat aan God bevolen deze wraak.
      
      
        Dus gink zij heen in tranen vol van rou,
        Hij dwongh zijn soon voort tot den Echten trouw:
        De houwelijcks dag wierde vast gesteld,
        Schoon dat het hem heeft in zijn hert gekweld.
      
      
        De jonge maagd verloste van een soon,
        Terwijl hij stond met de ander in geboon:
        De Troudagh kwam men sou ter Kerken gaan,
        Juist heeft de maagd haar Kerkgank doen gedaan.
      
      
        Zij zag haar Lief daar voor de Priester ach!
        Te trouwen staan, zij maakte naar geklag!
        Nu moet ik zien mijn vijanden voor oog,
        Geklaegt zij u God in den hemel hoog.
      
      
        Daar leit mijn eer geworpen in het zand,
        Hou mijn beminde daar des u diamant:
        Daar leit u schrift geschreven met u bloed,
        Dat mij helaas! de droeve dood aendoet.
      
      
        Zij nam een mes en stiet het met veel smert,
        Ten boezem in hare bedroefde hert:
        Hij viel als dol op het dode lichaam neer,
        Beklaeghde haar dood, en schreyden om haar eer.
      
      
        Weg wereld, weg met alle listigheid,
        Die mij helaas! zo bitter heeft verleid:
        Ik draegh de schuld en vloek door Vaders raad,
        Verliet ik haar, ik de ander ook verlaat.
      
      
        Ik stort op Vader alle deze sant,
        'k Verlaat zijn huis, ik trek na een ander Land,
        Daar mij geen vriend noch maagden meer en ken;
        Noch niemand weet waar ik gebleven ben.
      
      
        Dus trok hij heen, verliet zijn tweede Bruyt,
        Tot Vaders schandt en spijt ten lande uit:
        De Vader wiert van zijn verstand berooft,
        Liep tot zijn eynd' met een krancksinnigh hoofd.
      
      
        Gij ouders geeft u kind'ren goeden raad,
        Al zijt gij rijk der armen niet versmaad;
        Breekt nooit de Trouw die God besloten heeft,
        Op dat gij t'saem in vreugd en welvaart leeft.
      
    
  