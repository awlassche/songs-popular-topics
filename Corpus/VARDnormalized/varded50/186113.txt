
    
      
        EI Fillis denk doch niet, Dat
        toen ik u verliet, Ik met uw dartlen
        schoot had Venus gunst verloren:
        Daar zijn 'er meer dan tie n, Die 'k
        dagelijks kan zien, Waar van elk om het
        schoonst', Zich mij heeft uitverkoren.
      
      
        Ei Fillis, dat gij wist,
        Hoe gij u hebt vergist,
        Gij zout het u gewis in eeuwigheit beklaagen;
        De min komt dag op dag,
        Indien ik het zeggen mag,
        Veel' lekre snoepstertjes mij smeekende op te draagen.
      
      
        Nu 'k zulke schone streel,
        En mij te recht verbeel,
        Hoe ver ene oude Best moet voor een Kleuter zwichten,
        Schaam ik mij steeds ontrust.
        Dat ik u heb gekust,
        En immer uitverkoor ten voorwerp van myn' dichten.
      
      
        Ik ken geen Fillis meer,
        Nu 'k Zoetje min zoo teer,
        Ik wil uw naam met u in eeuwigheit vergeten;
        'k Streel Roosje en Amaril,
        Van d'andre zwijge ik stil,
        Maar Zoetje heeft mijn hart, schoon zij het nooit zal weten.
      
      
        z'Is als Diaan zoo wit,
        Heeft ogen zwart als git,
        En lokken die den glans der Leliën braveren;
        De blonde dageraat,
        Is bleker van gelaat,
        Haar' braauwen zijn pikzwart, wat kan ik meer begeren.
      
      
        Haar vlees is als albast,
        Zacht, poezelig, doch vast,
        Haar' Borsten hangen niet, door bovenmaatig kussen,
        Ze brand als zij mij ziet,
        En duld van niemand niet,
        Dan enkel en alleen van mij, dat vuur te blussen.
      
      
        Neen Fillis, 'k zal nooit weer,
        U strelen als weleer,
        Want Venus heeft in het hart verlekkerd mijne zinnen,
        Mijn Zoetje zal voortaan,
        Met mij, op Mirtheblaân,
        Verdelen d'eedle vrucht, die groeit uit trouw beminnen;
      
      
        Doch, zoo 'k mij niet vergis,
        Zult gij, wie dat zij is,
        Noch enig mens op aarde, ooit weten ofte ontdekken;
        Eertijds was 'k u getrouw,
        Nu ben ik het schoonder vrouw',
        En 'k zal in eeuwigheit mijn hart' haar niet onttrekken.
      
    
  