
    
      
        LOf, Lof, zij den Here,
        Die dus komt geciert:
        Die met lichte kleeren,
        Schoon en heerlijk swiert:
        Die des Hemels wolken,
        Als met een tapijt bedekt,
        En zijn heyl'ge Tolken,
        Tot zijn winden heeft gestrekt.
      
      
        Die des Aardrijks gronden,
        Heeft zo vast gesteld:
        En de Zee gebonden,
        Die niet hoger swelt,
        Als gij in u palen,
        Haar doet rennen aan haar oord,
        Dat ze snel moet dalen,
        Op het wenken van u woord.
      
      
        Die der Bronnen wellen,
        Van de bergen swaeyt,
        En zo langs struyvellen,
        Door de Landen draeyt,
        Daar de Diertjes kwelen,
        Als zij laven haren dorst,
        Daar de Herders spelen,
        Vrolijk uit een vrije bortst.
      
      
        Daar het Land vol vruchten,
        En het grasjen wast:
        Daar elk met genuchten,
        Op het koren past,
        Daar de Wijn en Oly,
        Die des mensen geest verheugd,
        Daar het kruid en Foly,
        Tierig zijn der velden vreugd.
      
      
        Daar de Vogels broeden,
        Daar de Reygers zijn.
        Daar de Gemsen hoeden,
        En het vet Konijn:
        Daar des Hemels lampen
        Nu weer op, dan onder gaan
        Daar de Leeuwen kampen,
        Zijnde met den roof gela'en.
      
      
        Die het jaar doet kronen,
        Met genaed' en goed:
        Dat zo overschoone,
        Pronckt in overvloed:
        Daar de kudden zwieren,
        En de schaepkens vet en mals,
        In de weelde tieren,
        Hebbende genoeg van als.
      
      
        Here God u werken,
        Die zijn wonderbaar:
        Mens wilt hier op merken,
        Neemt zijn zegen waar.
        Want zijn eer zal groeien,
        Nu en in der eeuwigheid:
        Wilt in deughde bloeien,
        En Gods Lof alszins verbreydt.
      
    
  