
    
      
        Ziele, neem geduld,
        ‘het Moet doch al vergruizen,
        Wilt gij zijn gehult,
        Set u na verhuizen:
        Want wij zijn bewust,
        Dat na moeite rust,
        En na lelijk het schoonste schoon,
        Vrolijkheid na lijden,
        En na moedig strijden
        Volgen zal des Levens-Kroon.
      
      
        Waarom dan verbaasd?
        Laat de dwaze beven,
        Die hem niet verhaast
        Om zijn zondig leven
        Een-mael af te staan,
        En tot God te gaan:
        Laat die treurig zijn van geest,
        Die niet goeds verzinnen;
        Wij, die God beminnen,
        Zijn voor Dood noch Hel bevreesd.
      
      
        Schoon gij van mij gaat
        Gij en zult niet sterven:
        Maar een beter staat
        In den Hemel erven:
        Wellust en geneucht,
        En volmaakte vreugd
        Zijn daar eeuwiglijk bereid:
        Wie soud’ niet verlangen,
        Om te zijn omvangen
        Met zo groot een Zaligheid?
      
      
        Ik moet neder-waerts
        Tot mijn Vaders dalen,
        Daar mij het onder-aerts
        Zal tot stof vermalen:
        Maar ik ben gereed:
        Want ik zeker weet
        Dat mijn Zaligmaker leeft,
        Om mij op te wecken,
        En tot hem te trekken,
        Als het hier een einde heeft.
      
      
        Met die zelve huyt
        Weder aen-getogen,
        Zal ik komen uit
        Door een nieu vermogen,
        Dat mij geven zal
        God, die boven al
        Is met hoogheid aangedaan.
        Om, gelijk wij waren,
        Wederom te paren,
        Zonder immer te vergaan.
      
      
        Hierom vrees ik niet
        Alles af te leggen,
        En wat mij geschiet
        Wel getroost te zeggen:
        Here Iesu kom,
        Liefste Bruidegom,
        het Wens van u te zijn geleid,
        Is het niet t’ontvlieden,
        Laat het dan geschieden
        Als gij wilt, ik ben bereid.
      
    
  