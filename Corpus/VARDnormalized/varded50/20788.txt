
    
      
        ALs de waarde Key-se-rinne,
        TheodosI, Ge-ma-lin-ne,
        Reisden na Jeruzalem,
        Ende all' die Heyl'ge Steden
        Had besproeyt met haar gebeden,
        Onder die ook Bethlehem,
        Zo wierdt in de Heyl'ge Stad,
        Haar vereerd een schone schat,
        Ene Schat wiens lof wij zingen,
        Vol van wonderlijke dingen.
      
      
        het Was de Ketting die voor henen
        Hiel geboeyt Sint Pieters benen
        Door Herodis tyranny,
        Als den Engel Gods gezonden,
        Petrum heeft van die ontbonden,
        Los gemaakt en ganschlijck vrij;
        En des eerwaerden Band
        Zond Eudocia van de hand
        Na der Christ'nen hooft-stad Romen;
        Waerze wel is aangekomen.
      
      
        Wel gekomen, wel ontvangen
        Is tot nadeel van de Slange,
        Tot bederf van het Ouw' Serpent
        Deze heerelijcke Ketting,
        Die tot droefheyds goe verzetting
        Haar gelukkig heeft gewend:
        Want als dit eed'le Staal
        Neergeleyt was in de Zaal
        Waar dat waren Neroos Schalmen
        (Lofzang waardig, ende Psalmen)
      
      
        Zo geschieden het dat die Boejen
        Kwamen zich in een te schroejen
        Tot verwond'ringh van het Land,
        Door de gunst van God almachtig,
        Die dit wonder uytwroght krachtig
        Door het bestier van zijne hand.
        Twee Kettinghs werden een,
        Een voorwaar, en anders gheen:
        En all' dit geschieden vaardig,
        Gene Smit kon het doen zo aardig.
      
      
        En (zo gij bij veel kond' lezen)
        Deze Ketting heeft genezen
        Van hun ziekte menig mens,
        Als hij die kwam aan te rakken:
        Wat zijn dit voor wond're zaken!
        Wat is het anders als een wens
        Waar mede de Opper-Heer
        Schijnt te willen dat er eer
        Aan des Banden moet geschieden
        Metter hert van alle lieden?
      
      
        Eert dan mensen deze Banden
        Die den Vijand eertijds banden
        Van die hij bezeten had:
        Eert die Boeien, die (na het schrijven
        Van verscheiden) sieckt' verdrijven;
        Eert en viert toch deze Schat.
        Och mocht ik met de mond
        Deze kussen, 'k wierdt gezond!
        'k Wierdt gezond van mijne smerten;
        Och! dit wens ik metter herten.
      
      
        Lof zij U, O Heer der Heren,
        U, die komt uwe Heyl'gen eren
        Zelf met zoo een wonderwerk:
        U, die Boei aan Boei komt hechten,
        U, die Boei aan Boei komt vlechten,
        G'lijck ons leert uwe Bruid, uwe Kerk.
        Och laat uwe armen knecht
        Ook dus zijn aan U gehecht,
        Laat hem nimmer van U scheiden,
        Brengt hem binnen des hemels Weiden.
      
    
  