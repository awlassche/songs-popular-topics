
    
      
        Zo wie den Schepper niet en ziet,
        Schouwt maar de Creatuuren:
        Kent men God door het gelove niet,
        Men houd sig aan figuuren:
        Doch als de HEER in gunst genaakt,
        Verlicht Hij Ziel, en Zinnen;
        Die Goddelijke Zonne maakt,
        Dat het herte vlammt van binnen.
      
      
        De Schepsels, bij Syn' heerlijkheid,
        Syn niet als stof, en vezen,
        En bij syn Eeuw'ge Majesteid,
        Maar schynselen van wezen
        Verdwynet dan o SigtbaarheÃªn.
        Bij dit grootmachtig WEZEN!
        Niets van U zij zo, als voorheen,
        Voor schoon van mij geprezen!
      
      
        o Hoogste GOED, zo aangenaam!
        Gij zijt alleen begeerlijk!
        En Uwe aenbiddelyke Naam
        Is wonderbaar en heerlijk!
        Dat, buiten U, het mij al verveel'!
        Dat ik niet soek' te leven,
        Als om mij, voor altoos, geheel
        Tot uwen dienst te geven!
      
    
  