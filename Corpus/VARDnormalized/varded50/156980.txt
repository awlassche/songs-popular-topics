
    
      
        IK ben een Koning in gedachten,
        Nu durf ik Caezars Troon verachten,
        Nu acht ik Crezus scharten niet:
        Hoewel ik ben maar een gevangen,
        Die eeuwig in een boei blijft hangen,
        Waar van mijn ziel geen uitkomst ziet.
      
      
        Al waar het dat mij wierd aangeboden
        Den Scepter-staf van het hoofd der Goden,
        Om zo te heersen als Jupijn,
        Ik zou al het groots gebiedt verachten.
        'k Wil liever in Rozanas machten,
        Zo lang ik lef, gevangen zijn.
      
      
        Toen ik in boeyens wierd geslagen,
        Gaf het lot mij reden om te klagen:
        Want die mij boeide wist het niet,
        Hoewel het star-licht van 'er ogen,
        Met meer als menschelik vermogen;
        Iets anders aan mijn wezen ziet.
      
      
        Maar nu kan zij getuige geven,
        Dat ik, gelijk de Phoenix, leve,
        Die, schoon hij, door de vlam, verteerd,
        Wordt weder, door de vlam, herboren:
        Dies, of hij leeft of gaat verloren,
        Noch wordt de vlam van hem geÃ«erd.
      
    
  