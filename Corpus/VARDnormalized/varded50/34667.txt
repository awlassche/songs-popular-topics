
    
      
        EEn Koninghlijcke zwanger Maegh't,
        In Davids Stad heeft plaets' gevraagd,
        Op dat zij daar in baren mocht
        Den Saligh-maecker, den Saligh-maecker,
        Den Saligh-maecker, lang verzocht.
      
      
        Zo haar de plaatse wierdt ontseyt,
        Heeft zij met Ioseph aen-ghepleyt,
        Tot dat zij binnen 'tstalke kwam;
        Alwaar zij baarde, alwaar zij baarde,
        Alwaar zij baarde Godes Lam.
      
      
        De Maghet zonk in haren grond
        (Door Godes liefde heel ghewondt)
        Als zij haar eigen Schepper zag
        Wt haar gekomen, wt haar gekomen,
        Wt haar gekomen voor den dag.
      
      
        Hoe stond vernedert haar ghemoet,
        Doen zij aenschauwde 'thooghste Goed !
        Den Saligh-maecker van ons all'
        Ootmoedig liggen, ootmoedig liggen,
        Ootmoedig liggen in den stal
      
      
        Ioseph rechtveirdigh, haren man,
        Was zeer verwonderd ook daar van,
        Ziende de hoogste Majesteit
        In d'alderdiepste, in d'alderdiepste,
        In d'alderdiepst' ootmoedigheid.
      
      
        Als Boreas, door vlees, en vel,
        Tot op de benen beet zeer fel.
        Den goeden Ioseph was gheraeckt
        Aanziende Iesum, aanziende Iesum,
        Aanziende Iesum moeder-naakt.
      
      
        Hij bad aan onze lieve Vrouw,
        Dat zij in doecxkens winden sauw
        Haar nieuw-gheboren Heilig Kind,
        Tot een beschutsel, tot een beschutsel,
        Tot een beschutsel voor de wind.
      
      
        Zij nam haar Soontjen op den schoot,
        En deckte zijn litmaeten bloot;
        Ja gaf hem doen haar maeghde-borst,
        Om zo te laven, om zo te laven,
        Om zo te laven zijnen dorst.
      
      
        En naderhand zij leide hem
        Ne'er in de kribb' tot Bethleëm,
        En heeft dat Lamken onbevlekt
        Met hooi der beesten, met hooi der beesten,
        Met hooi der beesten warm gedekt.
      
      
        Dan vielen deze goede lien
        Eerbiedig op haar bloote knieën;
        En zij bewezen lof, en eer,
        Aan d'alderhooghsten, aan d'alderhooghsten,
        Aan d'alderhooghsten God, en Heer.
      
    
  