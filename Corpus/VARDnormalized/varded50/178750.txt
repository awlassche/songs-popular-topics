
    
      
        O Mijn ziele, prijs den Here.
        'k Zal den Heer' met keel en snaar
        Prijzen, nu ik, t'zyner ere,
        Hier noch leve in het openbaar;
        'k Zal den Heer', wiens gunste ik ken,
        Zingen, nu ik hier noch ben.
      
      
        Wilt op Prinssen niet betrouwen,
        Op het ijdel mensen kind,
        Daar geen heil op is te bouwen,
        Want zijn geest gaat als de wind
        Uit van hem; hij keert tot aard',
        Voor de dood noch het graf bewaard.
      
      
        Dan vergaan al zijn gedachten
        Die hij lang beraadslaagt heeft.
        Zalig is die mense t'achten
        Die in des Heren vreze leeft,
        En zijn hulp van God verwacht,
        Jakobs God, geducht in kracht.
      
      
        Die zijn heil wacht van het vermogen
        Van den Here zijnen God,
        Die gemaakt heeft des hemels bogen,
        D'aarde en zee, door zijn gebod,
        En ook al wat in haar is;
        Eeuwig in zijn trouw gewis.
      
      
        God, die hier den hard verdrukten
        Recht doet; en de geen met brood
        Ruim verzaadigt die zich bukten,
        Flaau van honger tot de dood;
        D'Opperheer, verlost zijn volk
        Uit den diepen kerkerkolk.
      
      
        God, de Heer, ontsluit ook d'oogen
        Van de blinden, die niets zien,
        Recht hen op, die, neêrgebogen,
        Tot zijn hulpe in noden vliên:
        Hij lieft al het rechtvaardig zaad,
        Dat in zijne wegen gaat.
      
      
        Hij bewaard de vreemdelingen,
        Houdt den weze in zijnen stand,
        En de weduwe, in de kringen
        Van der goddeloozen land:
        Dien hun weg wordt omgekeerd
        Door den Heer', van hun onteert.
      
      
        God, de Heerser, zal regeren
        Met zijn kracht in eeuwigheit;
        Eeuwig blijft de Heer der Heren,
        o Gij Sion; naar het bescheit:
        Van geslachte tot geslacht
        Wordt zijn grote naam gedacht.
      
    
  