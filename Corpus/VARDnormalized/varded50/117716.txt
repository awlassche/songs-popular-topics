
    
      
        O! minnelijk onthaal
        Aan Jezus avondmaal,
        Daar hij den beker schenkt,
        En zijne gasten drenkt
        Met zijnen Hemelwyn,
        Tot vreugd' en medicijn!
        Wie zou doch niet verlangen,
        Om op een dorstig hart ook zulk een teug te ontvangen?
      
      
        Dan word het treurig hart
        Vervrolykt in zijn smart,
        Zo dat de tonge juicht,
        En haare vreugd betuigt.
        Laat aardelingen kost
        Hun koren zijn, en most:
        De waare zielbanketten
        Zijn maar, die Jezus aan zijn vrienden voor gaat zetten.
      
      
        Dan word de ziel gevoed,
        En vol van des Heren goed,
        Ook tot een hogen trap
        Van heil'ge dronkenschap,
        En smeer en vettigheid,
        Als hij ze binnen leid.
        Maar boven zal na dezen
        het vol genieten van de Hemelbruiloft wezen.
      
      
        Hier is de voorsmaak maar:
        Verzadiging is daar
        In het waare Vaderland:
        Maar het zeker onderpand
        Verkrijgt aan zijnen dis,
        Wie daar gerechtigd is,
        Zijn kruisdood te gedenken,
        En wien hij door zijn Geest het Bruiloftskleed zal schenken.
      
    
  