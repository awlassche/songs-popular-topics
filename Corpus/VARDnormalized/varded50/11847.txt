
    
      
        O Adelijcke Vrouw,
        Die uit den Hemel daalt,
        Door een verborgen kracht:
        Die altijd blijft getrouw,
        En met u gonst bestraelt,
        Het menselijk geslacht.
        Gij zijt die geen,
        Die ons gemoed alleen,
        Door Godes Geest verlicht,
        En met veel gaven sticht.
      
      
        Schoon ik sprak d'Enghlen taal,
        En wist verborgentheen,
        En had een sterk geloof:
        En gaf het al te maal,
        Den armen, in het gemeen,
        Ja zelf mijn lijf ten roof.
        Ik was een bell',
        Ja een luid rukte schell':
        Zo het zonder liefd geschiet,
        Dan is het een ijdel niet.
      
      
        Al had ik Samsoms kracht,
        Kost bergen hier en daar,
        Verzetten van zijn stee:
        De Liefde dit veracht,
        Als dieder voor en naar,
        De needrigheyt houd ree:
        Zij past op faam,
        Noch op doorluchte naam,
        Want al haar wit en stut,
        Strekt tot haar des naasten nut.
      
      
        Zij is een gave Gods,
        Die altijd zal bestaan,
        Als zelf het geloof verdwijnt:
        De liefde is niet trots,
        Maar altijd onderdaan,
        Die op haar naaste schijnt.
        Haar zoet begin,
        Is vreze Gods en Min,
        En vriendelijk van aard,
        Is zij uit God gebaard.
      
      
        Zij draagt een vreedzaam hert,
        Langmoedig en beleeft,
        Is wulps noch licht van geest,
        Maar heeft in ondeugd smert,
        Die ieder het hare geeft:
        En lieft de waarheid meest.
        Zij mind de vree,
        Meer als het geslachte vee,
        Gedienstig zonder nijd,
        Zo bloeyts' ook te aller tijd.
      
      
        Zij leeft tot niemants sa,
        En vrolijk van gemoed
        Zo isse rein en kuis:
        Wel hem! die daar volgt na,
        En streeft na het hoogste goed,
        En herberght haar in huis.
        Ei ziet haar glans,
        Is als een goude krans.
        Die vier en vlammen queeckt,
        Wanneer zij met ons spreekt.
      
      
        Ons herte dat ontbrand,
        Ja smelt en wordt ontzielt,
        Door een verborgen trek:
        Maar eigen liefd' is schand,
        En des Werrelds liefde krielt,
        Vol ontucht en gebrek.
        Doch ware Min,
        Keert in een vrome zin,
        En vestight hare grond,
        Op God en zijn Verbond.
      
      
        Zij is de hoogste deugd,
        Die alles om Gods wil,
        Ook zelf haar naaste mint.
        Zij werkt in ons een vreugd,
        Dat wij gerust en stil,
        In hem zijn eens gezind.
        ‘O laat des lust,
        ‘In ons niet zijn geblust,
        ‘Maar dat ze brand en blaak,
        ‘En daar haar woning maak.
      
    
  