
    
      
        WAar vind men zo veel Ziels genugten,
        Als men vind in de zoete min?
        Geen Hertstogt die ons door zijn Vrugten,
        Zoo houd geboeyd aan hert en zin,
        Als het zoete minnen,, dat steeds ons gemoed,
        En onze zinnen,, Door haar lieve gloed,
        Zoo'n zoetheid smaken doet.
      
      
        Niets zal een minnaar moey'lyk vallen,
        Indien hij slegts getrouw bemind,
        De Vreugd, wanneer hij Cyprus-wallen
        Daar na al kussend overwind,
        Kan hem gensen,, Van zijn droeve smert,
        Waar dat voor dezen,, zijn gepijnigd hert
        Geheel in scheen verwerd.
      
      
        o Phillis dit heb ik bevonden;
        Wanneer mij uw Zieldwingend oog
        Mijn hert ontstal, mijn Ziel doorwonde,
        En mij tot uwe Min bewoog,
        Riep ik wat rampen,, Kommer en elend
        Komt mij bekampen,, Ach ik zie geen end,
        Waar ik mij keer of wend.
      
      
        Maar toen gij mij daar na ten delen
        Met uwe gunsten kwam te baat,
        Zag ik mijn droeve wond haast helen,
        En vond mij in een beter staat,
        Ja al die klagten,, Waar dat ik eerst in
        Scheen te versmagten,, Syn nu door uw min
        Verbannen uit mijn zin.
      
      
        Zo zoet is het Phillis u te minnen,
        Wanneer men maar het minste deel
        Van uwe lieve gunst kan winnen.
        Maar ach! bezat ik die geheel
        Mijn waarden Engel,, dit is dan het geen
        Daar ik om hengel,, En dat maar alleen
        Mij stellen kan te vre'en.
      
    
  