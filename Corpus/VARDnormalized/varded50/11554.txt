
    
      
        VErblijd u in dit vrolijk Feest,
        En zingt nu met een hoge Geest,
        Drijft nu het zwaarmoedig hert van hier,
        En blaeckt vrij in dit heylsaem vier.
      
      
        Gij vrolijk en verenigd Paar!
        Verbindt u in den Echt te gaar,
        En maakt, door dezen zoeten band,
        Een vaste strik, een eeuwig pand.
      
      
        Een band die door geen ramp verslijt,
        Die het ongeval, noch ook de tijd,
        Die tegenspoed of droeve nood,
        Kan scheiden, als de wreede dood.
      
      
        De dood die scheid geen suyvre min,
        Maar grift die dieper in den zin:
        De dood verslint al wat zij voed.
        Maar liefde blijft in het trouw gemoed.
      
      
        De liefde wordt door vreugd gequeeckt,
        Die in de Lentsche jeugd door-breeckt:
        De reine liefd' en het Lentsche bloed,
        Groeyt dieper alss' in de Ouder doet.
      
      
        Verheugt u t'saem en vlecht een kroon,
        En offert nu der liefden loon,
        Op dat de Bruid met recht verblijd,
        Mag bloeien in de Winter-tijd.
      
      
        Op dat ze door haar zoete zin,
        Mag krijgen loon voor hare min:
        En dat zij binnen het Jaar de kraam,
        Mag roepen het Schaepken bij zijn naam.
      
      
        O zoete vreugd! voor al het verdriet,
        De Bruid haar lieve lust geniet:
        Zij kan de planten en het groen,
        Aan hare Borst en Tafel voen.
      
      
        Wel vrolijk Maal! wel blij vergaard,
        Daar het al in liefden is bedaard.
        Daar zegen uit den Hemel daalt,
        En als een gulden Regen straelt.
      
      
        Wel zalig zij u grote vreugd,
        Gelukkig u  eerwaarde deugd.
        Wel zalig zij u huis en stand,
        Gezegend van Gods milde hand.
      
      
        De zegen daal van boven neer,
        Met druppels van dien groten Heer!
        Geheiligd met de zoete vree,
        Verrijck u hier en namaals mee.
      
      
        Bij Vrienden leeft als Vriend, en draagt een gul Gemoed,
        Een rond en open Hert de ware Vriendschap voed.
        Ter eren deze Feest, ter liefde van de Bruid,
        Drinkt eenmaal op de rij een frissche Roemer uit.
      
    
  