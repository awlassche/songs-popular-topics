
    
      
        VRienden van het vrolijk leven,
        Zo gij vrolijkheid bemint,
        Peyst op Venus noch haar kind,
        Liberteit zal vreugden geven,
        Ik zoek libertijn te blijven,
        Ik zoek libertijn te blijven,
        Met enen trouwen Bachus-vriendt,
        Die houdt van een volle pint,
        'K en zoek geen vrouw te horen kijven.
      
      
        Heeft daar iemand zin om trouwen,
        Zeker het is een goede sak,
        Ik voor mij die neem vermaak,
        Om mij zonder zorg te houwen,
        Zorg die brengt den mens in kwelling,
        Zorg die brengt den mens in kwelling,
        Daarom vriend ziet wat gij doet,
        Gij zijt enen slechten bloed,
        Drinkt daar leit noch bier op stelling.
      
      
        Ik moet alle eer bewijzen
        Aan den God der dronckaerts ziet,
        Maar en vraagt den gierigaard niet,
        Want hij mocht zijn geld begrijzen,
        Laat hem kas en kist vol schraeff'len,
        Laat hem kas en kist vol schraeff'len,
        Hij en draagt het doch niet med'
        Leeft bij wijn en bier in vred',
        Laat ons om een pintjen raeff'len.
      
      
        Moeyt u met geen viese-vaesen,
        Die het hert bezwaren meer,
        Bachus is een goeden heer,
        Voor die pot en pint uyt-blaesen,
        Ik min Bachus mijn verheugen,
        Ik min Bachus mijn verheugen,
        Ziet zijn groen bekransde sap,
        En zijn ranken plukken rap,
        Vrienden zo lang als wij het mengen.
      
      
        Wat baat hier het geld en schijven
        Van den vrecken gierigaard,
        Het welk hij hier met zorg bewaard,
        Als hij sterft het moet hier al blijven,
        Ik houd' het voor grote zotten,
        Ik houd' het voor grote zotten,
        Die hier goud oft zilver spart,
        S' en zijn niet van mijnen aard,
        Laat ons lustig tuyte-potten.
      
      
        Wilt dan te samen Bachus eren,
        En den tuyte-pot met een,
        En van dezen nacht niet scheen,
        S' houdt de motten uit ons kleeren,
        Laat ons smoren, zingen, razen,
        Laat ons smoren, zingen, razen,
        En drinken den koelen wijn,
        Laat ons te samen vroeylijck zijn,
        Weirdt tapt kannen, spoelt de glazen.
      
    
  