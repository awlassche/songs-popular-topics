
    
      
        Mijn lieve Ziel aenhoort
        Een goed vermanend' woord,
        Laat ons ons niet begeven,
        Om dat wij zijn bekoort,
        Door een bekooringhs soort,
        Tot ene Zondig leven.
      
      
        Want ieder een wel weet,
        Dat daar toe is bereet
        Dat eeuwig vier der Hellen,
        Dat schrikkelijke wreed,
        En uitermaten heet,
        Zal branden de rebellen.
      
      
        Een plaats der duisternis,
        Daar anders niet en is
        Dan Solpher, Vier, Tempeeste,
        Der tanden scharp gekris,
        Geschrei van droefenis,
        Maar dit des nog niet het meeste.
      
      
        De Duivels obstinaat,
        Met schromelijk gelaat,
        De mensen daar ververen,
        En uit vergalden haat,
        Met wreedheid zonder maet,
        Tyrannelijk tenderen.
      
      
        De worm die bijster knaeght
        Altijd haar hard doorsaeght,
        Zij stadig God vervloeken,
        Maar God daar niet na vraagt,
        Want hij rechtvaardig plaeght,
        Zij kunnen geen troost zoeken.
      
      
        het Is d'aldermeeste pijn,
        Verschoveling te zijn,
        In alle eeuwigheeden,
        Van het Goddelijk aanschijn,
        Om zo een klein termijn
        Van des Werelds ijdelheden.
      
      
        Mijn Ziele nu wel aan,
        Laat ons togh neerstigh gaan,
        Met enen kloeken moede,
        Bekoring wederstaan,
        Om de Helle te ontgaan,
        Van zonden ons behoeden.
      
      
        Ogh, eeuwig duert zo lang,
        Te zijn in Duivels prang,
        Oft eeuwig te verblijden
        In des Hemels zoet gezang,
        De Wereld gaat zijn gang,
        Laat ons de Wereld mijden.
      
      
        O goedertieren Heer,
        Brengt ons togh tot bekeer,
        Tot een deughtsamer leven,
        Dat wij voortaan niet meer,
        Van nu af, nimmermeer
        Tot zonden ons begeven.
      
    
  