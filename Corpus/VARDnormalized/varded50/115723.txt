
    
      
        WEest overschoon Herderin gegroet,
        Liefje die mijner ontstelt mijn bloed
        Mocht ik ‘er mijn liefde doen blijken
        Aan u schoon Engelin,
        Gij sout’er het vonnis strijken,
        Dat ik ‘er geen ander min.
      
      
        De Jongmans zijn der altijd gewoon
        Te spreken in vrijen woorden schoon,
        Een Dochter moet het niet achten
        Des Jonckers los gevrij:
        Want alle hun minnen en klachten
        Zijn vol bedriegerij.
      
      
        Schoon Lief wel meynt gij dat ik u vlei
        Of dat ik u in sant verley?
        Mijn Engel ik zal der u trouwen,
        Mijn hoop, mijn troost, mijn al,
        En maken van u een Vrouwe
        Hier op het Aardse dal.
      
      
        Mijn Schaepjes zal ik verlaten niet,
        Die gij in het Veld daar weiden ziet:
        Want alle mijn hartjes vermaken
        Dat is bij haar in het Veld,
        Bij mijn Lammeren moet ik waken,
        Zij lopen daar ongeteld.
      
      
        Schoon Liefjen laet’er u lammerkens staan,
        Laat ze eens na der heide gaan,
        Een Kroontje moet gyder noch dragen
        Van fijn Ducate goud,
        En rijen op een Koets-wagen,
        Verlaten dat groene woud.
      
      
        In een Koetswagen en rijdt ik niet,
        Noch wilder geen Kroon die ghyder mijn biedt,
        Een Kroontje van groene blaren,
        Met bloemkens gepalleert,
        Die stel ik op mijn haren,
        Geen Herder die mij flateert.
      
      
        Verlaat u Herder en gaat met mij,
        Ik zal der u kleden gaan in het zij,
        In een Paleis zult gij wonen,
        Met Kamers rijk bezet,
        Daar zal ik u vriendschap tonen,
        Uit liefde mijn schoon bruynet.
      
      
        ‘k Lef veel geruster in mijn kooy,
        En een Huis gedekt met strooy,
        Ach! Jonker ik moet u bedanken,
        Voor al u korte zij:
        Want alle die Hoofse ranken,
        En deugen doch niet voor mij.
      
      
        Schoon Lief wel blijft gij dan in het veld,
        Daar u den vijand zo ontstelt,
        Gij siet’er den Huisman vluchten,
        Zijn huis werd afgebrand,
        De Herderinnetjes zuchten,
        Ach! Liefje geeft mijn de hand.
      
      
        Ik bidt u Monsieur mij niet meer vraagt,
        Want genen Jonker die mij behaagt,
        Ik wilder veel liever gaan dolen,
        En leven in het verdriet,
        Als gaan bij de Jonckers te scholen,
        Die minder gelijken niet.
      
      
        Adieu dan spijtige Harderin,
        Adieu mijn overschoone Vriendin,
        Moet ik u schoonheid haten,
        Ach! wat een pijn voor mij,
        Zo zal ik nochtans niet laten,
        Dat ik ‘er u vriend zal zijn.
      
    
  