
    
      
        Mooi Aeltjen is het zo haast vergeten,
        Mijn lang vervolg van dag en nacht?
        De schone tijd die 'k heb versleten,
        En met u wil heb door gebracht:
        In vriendelijkheid // in vrolijkheid,
        In vryicheydt// en soeticheydt van praat,
        Van des nachts tot des morgens en des avonds laat?
      
      
        Mijn Vrienden smaad, en des Vaders toren,
        Die heb ik om u, in het begin,
        Met zware dreyging moeten horen:
        Maer't ging zo haast mij uit als in,
        Dat bleek zo dik // wanneer als ik
        Een blink of blijk // van u schoon ogen sach
        Zo bleef ik bij u den gehelen dag.
      
      
        Hoe dik nam ik u ted're handen,
        En drucktens' aan mijn slinker borst?
        Daar mij het binnenst' scheen te branden,
        Van te geen dat ik nauw spreken dorst:
        Daar wenst' ik mijn // een vensterkijn,
        Van Kristalijn // of van fijn spiegel glas,
        Dat gij mocht zien hoe ik te moede was.
      
      
        So'k bij mijn hart had konnen komen,
        Ik hadd' het met eerbiedigheid
        Straks uit syn legher-stee genomen,
        En in u lieve schoot geleid,
        Zo lief waard dij // de ziel van mij,
        Docht ik dat gij // zo wulleps waart van zin,
        En zo lichtvaardig ook in uwe min.
      
      
        Daar ik ter Wereld heb genooten,
        De vreugd die men verkrijgen kan:
        Daar werd mij nu de deur gesloten,
        En men hout daar een ander an.
        Hoe sydy nuw // voor mij zo schuw?
        Of wien heeft u// zo schandelijk gheraen,
        Dat gij mij hebt des trots en spijt gedaan?
      
      
        Wat moochdy in u zelven denken,
        Wanneer als gij eens over ziet:
        Mijn leurtjens en kleine geschenken?
        Of't gender bij ons is geschiet?
        Zo hier, zo daar // gij weet wel waar,
        Met wat gebaar // en gants verslingerd hert,
        Was ik gestaech in uwe min verwert.
      
      
        Wat woorden synder wel gesproken,
        Bedencktse eensjens in uw geest?
        Wat Eden hebje mijn gebroken?
        het Is wonder datje niet en vreest:
        Dat ik u eens // met vrij wat rens,
        Iet ongemeens // zal spelen op een tijd,
        Is dat mijn liefde noch verkeert in nijd.
      
      
        Gaat heen geveinsde Kourtesane,
        Begoghelt d'oogen, en het brein:
        Met uwe Kokedriele trane,
        Van den verdwaesden Kapitein:
        Dien bloten bloed // van wien gij het goed
        Meer als't gemoed // en dat met reden acht,
        Versteurt mij niet, vaart wel en voort genacht.
      
    
  