
    
      
        HOe zit uw BRUID bemorst met puin en bloed,
        En in een zee van traanen als gedompelt,
        Heer JESU! wijl z' alom word overrompelt,
        En tegens haar des vijands wrevel woed!
        Wat smert is doch aan haare smert gelijk,
        Waar in Gij haar zo diep hebt ingewikkeld,
        Dat nauw voor haar is ergens heul of wijk?
        Die Leli is van Doornen gants doorprikkelt.
      
      
        De Hel-leeuw brult, den Antichrist die raast:
        Geweld en list word zamen ingespannen,
        Om, Heer, uw Kerk van d'aarde te verbannen;
        Waar tegens men steeds moord en dreiging blaast.
        O Heer, behoud! Behoud ons: wij vergaan.
        Uw Scheepje word bedoven van de golven.
        Red Gij ons niet, dan is het met ons gedaan:
        Uw Schaapen zijn in het midden van de Wolven.
      
      
        Hoe komt dat Gij, o VADER, dus verdraagt
        Dat het Slangen-zaad uw Kind'ren zal bestrijden?
        Kont Gij die hoon en ramp, o JESU, lijden,
        Waar mee men uw geliefde Leden plaagt?
        Hoe duld Gij dat men dus uw Tempels schend,
        O HEIL'GE GEEST, en die zo boos verkettert?
        Hoe komt dat Gij geen Hemels wraak-vuur zend,
        En dat G' hen met uw Donder niet verplettert?
      
      
        het Is waar, het is tijd dat het oordeel eerst begint
        Zelf van uw Huis; dat wij dien Beker dronken
        Ons van uw hand gemengd en ingeschonken.
        Gij tuchtigt eerst hen die Gij meest bemint.
        De misdaad van uw volk klom Hemel-hoog:
        Ondankbaarheid kwam u tot wraake tergen.
        Zoud Gij dat zien met uw door-zuiver oog,
        En voor dat kwaad uw aanschijn niet verbergen?
      
      
        Vergeev de schuld doch aan uw eigen Volk,
        Werp z' in de Zee van uw barmhertigheden
        Voor eeuwiglijk, en doet ons overtreden
        Verdwijnen als een dunne nevel wolk.
        Heer JESU, laat uw Voorspraak en uw Bloed
        Voor des Vaders Troon doch strekken tot ons voordeel:
        Gij hebt doch voor uw Eigendom geboet,
        En dat verlost van vloek en eeuwig oordeel.
      
      
        Toon doch, o Heer, dat Gij als Koning heerst;
        Spijt al die U vijandig zijn en haaten:
        En dat Gij nooit uw Kerk en zult verlaaten,
        Nu is het tijd, nu prangt de nood op het zeerst'.
        Waak op, ontbloot den arm van uwe kracht,
        En wilt daar door de Helle-poorten breken.
        Vergeefs is dan, haar loosheid en haar macht,
        Als het U maar lust een enkel woord te spreken.
      
      
        Of wil Gij dat der Martelaaren bloed,
        Gelijk wel meer, voor het zaad der Kerk zal strekken?
        Lust U daar door uw Kind'ren op te wekken
        Tot oeff'ning van hun deugden? Vind Gij goed
        Dat deze smelt-kroes hen ter toetz' eens zett';
        Op dat het blijk' hoe goud en schuim verschillen?
        Wilt Gij uw Kerk dus zuiv'ren van haar smett'?
        Hier zijn wij: ons geschiede naar uw wille.
      
      
        Maar onderwijl, zo lang uw hand dus slaat,
        Geev dat wij nooit bezwijken door die rampen;
        Maar des Heren strijd ten eind toe dapper kampen:
        Vermits Gij zelf in het Heir-spits voor ons gaat.
        Voorzie ons, Heer, van het hoofd tot aan de voet,
        Met het Harnas Gods, waar door men stand kan houden.
        Maak ons getrouw, tot het storten van ons bloed:
        En schoon wij het al om U verliezen zouden.
      
      
        Laat dan ook eens het bloeddorstig bitter rot:
        het Geen dus uw Kerk en Waarheid wil verdelgen,
        Den droessem van uw Zwijmel-beker zwelgen.
        Toon dat Gij zijt en blijft de zelve God.
        Dat eischt het herstel van uw geschonden eer'.
        Laat ons den val van Babel haast aanschouwen,
        Tot onze vreugd: en wilt van nu af weer
        De muuren van Jerusalem herbouwen.
      
    
  