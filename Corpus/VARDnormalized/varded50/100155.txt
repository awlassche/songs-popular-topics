
    
      
        WAt is er meerder vreugden hier te vinden,
        Wanneer een Herder met een Herderin,
        Te saam vereend spanceeren door de Linden,
        En haar verlusten in opregte min;
        Geen vreugd op aarde, Is meer van waarde,
        Als trouw en kuysche min Van twee vereend van zin.
      
      
        Maar als de dood haar een van twee komt treffen,
        En in de schoot der aarden word geleid;
        Wie kan de grote droefheid dan beseffen,
        Wanneer een Herder raakt zijn Phillis kwijt,
        Hoort Damon zugten, Met ongenugten;
        Syn Phillis die hij mind, Is door de dood verslind.
      
      
        Mijn Schaapjes treurt en weent met uwen Herder,
        Draagt rouwe om u roemwaarde Herderin;
        Die u in het groen steeds hoeden gins en verder,
        Ja onvermoeit met hert en ziel en zin,
        Met al haar kragten, Bij dag en nagten;
        Met zorg en Liefde groot, Is nu eylacy dood.
      
      
        Zij plagt u staag te spijzen en te laven,
        Als immers Herder in ooit heeft gedaan;
        En onder u mijn Schaapjes steeds te slaven,
        Op dat gij veilig in het groen zou gaan,
        Die u gekoestert, En heeft gevoestert,
        Is door de dood vermant, Eilaas geleid in het zand.
      
      
        Hoe kan de dood ooit zwaarder rouw doen kleden,
        Als dat hij door zijn zeis de levenstijd,
        Van uwe Herderin heeft afgesneden,
        Op het beste van haar Jeugd en zoetigheid,
        o Wreede slagen! Die ik moet dragen,
        Ik mis mijn Herderin, Die vast stond in mijn zin.
      
      
        Terwijl u Herderin nog lag te kampen,
        In het perk met de fel en bitt're dood,
        U Herder was belaan met ramp op rampen,
        Zijn ziel die wierd geslingert als een kloot,
        Syn ogen leken, Als waterbeken,
        Van zilte tranen vloed, Uit zijn benaut gemoed.
      
      
        het Scheen zijn gemoed hem niet gerust kon stellen
        Zwom nagt en dag in traanen vol van rouw,
        Hou op mijn Ziel en wilt u zoo niet kwellen,
        Schoon dat gij mist u Phillis waarde vrouw,
        Wilt niet meer schryen, Zij is uit het leien,
        Bij God in eeuwigheid, Daar zij u komst verbeid.
      
      
        Wat zou het treuren mijn dan baten kunnen,
        Dat ik doen om een dode romp en stof,
        Laat ik haar dog den Hemel niet misgunnen,
        Daar gij zingt eeuwig tot des Heren lof:
        Ik wil gaan Minne, Een aar Vriendinne,
        Die met mijn weiden zal, Mijn Schaapjes in het dal.
      
    
  