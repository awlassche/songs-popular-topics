
    
      
        AL watmen hier in deze wereld ziet,
        O zoete jeugd, hoe schoon, en blijft toch niet
        Och het moet al, och het moet al vergaan,
        Niet, niet dan God, kan vaste blijven staan.
      
      
        Hoe wel vergaard, hoe vredig hier bij een,
        Het scheiden komt daar en helpt gheen geween
        Al wiescht gij schoon met tranen u aanschijn,
        Al wat vergaard het moet gescheiden zijn.
      
      
        Den enen steen op de ander werd geleid,
        Tot een palleys van groter majesteit,
        Steekt wt die borst, en schijnet wonder vast,
        Hoe meer vergaard, hoe meerder scheydens last.
      
      
        Die Zon en Maan, vergaren wel te zam,
        Die sternen klaar verzamen wel bekwaam,
        Die locht, aerd', vier, en water komt bij een,
        Het vergaard toch al eylaci om te sche'en.
      
      
        Die felle dood, die zeidet man en wijf,
        Die felle dood, die zeidet ziel en lijf,
        Die felle dood die moeder scheid van het kind.
        Het zeidet al, en sterft watmen hier vint.
      
      
        Maar die vergaard met onzen Here sterk,
        En vaste blijft bij Godes woord en kerk,
        Die en kan niet van scheiden zijn bezwaard,
        Wanneer hij scheid, hij van het scheiden vaart.
      
      
        Mijn broeders al en zusters die ik eer,
        Laat u van Christo scheiden nimmermeer,
        Maar scheid van zond, van wereld, satan, hel,
        Waar meed' ik schei, en zeg adieu vaart wel.
      
    
  