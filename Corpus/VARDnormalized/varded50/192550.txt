
    
      
        Mijn Lief is niet als ik gezind,
        Zij zal niet ligt van Liefde sterven,
        Zij is contrarie als de wind,
        nogtans kan ik haar zo kwalijk derven,
        Want haar bijwezen is mijn zo zoet,
        Dat zij mij dikwils treuren doet.
      
      
        Als ik haar om een kusje quel,
        Dan zeid zij lief laat ons wat praten,
        Het weigeren staat haar wonder wel,
        Nogtans kan ik geen kussen laten,
        Want haar bijwezen is mijn zo zoet,
        Dat zij mijn dikwils kussen doet.
      
      
        Ik heb haar nu zo lang gevreyd,
        indien ik dorst ik sprak van trouwen,
        Als ik denk om de Liefste Meid,
        Kan ik mijn van geen kus onthouwen,
        Want haar bijwezen is mijn zo zoet,
        dat zij mij dikwils treuren doet.
      
      
        Ik wil ik zal ik mag ik moet,
        in eeuwigheid niet van haar scheiden,
        Als zij maar zeid gaat henen doet,
        dan gaan ik datelijk mij bereiden,
        Contrarie is het mogelik,
        Als ik om scheiden denk ik schrik.
      
      
        Ik zeg dat Philis waarde maagd,
        ik zal altijd liefde tot u dragen,
        En tonen dat ik ben jou slaaf,
        Zo wel bij nagten als bij dagen,
        Want u afwezen is mijn niet goed,
        dat gij mij dikwils treuren doed
      
      
        Eer zal het water staan in brand,
        Eer zal het vuur van kou bevriezen,
        De lugt met boomtjes zijn beplant,
        Eer ik mijn liefde zal verliezen,
        Eer zal de Hemel zijn de Hel,
        Eer ik haar uit mijn zinnen stel.
      
      
        Tyter u woorden zijn konstant,
        Daarom kom ik u nu te vaten,
        Toond mijn u Trouw tot onderpand,
        Zo behoeft gij geen meer te praten,
        Als gij mijn dan altijd byft bij,
        Hebt gij u Philis aan jou zij.
      
      
        Mijn lief ik zweer u bij de Goo'n,
        dat ik jou nimmermeer zal derven,
        Ik blijf dankbaar voor u persoon,
        Wij hopen Zaliglijk te sterven,
        Blaast met Bazuinen overluyt,
        Dat Philis is mijn waarde Bruid.
      
      
        O Heer wij danken u te zam,
        En bidden dat gij uwen zegen,
        wilt geven over ons bekwaam,
        Op dat wij Zalig mogen leven,
        Blaast met Bazuinen overluyt
        Zij is mijn Vrouw maar niet mijn bruid.
      
    
  