
    
      
        DE mens moet treurig leven,
        Die hier op dezer aard,
        Een boos Wijf is gegeven,
        Die niet dan twist en baard,
        Zij doet haar Man veel lijden
        te allen tijden.
      
      
        Zij baard een droevig wezen,
        En treurigheid in het hert:
        Men kan het bij Sierach lezen,
        Dat zij den Man veel smert
        Aan doet, waar door zijn krachten
        Schier versmachten.
      
      
        Met haar Addersche Tonge
        Zij diepe wonden slaat,
        Zo dat Lever en Longe
        In zijn Lichaam vergat,
        Zij doet hem in Doods-zalen
        Schier neerdalen.
      
      
        Dies heeft hij groot verlangen
        Om ontslagen te zijn
        Van des Adder en Slange,
        Die met haar boos fenijn
        Hem doet leven in pijnen,
        Iae verdwijnen.
      
      
        Maar als hij komt te sterven
        Is het Hert en Ziel verheugt,
        Voor lijden zal hij erven
        Het Hemelrijk vol vreugd:
        Voor een kwaad Wijf de Krone
        Tot een loone.
      
    
  