
    
      
        Het Is gist'ren noch van heden,
        Dat ons de Dood zo straf
        Komt vallen op de leden,
        En stoten naar het graf;
        Maar al van aanbegin,
        In het lustig Hof van Eden,
        Door het zondig overtreden,
        Sloop zij tot Adam in.
      
      
        Daar is het spook geboren
        Uit ongehoorzaamheid,
        Gelijk den mens te voren
        Van God was aangezeid,
        Eer hij door dwaze lust,
        Om goed en kwaad te weten,
        Stoutmoedig had' gegeten
        Van de verboden vrucht.
      
      
        God kwam hem zelve zeggen,
        Dat hij hem wachten soud'
        Zijn hand daar aan te leggen,
        Indien hij leven woud';
        En sprak, op dat je het weet,
        O Adam! gij zult sterven,
        En mijn aanschouwen derven,
        Wanneer gij daar van eet.
      
      
        Maar, och! des Scheppers woorden
        Die golven niet met al:
        Maar Adam, die niet hoorden
        Wat hem zijn God beval,
        Nam flux den Appel aan,
        Daar hij niet most af eten,
        En heeft'er in gebeten:
        O wonder stout bestaan!
      
      
        Daar stond hij doen besturven,
        Door zo een kwaden slag,
        Tot in den grond bedurven,
        Want hij zijn schande zag:
        Maar, ach! eilaas, te laat.
        De Rechter kwam hem dagen,
        Dat hij most straffe dragen
        Van zijn bedreven kwaad.
      
      
        Daar was een woord gesproken,
        En uit Gods mond gegaan,
        Dat vast en onderbroken
        Niet konde zijn ontdaan.
        En Adam werd geleid
        En uit het Hof gedreven,
        Berooft van het zalig leven,
        En al zijn heerlijkheid.
      
      
        Maar dit onzalig proeven
        Wond hem allene niet,
        Het komt ons ook bedroeven,
        En storten in het verdriet:
        Ziet doch hoe verr' het strekt;
        Wat uit hem komt te voren
        Dat werd in sond' geboren,
        Die het van zijn vader trekt.
      
      
        Dus is de sond' gekomen,
        Als Adam, vreugde zat,
        Den Appel heeft genomen,
        En van den zelven at.
        Door zonde, kwam de dood
        Op alle vleysch ghesprongen,
        Zo dat wij zijn gedwongen
        Te sterven, klein en groot.
      
    
  