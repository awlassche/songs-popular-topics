
    
      
        WAt raat? wat raat? Godin
        Der troetelziekke min!
        Mijn Rosalyn beveelt,
        Dat ik zal malen af,
        De lekkerheit der weld,
        Die zij mij kussend gaf.
      
      
        Haar wil strekt mij een wet:
        Maar uit mijn maght gezet.
        Mijn veder niet gewoon,
        Als tot geringe stof,
        En laaghgestelden toon,
        Bevloogh noit zoo een lof.
      
      
        Secundus, afgereght,
        Op kussend mondgeveght,
        Heeft wel zijn vlugge schaght
        Gedoopt in het smaaklixt zoet,
        Dat hem viel in het gedaght,
        Oft lust braght in het gemoet.
      
      
        Maar al dat tongvermaak
        Legt ver, benen de smaak
        Van Rosalyntjes mond,
        Waar door mijn quynend hert,
        Hoe diep van min gewont,
        Met vreugd deurtintelt werd.
      
      
        Geen Nektar, geen Ambroos,
        Geen geur der Lenteroos',
        Geen Nardus, Tijm, Kanneel,
        Geen Honing van Hymett',
        Mag, in het minste deel,
        Bij haar zijn opgezet.
      
      
        Wat raat dan? o Godin
        Der troetelziekke min!
        Deez' dunkt voor mij de best
        (Indien gij mij zoo keurt)
        Dat gij voor mij het nest
        Van Hyblaas bytjes steurt.
      
      
        En het Honingteelend goed,
        Naar de open wellustvloet
        Van hare lipjes, jaagt:
        Op dat het daar de vocht,
        Die zoo mijn trek vergraaght,
        Zuige uit haar kusjes tocht.
      
      
        Zoo werd, door uwe gunst,
        Zoo werd, door dienst en kunst
        Van het Honinggraagh geslaght,
        Mijn penne zoo een aard
        Van Nektar toegebraght,
        Gelijk haar montje baard.
      
    
  