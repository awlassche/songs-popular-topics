
    
      
        O Droevig ongeval,
        Dat mijn volgt over al,
        Dat mijn aankleeft uit des eersten Vaders val.
        Hoe komt de tyt dat verlost zijn zal,
        het Bezit mijn hert, mijn oog, mijn lipp',
        En doet mij dikmaals stoten aan een klip
        In des Werelds groot en ongestuime Zee,
        Hoe kom ik eens in des Hemels veil'ge ree?
      
      
        Die d'eerste Mens ver riet,
        Die baard' mij dit verdriet,
        Die nog al steeds zijn vier'ge pijlen ziet,
        (Zij kwetsen, maar, God lof, s'en doden niet.)
        Zij zijn gewis in d'Hell' gesmeet,
        En doelen om mij toe te voeren leed
        En smert, voor euwig in des Afgronds pijn,
        Maar God verlost mij, die 'k moet dankbaarzyn.
      
      
        Wanneer ik ga ofsta,
        Hoe struikel ik zodra,
        Ik wil het goed, hoe leit mij het quaat zo na,
        Hoe juigt mijn viant vaak, en lagt ha! ha:
        Verdorventheit, in mijne ziel
        Nog overig, die vat mij bij de hiel;
        Ag, ag, dien ouden mens, dat vlees verspiet
        Mijn gangen, en vergt mij dit treurig liet.
      
      
        Als ik in een'gen druk,
        Voor mijnen God mij buk,
        Dat overdwerst, en rooft mij het geluk,
        (Zo dat ik het hert schier uit den boezem rukk')
        Dat ik zo voor den Here kwam,
        Dat mijne ziel stond als in vier en vlam;
        o Groot geluk! te zijn bij God bekent,
        Door God verligt, zijn kolen vuurs gewend.
      
      
        Ag God! u liefdens pijn,
        Doet dat ik stadig quyn,
        Tot dat u goetheits lust, vervult zal zijn
        In mij, en uwe wil, alleen de mijn:
        Dat uwe Wet in mijn gemoet,
        Zo zij volmaakt, dat wat mij ook ontmoet,
        Ik nergens wyke van haar voorschrift af,
        Ag, maakt mij u getrou tot aan het graf!
      
      
        Als ik van des lighaams band,
        Bevryt, zal zijn verplant
        Uit deze doods vallei in het Vaderland,
        En lieflykheden aan u regterhant
        Mijn droeve ziel bij u geniet,
        Hoe zal dan zijn vergeten al het verdriet?
        o Jezu! dat u gunst mij dit toeschikk':
        o Christe! leev' in mij, en niet meer ik.
      
    
  