
    
      
        Heilige rust begeerde haven,
        Gelukkig endt van s'Menschen draven,
        Mik punt van aller Zielen tocht
        Hoe lang heb ik langs vele wegen
        Begerig na u zoeten zegen,
        (Doch al vergeefs) na u gezocht?
      
      
        Zie ik op schat en heerlijcheden,
        Met alle schijn groot hier beneden,
        Ten heeft geen rust noch schijn daar van,
        Noch klaveren veel, die nooit en stijgen,
        En als men al den top kan krijgen:
        Neemt rust daar af, wat blijfter an?
      
      
        Dierg'lijcke weeld' der aerd'sche zinnen
        Schijnt iets, en lockt, maar tred niet, binnen
        De onrust zelver houdt daar stee,
        Al wat men in dat nest kan vangen,
        Of walght, of pijnight door verlangen:
        Steeds ongenoegen nimmer vree.
      
      
        O! zoete rust, mijn enig trachten
        Waar vest of stuur ik de gedachten?
        Mijn tijd gaat deur, k' en vind' u niet;
        Niet vinden doet begeerden wassen,
        Aen-was van lust in het zoeken rassen,
        En yd'le nooit is het hert verdriet.
      
      
        Waar zal ik u in het endt noch zoeken?
        In wijs-gewaende Mensen boeken,
        Wordt gij van menig Mens gegist:
        Die (als hij het al is door gekomen)
        Vindt, dat hij had een hoofd vol dromen,
        Een hand vol wind, een school vol twist.
      
      
        Of zijt gij dan in schijn gelegen?
        In schijnb're Godsdienst ijverig plegen,
        'tLijckt zo, een ieder hout het waar:
        Maar gaat men 'thol der sak deurmercken
        Ziels kerckers vintm' in alle kerken,
        Is dom zijn rust? zo woontse daar.
      
      
        Sou dan de dood wel't rust perk wezen?
        'tWordt zo gewaand, en ook gelezen:
        Maar ach! de doling is te groot;
        Wat is doch rust een heuglijk smakken
        Van onrust derven, wat vermakken?
        Wat smaak van zoet is in de dood?
      
      
        Eilaas waar heen? o! tot mijn zelven,
        Mijn rustloos hert wil ik opdelven
        Tot in zijn alderdiepste grond,
        Gods waarheid zal m' een steunsel strekken,
        Om mij, mijn zelven klaar t'ontdecken,
        Of ik zo onrusts oorspronck vond.
      
      
        Wat zo des onrusts eigen reden?
        Van God (fontein der saligheden)
        Gescheiden, en ont-eent te zijn
        Wat scheid van God? God aard te derven,
        Wat scheyd' Gods aard? het kwaad niet te sterven,
        Door zonden lusten lozen schijn.
      
      
        Ach! ik verdoolde onbedochte:
        Na bij is het, dat ik verre zochte,
        De medecijn dicht bij de quael:
        O! hoog gelukkig inwaarts keren,
        O! overnodig hert studeren,
        Daar ik zo zoeten vrucht uithaal.
      
      
        Begeer ik rust, zo moet ik rusten
        Van alle God gehaette lusten:
        Van eigen wijsheid, eigen keur,
        Van eigen liefde in dit leven,
        Hem (wiens ik ben) geheel mij geven,
        En sluiten zo het kwaad de deur.
      
      
        Weg zonde, d'oorsaeck van mijn smerte,
        Weg rust verbreeckers uit mijn herte
        Mij sterkt de geen die het al vermach,
        Door hem, ben ik mij zelfs ontnomen,
        In hem zal ik te boven komen,
        Een eeuwig zoeten Sabbath-dagh:
      
    
  