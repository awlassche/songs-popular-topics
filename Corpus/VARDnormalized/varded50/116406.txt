
    
      
        AAn God alleen haar trouwe geven;
        Met hem alleen bekommerd leven.
        Verzaaken al wat zicht'lijk is.
        Met God gemeen. Zich zelven haaten.
        Zeer graag alleen. En niet veel praaten.
        Vermijden aandachts hindernis.
      
      
        Veel-tijds in huis, of straat zeer zelden.
        Al wat haar schort aan Jezus melden,
        In goe' geweets vrijmoedigheid.
        het Gebed haar steun, verkwikking lezen.
        Vol Hemel-zucht gestaadig wezen.
        Naa-trachten het geen tot vord'ring leid.
      
      
        Vrij van pracht, lust en over-daaden
        In spijs, drank, kleed, huis en huis-raaden;
        Uitkopen zoo en geld en tijd.
        In staat zich als een arme draagen.
        Naa kennis-Gods heel yv'rig jaagen
        Tot haar en des naastens zaaligheid.
      
      
        In het goed sta'ig bezig zonder woelen.
        Des anders nood als eigen voelen.
        Hulp-vaardig met all' wat zij heeft.
        Schoon weinig hebbend echter geven.
        Verdrukt te zijn en blijd te leven,
        Om dat des Vleeschs tegen zegen geeft.
      
      
        Dienstbaar te zijn en noch te lonen.
        Te rug gezet en dank te tonen.
        Verheugd om de aan-gedaane hoon.
        Voor trouwigheid ondank te krijgen.
        Op schimp en smaad maar stille zwijgen.
        Sta'ig houdend het oog op des Hemels kroon.
      
      
        Eens anders kwaad ter nood maar melden.
        Ontvangen leed met deugd vergelden.
        God bidden voor die 'r heeft mis-daan.
        Christus lijden voor al wel weten.
        Eigen lijden zeer haast vergeten;
        En willig om noch meer te ontfa'en
      
      
        Haar eigen zin en wil besnijden.
        Onschuldig en verduldig lijden.
        Is all's vernoegd zoo het God bescheerd.
        Begaafd te zijn en zelfs niet weten.
        Gedaane deugde straks vergeten,
        En yv'ren naa het geen noch ontbeerd.
      
      
        Eens anders deugd, noit de eigen prijzen.
        De kleine meest haar gunst bewijzen,
        Schoon het de heele Wereld tegen is.
        In zond of kwaad niet eens vernachten,
        Om boet te doen geen tijd verwachten;
        Maar op te staan zoo ras men mist.
      
      
        Geringe zond noit licht te achten.
        Der vromen raad noit licht verachten.
        Sta'ig doelen naa het alder-best.
        Schoon ver-gekomen noch beginnen,
        All' onvolmaaktheid over-winnen,
        Niet rusten dan in het alder-netst.
      
      
        Vol-maakt te zijn en noch te vrezen.
        De gantse Wereld door te wezen.
        Vervuld met heiligheid en deugd.
        Vercier u Maagd hier me'e van binnen,
        Zoo zal u God als Bruid beminnen
        En leiden in de eeuw'ge vreugd.
      
    
  