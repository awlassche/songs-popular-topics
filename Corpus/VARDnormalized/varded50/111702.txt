
    
      
        DE MIRRE wordt geschatt van nut, en waarde;
        Nadien ze suyvert van het bederf der Aarde:
        Maar JESUS heeft Onsterf'lykheid,
        En ene kracht tot Onverderf'lykheid;
        Hij eens gestorven leeft voortaan,
        Om ons het verderf te doen ontgaan.
      
      
        Is de ALOË, en KASSIE, goed van reuke;
        Bij HEM is Balsem voor de wond', en breuke,
        Die onze Zonde hadd' gemaakt;
        Waar door we syn als tot den dood genaakt:
        Doch, vloeit SYN' BALSEM in, en door ons heen,
        het Verderf moet weg uit merg, en been.
      
      
        o KONING! zalf ons met die SPECERIJEN,
        Op dat s' onze Zielen voor altoos bevry'en,
        Dat ons de Dood niet en genaak'!
        Nog doodes-stank ons eeuwig walg'lyk maak;
        Maar dat w', als ene heil'ge Priester-schaar,
        Ons zelven, voor U, stellen daar!
      
      
        Is Myrrh' (door het bitt're) onzen smaak wat tegen,
        S' is dog geschikt de diep verborg'ne wegen,
        Waar in het vuile sig bevond,
        Te halen uit den allerdiepsten grond:
        Is Mirre dan een goede medicijn,
        Ach laat s' ons tot bewaaring syn!
      
      
        Ja dat ook and'ren zelf de Myrrhe-geuren,
        Uit deze ZALVING aan ons mogen speuren,
        Wanneer zij hertens - reinigheid,
        Met Ootmoed, Liefde, Lijdzaamheid,
        In woorden, daden, seeden, vroeg en laat,
        Bemerken aan ons, als Uw Zaad.
      
      
        Laat de Aloë niet min, aan alle zijden,
        Sig onder ons doen rieken het allen tijden;
        (Ook bij Uwe kind'ren in het gemeen)
        Op dat ze het herte van nog meenig-een,
        Verkwikke, door een inniglyk gevoel,
        Dat LEVEN is des Geestes doel.
      
      
        Laat Kassie bij ons syn, om het hert te sterken,
        Van sulken, die bijkans verflaauwt in het werken,
        Of moed' en redd'loos somtijds staan;
        Op dat ze niet geheel te gronde gaan:
        O! dat men zo die eed'le Balsem-geur,
        Die heil'ge Salving', aan ons speur!
      
      
        Verschyn aldus, O grote VORST! en KONING!
        Uit s' Hemels Zion, Uwe heil'ge Woning;
        Dat Kostelijk Yvoir-Paleis!
        En zegen ons zo mild'lyk, reis, op reis;
        Vertoon in gunst, U aan ons zielen oog!
        Daal door uwe Geest dus van om hoog!
      
    
  