
    
      
        AL die zich stellen om te reizen
        Met varen, rijden, ofte gaan,
        Die moeten neerstig overpeysen,
        Wat dan behoort te zijn gedaan.
      
      
        God dient voor alle ding gebeden,
        Eer dat men zich tot reizen stelt,
        En als men vorder is getreden,
        Zo dient zijn lof ook daar vermelt.
      
      
        Die aan syn part laat haver geven,
        En bidt den Heer wanneer hij reist,
        Is daarom nooit te rug gebleven,
        Schoon dat het beide tijd vereyst.
      
      
        Wenst gij dan spoed tot uwe zaken,
        Ziet gij op voordeel, of gewin,
        Wilt God eerst met den geest genaken;
        Dat is in als een goed begin.
      
      
        Wel, vrienden, wij syn uitgetogen,
        En ieder weet syn eigen gang,
        Kom laat ons, naar ons krank vermogen,
        Den Here groeten door gezang.
      
      
        O die in uwen troon gezeten
        Met gene plaats en sijt bepaalt,
        En kont ons doen en pogen weten
        Hoe ven'ons lijf of herte dwaalt.
      
      
        Wilt ons met dynen geest geleiden,
        In al dat is, of zal gezien.
        Wilt onze zaken zo bereiden,
        Dat wij ook daar u liefde zien.
      
      
        Hoe liet gij eens u gunste smaken,
        Doen gij waart leider van u volk!
        Des nachts waart gij een vyerigh baken,
        En op den dag een helle wolk.
      
      
        En als de Wijze kwamen talen
        Of God de Soon was in het vleys,
        Een sterre met haar gulde stralen,
        Die was haar leidsman op de reis.
      
      
        V kracht is heden niet verminderd,
        V hand is heden niet verkort,
        Geef, Heer, dat ons geen kwaad en hindert.
        Maar op ons doen u zegen stort.
      
      
        Geeft dat wij spoedig weder keren,
        Door uwe geest en gunst verblijd;
        Zo zullen wij dijn naam vereren,
        Den gansen loop van onzen tijd.
      
    
  