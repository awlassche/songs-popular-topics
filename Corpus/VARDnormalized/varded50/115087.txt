
    
      
        Wilt den zondaar niet benijden
        Te een'gen tijden
        Syn geluk en ydel' eer:
        Als hem rijkdom overvloedig
        En voorspoedig
        Daegliks toe valt meer en meer.
      
      
        Noch en wilt u niet vermaken
        In die zaken,
        Daar in een godlozen mens
        Heeft syn lust en wel-behagen
        Te allen dagen
        Na syns herten will en wens.
      
      
        Wie benijdt der dwazen vrede,
        Is zelfs mede
        Onvernustigh als een beest,
        Om dat hij Gods wonderheden
        Niet met reden
        Overlegt in zijnen geest.
      
      
        Want een dwaas kan niet bemerken
        Deze werken,
        Noch de oorzaak vinden uit,
        Dat de goddeloose bloeien
        Ende groeien
        Even als het groene kruid.
      
      
        Laat u beter onderrichten,
        En verlichten
        Door Gods Geest en heilig woord:
        Zo zult gij u niet meer kwellen,
        Noch ontstellen,
        Of het zo niet te zijn behoort.
      
      
        Zijn de bozen hier voorspoedig,
        Trots en moedig,
        het Duert maar voor een korten tijd;
        Al haar lachen, juichen, zingen,
        Danssen, springen,
        Haar op het onvoorsienst' ontglijdt.
      
      
        Laten zij haar hier verzaden,
        Ende baden
        In haar weeld' en overdaad,
        Ja verdrukken Godes kind'ren,
        het Kan niet hind'ren,
        Want zeer haast verkeert den staat.
      
      
        het Gheen zo lieflik haar te voren
        Kond bekoren,
        Zal haar werden bitt're gal,
        Als de dood, die nu is slapend,
        Als gewapend
        Haar eens overvallen zal.
      
      
        Dan komt na den lust haars herten
        Schrik en smerten,
        End een worm die altijd knaeght:
        En na all haar malle grepen
        Harde neepen,
        Die haar maken zeer vertsaagd.
      
      
        Want all haar godloze streken
        Ende treken
        Staan dan voor het geweten bloot:
        het Schuim van hare vreemde nukken
        Zal dan drukken
        het Hert zo zwaar gelijk als loot.
      
      
        Ach! hoe zullen zij dan dragen
        Zulke plagen,
        Zo door angst en pijn verzwakt?
        Hare ziel begint te stinken,
        En moet zinken
        In de hel, zo zwaar bepakt.
      
      
        'k Hebb' wel eer gezien een bozen
        En godlozen,
        Die bedreef een groot geweld.
        Ja zich trotselik uit-breidde
        En verspreydde
        Als een groene boom in het veld.
      
      
        Maar hij is zeer haast verdwenen,
        En verschenen
        Voor mijn ogen nimmer weer;
        Hij en wiert na korten stonden
        Niet gevonden,
        Of ik zochte noch zo zeer.
      
      
        Schoon bekranst met groene bossen
        Treden de ossen
        Naar het slachthuis, en terwijl
        Pijp en trom haar dus geleidet,
        Is bereidet
        Achter haar een scherpe bijl.
      
      
        Alzo ook, als deze beesten
        In haar mesten
        Pracht en weelde zijn gesteld,
        Slaat de bijl van Godes toren
        Haar om de oren,
        Die ze vlak ter neder veld.
      
      
        het Is wel waar, Gods straf en plagen
        Weinig dagen
        Somtijds werden uytgestelt,
        Ja somtijds verbeid hij lange,
        Maar wreekt strange,
        Als hij komt gelijk een held.
      
      
        Godes wraak komt hier beneden
        Langzaam treden,
        Maar zij heeft een ys'ren staf,
        En zij wil te scherper plagen
        Om het vertragen
        Van de langh-gedreygde straf.
      
      
        Toest hij nu, zo komt hij morgen;
        Lange borgen
        Is noch niet gescholden kwijt.
        Wee u, als gij niet, o kwaden,
        Voor uw daden
        Met reed geld betaalt en zijt.
      
      
        Wat zult gij dat dier bekopen!
        Want met hopen
        Gaard gij torens schatten op,
        Die gelijklik met haar allen
        Zullen vallen
        In dien dag op uwen kop.
      
      
        Wilt altijd het eynd betrachten,
        En niet achten
        Iemand zalig voor syn dood:
        Zo zal nooit uw hert opzwellen,
        Noch zich kwellen
        Om der bozen voorspoed groot.
      
    
  