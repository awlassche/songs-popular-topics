
    
      
        DEn vy'nt, Jesu, hoogmoedig
        Beroerd door haat en nijd,
        Met zijn gezelschap bloedig
        Mijn ziele zeer bestrijt,
        Hierom mijn hert ontstelt
        Wordt door zijn wreed gelaat,
        En ook zijn groot geweld
        Maakt mij heel desolaat.
      
      
        De wereld komt bespringen
        Met haar wellusten al,
        Zij zoekt mijn ziel te brengen
        Helaas // al tot den val,
        Maar Jesu delicaat,
        Door u lijden en pijn,
        Wilt doch in dezen staat
        Mijn hulper altijd zijn.
      
      
        Mijn vlees, ik moet het u klagen,
        Dat valt mij ook rebel,
        Mijn vrienden ende magen
        Ook brengen in het gekwel,
        O Heer, mijn ziele bloot,
        Die gij uit liefden rein
        Verlost hebt door uwe dood
        Al van de helsche plein.
      
      
        O Heer wilt mijns ontfermen,
        Want gij bermhertigh zijt:
        Och wilt mij doch beschermen
        Voor alle list en strijdt,
        Waar mee den duivel kwaad
        Mijn ziele excellent,
        Meent door zijn bozen raad
        Te brengen in torment.
      
      
        O Jesu uitverkoren,
        O hoogste goed vermaard:
        Laat mij doch niet verloren,
        Noch worden desperaat.
        O Heer, in mijn verdriet,
        In mijnen groten nood,
        Wilt mij verlaten niet,
        Nu noch in de uur der dood.
      
    
  