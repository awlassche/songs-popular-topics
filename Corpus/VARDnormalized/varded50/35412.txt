
    
      
        Bevallig Jongeling
        Die zo uit alle ding
        Suyght Liefde zoet als Honing,
        Gij zijt een geestig Man,
        Een Man die spreken kan
        Al-waer het voor enen Koning,
        Door uwen zoeten praat
        Zo zoet als honingh-raet,
        Hebt gij in eer' en deugd
        Mijn jonge jeugd verheugt.
      
      
        Door liefde die gij draagt
        Tot mij een jonge Maagd
        Zijt gij enen Verwinnaar,
        Ik zal zijn uw Vrindin,
        Uw Bruyt, en Herderin,
        Wilt gij zijn mijnen Minnaar?
        Ik neem Ulieden dan
        Voor mijnen lieven Man,
        Nemt gij mij voor u Vrouw,
        Daar is myn' Hand op Trouw.
      
      
        Ik hebbe om u altydt
        Veel Vryers af-gheseydt
        Die mij hun Trouw op-droegen:
        Het schijnt dat God den Heer'
        Aan mij woud' geven deer
        Van mij met u te voegen,
        O! Perel van het Land
        Uwe hand voegt in myn' hand
        Als enen Diamant,
        Die staat in het Goud geplant.
      
    
  