
    
      
        O Bethlehem! lijdt met geduld,
        En Rachel draagt u swarigheden
        Met lijdzaamheid, het moest zijn vervult,
        Het geen voor-zeid was lang verleden.
      
      
        In Rama is een stem gehoord,
        Geklag, geween, onmatig karmen,
        En Rachel tranen brengend’ voort,
        Beweend’ haar Kind’ren met erbarmen.
      
      
        Dit lijden was u opgeleid,
        Wilt dan u geest daar na besturen,
        En denkt, al geeft het moey’lijkheyt
        het En zal op aerd’ niet eeuwig duren.
      
      
        Al wat ons God van boven zendt,
        Dat hebben wij te leren dragen:
        Zo het hem bevalt, en hoe hij het wendt,
        Zo moet het ons al mee behagen.
      
      
        Of iemand schoon het lichaam dood,
        De Ziele kan hij niet verderven,
        De Zielen gaan in Abrams schoot,
        Van die, die in den Here sterven.
      
      
        Al is uwe Kind’ren levensdraad
        Verbrokken, het zal haar voordeel geven,
        Zij wonen in een vaster staat
        En zitten in een beter leven.
      
      
        Haar Zielen zijn in Godes hand,
        Daar niemand die van dan zal rukken:
        Zij zijn van hier om hoog verplant,
        Bevrijd voor schaed’ en ongelucken.
      
      
        Zij zijn verplaetst in des Hemels Troon
        Bij die Gods lof altijd verklaren,
        En dragen elk des Levens-kroon,
        Daar op de naam van Martelaren.
      
      
        Op dat gij dan geruster zijt,
        Al zijns’ u door geweld ontnomen,
        Gedenkt, dat gij na kleine tijd
        Daar boven weer bij haar zult komen.
      
    
  