
    
      
        Ris op, mijn ziel, het is weder tijd,
        Terwijl gij bij malkander zijt,
        Des Heren lof te zingen.
        Maak mij, o God! hier toe bekwaam;
        Op dat ik uwen heil'gen naam
        Prijs boven alle dingen,
        
          Al-tijd
        
        Met vlijt
        Uw genaaden
        En weldaaden
        Mag verbreiden,
        Zonder oit daar van te scheiden.
      
      
        Mijn leven dat is veel te kort,
        Het welk al hier genooten word,
        Om dit te doen naa waarden.
        Maar even-wel zal ik mijn ziel,
        Eer dat ik voor U neder kniel,
        Op-heffen van des aarden,
        En U
        Ook nu
        Al-tijd loven,
        En daar boven,
        Jezus minnen
        Met mijn hert en ziel en zinnen.
      
      
        Want hij heeft door zijn grote magt,
        Mijn ziel als uit de hell' gebragt,
        En van het verderf behouden;
        Hij schudde mij het ingewand,
        Zoo dat ik U door klaar verstand,
        Nu naakter kan aan-schouwen.
        Ik zag,
        En lag,
        In mijn zonden,
        Die mij wonden,
        En mij drukken,
        Daar Gij mij zocht uit te rukken.
      
      
        Lof eeuwig lof, o goeden heer!
        Die door uw geest quamt daalen ne'er,
        Om mijn hert te raaken!
        En toond' aan mij, wat mij ontbrak,
        In wat ellende dat ik stak,
        En deed mij nachten waaken,
        En rukt,
        En drukt,
        Mijn te bidden
        In het midden
        Van de nachten,
        Gij verhoord het gebed en klagten.
      
      
        Mijn docht ik was al levend dood,
        Naardien de helze angst zeer groot
        Was om mijn hert geslaagen,
        Mijn aangezicht borg ik van schrik,
        En was nau enig ogenblik,
        Of moest mijn tijd beklaagen:
        Want ik,
        O schrik,
        Was verslaagen,
        En met klaagen
        En met stenen
        Kwam bij U met staadig wenen.
      
      
        Naar dat mijn over-droeve geest,
        In deez' benaudheid was geweest,
        In helze bangigheeden:
        Kwaamt Gij, o God, zelfs daalen ne'er
        Verquikten mij het herte we'er,
        En bragt mij uwe vrede
        O goed!
        Dat zoet
        Was bij zonder,
        En een wonder,
        Voor mijn zinnen,
        Om U eeuwig te beminnen.
      
      
        O God! breng mij het leven voort
        Langs het smalle pad door de enge-poort
        In uwe Heemel-zaalen.
        Bestraal mijn dor en teer gemoed,
        Laat dropjes van dat Hemels zoet,
        Geduurig op ons straalen.
        O! dan
        Zoo kan
        Ik met lusten
        Al-tijd rusten
        Op het verkwikken,
        Om mijn naar uw wil te schikken.
      
      
        O Jezus mijnen goeden Heer,
        Daar ik ook mijn gebed toe-keer,
        Wild met genaad'ge oren,
        Mijn droeve stem en need'rig hert,
        Het welk door U ontstoken werd,
        Genaadelijk verhoren.
        En zijt
        
          Al-tijd
        
        Bij mij, Here!
        Wild mij leren
        het Heilig leven,
        En dan het eeuwig leven geven.
      
    
  