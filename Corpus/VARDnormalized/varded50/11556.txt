
    
      
        WIe des houlijcks jok met zoet beval,
        Rondom zijn schouders drukken zal,
        Die moet zich stellen om te strijden:
        Die moet geharnast zijn met re'en,
        Gewapent boven en benen,
        En wijsheid zetten aan zijn zijde.
      
      
        Of anders is het maar enkel Roet,
        het Is binnen Gal, al schijntet zoet,
        het Is vol verdriet en vol ellenden:
        Maar wie met wijze zinnen keurt,
        Wanneer hem het Houw'lijck valt te beurt,
        Die doet de rampen elders wenden.
      
      
        Het jok, dat door gelijke zin,
        Boeyt Man en Wijf in deze Min,
        Dat moet een ieder willig dragen.
        Hij draagt den last, zij draeghtse mee,
        Hij smaakt het zoet, zij zoekt den vree,
        Zij zijn gelijk in vreugd en klagen.
      
      
        De liefde kroont des zoete Bruid,
        Met Kranskens van het eelste Kruid,
        En douwtse met haar gulde Regen:
        Zij vlechter Trouw' en Vriendschap an,
        En voegt de Ziel van Vrou en Man,
        Als Zielen in een lijf gelegen.
      
      
        Daar doet ze dan de nijd en haat,
        En al wat reine liefde schat,
        De Twist-Goddin en Adders vluchten:
        Al komter suyr, al komter zoet,
        Zij zijn in als gelijk van moet,
        In vreughd', in rouw', in hoop en duchten.
      
      
        Noch komter groter zegen bij,
        Van Kinders die daar op een rij,
        Als Planten haren Dis omkronen,
        Het Wijf is als een Wijngaard-rank,
        Vol zoete vrucht, als schijntse krank:
        Gezegend met veel jonge Zonen.
      
      
        Met Zonen die des Vaders deugd,
        Met dochters die des Moeders vreugd,
        En het Beeldt uit-drukken van haar wezen:
        Waar in Gods-vrucht als een pand,
        Een Ring zal strekken aan haar hand,
        Daar uit men kan den zegen lezen.
      
      
        Leeft lang, o wel gezegend Paar!
        In Vreed' en Liefde menig Jaar,
        Tot u God schenckt een beter leven:
        Waar in dat smert noch droefheid brouwt,
        Maar daar men altijd Bruiloft houwt,
        Dat wil u God, door Christum, geven.
      
    
  