
    
      
        Gij, Heer, doorgrond mijn ingewand,
        En kent mijn hart, en gans verstand,
        Gij weet waar dat ik zitten gaa,
        En, als ik opstond, waar ik staa,
        Ook zelfs verstaatge mijn gedachten,
        Die ik van ver noch heb te wachten.
      
      
        Uw oog omringt mij in mijn gaan,
        En blijft mijn liggen gaade slaan,
        Gij zijt mijn gansen weg gewend,
        Zie, alles is u klaar bekent,
        Als noch mijn tong geen woord verleende,
        Zo wist gij al hoe ik het meende.
      
      
        Gij, Heer, bezet mij, op mijn spoor,
        Zo wel van achter, als van voor,
        En houd uw hand op mij gezet.
        Uw kennis, wonderbaarlik net,
        Is mij te hoog in alle saaken,
        Ik kan op ver na haar niet raaken.
      
      
        Waar zou ik uwen geest ontgaan?
        Waar werd ik, vliedend hier van daan,
        Uw aansigts bijzijn niet gewaar?
        Vaar ik ten hemel, gij zijt daar,
        Stel ik mijn rustbed in een helle,
        Zie, gij zijt daar, waar ik het stelle.
      
      
        Ja neem ik, van den daageraad,
        Syn snelle vleugels mij te baat,
        Bewoon ik het uiterst van de zeen,
        Uw hand geleidde mij daar heen,
        Uw rechterhand, steeds meedegaande,
        Heeft mij geyat, en houdtme staande.
      
      
        Zeg ik, de duisternis zal mij
        Wis dekken, dan is het nachtgety
        Een licht rondom mij, voor u is
        De duisternis geen duisternis,
        De nacht licht, als des middags luister,
        het Is u aleens, het zij licht, of duister.
      
      
        Want gij bezit mijn nieren zelf.
        Gij hebt mij in het diep gewelf
        Van mijnes moeders buik bedekt.
        Ik, tot uw lof dies opgewekt,
        Bely dat ik mijn maaksel waarlik
        Heel vreeslik kreeg, en wonderbaarlik.
      
      
        Uw werken zijn vol wonders, Heer,
        Dat weet mijn ziel, zij achtse zeer.
        Mijn been verburg zich voor u niet,
        Doe ik verholen, tot een iet
        Gemaakt, als stikselwerk van waarde,
        Volwrocht wierd in het laagst der aarde.
      
      
        Uw oge zag, mij toegedaan,
        Mijn ongedaanen klomp al aan.
        Dit alles, en een ieder dag,
        Van dat ik in de vorme lag,
        Stond in uw schrijfboek klaar te lezen,
        Doe niets daar van noch was in wezen.
      
      
        Wat is, o God, mij dies het blijk
        Van uw gedachten kostelijk!
        Hoe magtig is het getal daar van!
        Wie is er, die ze tellen kan?
        Zou ik dat doen? haar hoofdgetaalen
        Zijn meer dan die van het zand der daalen,
      
      
        Ontwaak ik uit mijn droom van u,
        Noch is mijn geest bij u, als nu.
        Och wierdt het goddeloos geslacht,
        Van u, o God, eens omgebragt!
        Wijkt voorts van mij, gij wreede mannen,
        Die bloedsiek saam zijt ingespannen.
      
      
        Zij spreken loos quantsuis uw eer,
        En heffen vast, ten onrecht, Heer,
        Uw vijanden al op tot staat.
        Zou ik niet haaten die u haat?
        En vol verdriets mijn ziel niet kwellen,
        Om dat ze tegen u zich stellen?
      
      
        Ik haat dat vals, en heilloos zaad,
        Met een volkomen bittren haat,
        Zij zijn mijn vijand, en partij
        O God, doorgrond mijn binnenst vrij,
        En ken mijn hart of deze reden
        Niet naa de waarheit zij beleden.
      
      
        Beproef mij aan het geen ik peins,
        Ken mijn gedachten, of ik veins,
        Zie of ik ooit een weg van wee,
        En smartlik naaberouw betree,
        Hou op des levens weg mijn treden,
        En leime, tot in eeuwigheeden.
      
    
  