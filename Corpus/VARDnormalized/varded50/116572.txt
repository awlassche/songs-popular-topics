
    
      
        Wat gij bemind, dat min ik ook;
        Ach alderdiepste grond, Fontein en ader!
        Onnoemelyke kracht, en Vader,
        Uit wien het gewas van het al en al ontlook:
        Dat Kind des Lichts, van eeuwigheid,
        Zo schoon geboren uit uw vuurigheid,
        Waar in gij schept uw hoogste welbehaagen,
        Dat is het geen,
        Daar wij na vraagen,
        het Bloempje dat ik meen.
      
      
        Dat Kind, dat schoonste liefden-Kind,
        Dat u van eeuwigheid in het licht verklaarde,
        En uit het noem'loos openbaarde,
        Waar in gij het eind van uw begeren vind;
        Dat is de Paarel en het Juweel,
        Dat wij begeren tot ons herten-deel:
        Ach Vader lief, belieft het ons te geven,
        Op dat zijn licht,
        In ons mag leven,
        Voor uw Aangezicht.
      
      
        Zijt gij dat eeuwig Baaren niet?
        Uit wiens verborgentheid dat alle dingen,
        Als uit haar diepste wortel dringen,
        Waarom gij ook met recht een Vader hiet:
        En zijt gij niet zo na als verd,
        Ook in het middelpunt van des mensen hert?
        Ach laat dan ook aldaar uw uitverkoren,
        Beminden Zoon,
        Toch zijn geboren,
        Als het hoogste schoon.
      
      
        Ach Jezus kostelijk kleinood!
        Gij zijt de Bruid, of Bruigom, den Beminden;
        Het lust ons, u in het hert te vinden,
        Daar ons begeren, u, door zuchten, nood.
        Trek aan, o levens Vorst, trek aan,
        Dat alle deuren voor u open gaan;
        U hoort de plaats, doet al het vreemde wyke;
        o Majesteit!
        Op dat het blyke,
        Dat gij Koning zijt.
      
    
  