
    
      
        OCh droevig naar beschaduwt wout,
        Ontspreyt doch u telgen, en scheytse van een,
        Daar haar mijn Nymph stadig onthoudt,
        Of draagt doch mijn droevighe suchjes daar heen,
        Dat haar 'r medooghen // doet komen voor ogen
        Van hem die haar al suchtend' nae-jaeght.
        Minnende Satyren, doet haar doch pogen
        Door vreze, naar mij, die om haar klaeght.
        Maakt dat zij stadig zucht // naar mij, daar zij voor vlucht,
        Dat ik haar gunste door anghste geniet,
        Dat zij zo ras naar mij, als voor u vlied.
      
      
        Mijn weeldrigh Vee verlaat ik zo vaak,
        En laat ze alleenelijck weiden in het wout,
        En volgh haar, doch eer ik haar naeck
        Ontvluchtse mij weder, vrijmoedig en stout,
        In diepe spelonken, in holen, en kuilen,
        In gaten, in hoeken, in het droevighst' van het bos
        Gaetse haar stralende schoonheid verschuilen,
        Door heggen, en struiken, en slijkerig mos:
        Daar ik al suchtend' dan // zoek waar zij vluchten kan,
        Maar het schijnt dat Diaen haar Godlijck bekleed,
        'k Verliesse gelijk Pan Syringa deed.
      
      
        Dan schrei en roep ik om Argus gezicht,
        Om haar te betrapen daar zij haar verschuylt,
        Dan komt mij bespotten het dertele wicht.
        En zeide, had gij Argus zijn ogen verruylt,
        Zo waart gij verheven bij Iovis Goddinne,
        En bij al de Goden ten Hemel ghehaelt,
        Dan most gij verlaten uw schoon' Harderinne,
        het Is beter, zeid hij, dat gij hier dwaalt.
        Dan gaan ik suchtend voort // als mij het wicht verstoort,
        En maak al de wegen door tranen bedouwt,
        En doe dat mijn suchjens schaet'ren door het wout.
      
    
  