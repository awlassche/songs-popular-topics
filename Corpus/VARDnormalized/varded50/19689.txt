
    
      
        Asnethe (die allene leit
        Op het zachte bedde, en zich vermoeide,
        Met luistren na heur' man, die vloeide
        Van aangename lieflijkheid)
      
      
        Gezind de schade van den nacht
        Bij dag met slapen in te halen,
        Belast ons hier aan des metalen
        Geslote poort te houden wacht:
      
      
        Gelijk wij doen, die herwaart aan
        Gezonden van den vorst der Moren,
        Vit een doorluchtig bloed geboren,
        Haar trouwelijk ten dienste staan;
      
      
        En Nubien verlieten, daar
        De Niger stroomt, zoo hoog in het Zuiden,
        Bewoond van veer gelege luiden,
        Gelijk getuigt ons aller hair;
      
      
        Dat wij als golven van de zon
        En niet met ijzer krullen laten.
        Ons platte neuzen wijd van gaten,
        En het zwarte vel, dat naulix kon
      
      
        Het stekken van den zonneschijn
        Verdragen, daar heur stralen branden,
        Ons dikke lippen, daar de tanden
        Van wit yvoir omheint van zijn,
      
      
        Getuigen van ons vaderland.
        Gelukkig huis, daar man en vrouwe
        Verknocht zijn door gelijke trouwe,
        En daar de zoon het huwlixpand
      
      
        Vit des vaders aanzicht schijnt gesneen,
        En d'overkuische gemaelinne
        Haer' man verzekerd van haar minne,
        En hem bemint en anders geen':
      
      
        En daar de kraamvrouw vrolijk leeft
        Met hem, en hij, als woeste heren
        Gewoon zijn, des nachts niet loopt boeleren,
        En tehuis geen stof tot onlust geeft:
      
      
        Maar een alleen bemint. dit vroom
        En onbezoedelde geweten
        Is van geen' geilen lust bezeten,
        Maar houd zijn lusten zelfs in toom:
      
      
        Gelijk hij slaaf en jongling, noch
        Zoo korts, bedwong de valse minne,
        En vrijer was als zijn heerinne;
        En d'overspeelster haar bedrog,
      
      
        Haar naakte borst, en schoon gezicht,
        En tong (die eerst wel vriendlijck smeken,
        Maar straks weer vier en vlam kon spreken;
        En wiens gebod hem hiel verplicht)
      
      
        Versmaden dorst; gelijk in het meer
        Een harde steenrots opgewassen,
        Om op geen' storm noch stroom te passen,
        Noch bulderen van wind en weer.
      
      
        Wat wiltghe, zeit hij, dat ik mij
        Verloope tegens mijnen here
        Door een aertsschelmstuck, en uw ere
        Beklad, en door die schelmerij
      
      
        De toegezeide trouwe brek,
        En tegens Godes wil en wetten,
        Mevrouw, mijn ziele ga besmetten,
        En haar in vuile schennis steek.
      
      
        O gij beleider van den dans
        Der starren, die de jaergetyen
        Alzo verdeeld en voort doet glyen,
        Dat nu met haren roozekrans
      
      
        De lente pronckt, het gewas daar aan
        Door hitte rijp word om te plokken,
        En dan de herrefsts wijngerdstocken
        Met blaeuwe druiven zijn gelaên,
      
      
        En dan de vorst het aardrijk sluit;
        Waarom verdraeghtghe, dat tot des vromen
        Verdrukking schelmen boven komen?
        Een vrouw op goddeloosheid uit,
      
      
        En overspelig van gemoed,
        Den jongling, dienze het kleed ontruckte,
        Doen haar die heete toght misluckte,
        Noch in de boeien worpen doet,
      
      
        En leit haar eige schuld op hem,
        En loert haer' man, en ondertussen
        Den rechter trekt met vriendlijck kussen
        En een beweeghelijcke stem.
      
      
        Nu leit, op zijnen hals gevaen
        Hij, die heel schootvrij van de kuischeid
        (Waar bij de schoonheid zelden tehuis leit)
        Gemaakt, de stormen uit kon staan.
      
      
        De heilige en oprechte bij
        De rechte eebreeckers moet verkeren:
        Hoewel hij daar ook weet te leren,
        Wat schande huwlijckschennis zij.
      
      
        De kerker is verwonderd om
        Zijn' heuschen mond en rijpe reden,
        En om zijn ingetoomde zeden.
        Zijn schaamrood aanzicht maakt elk stom.
      
      
        De megevangen zich verstreckt
        Een rechter: wie zijn' eigen wandel
        Wel gade slaat, bevind zijn' handel
        Van veel mishandeling bevlekt.
      
      
        Gelijk God zijnen wil niet heel
        Verbergt aan d'uitverkore scharen,
        Zoo wil hij dien niet openbaren
        Ten vollen aan zijn errefdeel.
      
      
        Als een rechtschapen oorlogsheld
        De vroomheid van zijn soudenieren
        Gebruikt op velerlei manieren,
        En menigmaal te werrek stelt;
      
      
        Zoo wil ons aller vader mee
        Dien hij bemint in ramp doen harden:
        Verhoende dat ze niet en werden
        Wanhopig door al het hartewee.
      
      
        Doch hij en laat ze midlerwijl
        Niet ondergaan door troosteloosheid;
        Maar stut den lijdzaeme in zijn broosheid
        Met blijde hoop, een sterke stijl.
      
      
        Alzo was d'onze ook even vrij,
        In het midden van het naere duister,
        En buiten dwang van yzre kluister,
        Bevryende andren noch daar bij:
      
      
        Te voren noit gewentelt in
        Begeerlijkheid, nu onbenepen
        Van vrees; en die eerst had gegrepen
        Door zijne schoonheid zijn herin,
      
      
        Verwon gevangens en cipier,
        En was door zijne gaven sterker
        Als zij. Hem werd de gansche kerker
        Alleen betrouwt: waarom men hier
      
      
        Vit spelde zijne heerschappij:
        Gelijk hij noch gevaen regeerde,
        En daar de kerker het licht ontbeerde,
        In het midden van zijn slavernij,
      
      
        Verscheen de goddelijke dag,
        En kwam de zuivre ziel verlichten.
        Hij lei aldaar den boozewichten
        Hun dromen uit, als of hij het zag,
      
      
        En wist den enen zijne dood,
        Den andren zijn ontslagen leven,
        Gelijk het hem God had ingegeven,
        Te zeggen in den bangen nood.
      
      
        Zoo sleet die droeve tijd, tot dat
        het Gezicht des konings hart deê ijzen,
        En hij verbaasd d'Egyptse wijzen
        Vergeefs om raad verzocht en bad;
      
      
        En uit den loop der starren het wit
        Van duister noodlot pooght te weten,
        En maakt terstond van boei en keten
        Hem los, die tot zijn onschuld zit:
      
      
        En eert zijn' duim met diamant,
        En kleed hem braaf in witte zye,
        En draagt hem op de landvooghdye,
        En zet hem aan zijn rechte hand.
      
    
  