
    
      
        Jezu, mijn allerwaardste Schat,
        Ik spel niets liever, als uw Naam;
        Ik hoor niets liever, als uw Faam;
        Ik ben al des waerelds wellust zat.
        Jezu, Gij zijt al mijn vermaak;
        Maak, dat ik gants van liefde blaak.
      
      
        Gij zijt volkomen trouw en goed:
        Dat wijst uw bitter Lijden aan,
        En al wat Gij hebt uitgestaan;
        Op dat ons misdrijf wierd geboet.
        Jezu, Gij zijt al mijn vermaak;
        Maak, dat ik gants van liefde blaak.
      
      
        Ik zucht tot U zo menigmaal;
        En zie uw komst te moed met smert:
        Kom, Jezu, kom; Gij kent mijn hert,
        En mijn gebroke Minnetaal.
        Jezu, Gij zijt al mijn vermaak;
        Maak, dat ik gants van liefde blaak.
      
    
  