
    
      
        ACh hopelose hopen,
        Mijn weke ogen, staan
        (Gelijk twee sluizen) open:
        En doen mijn brak getraan,
        Al biggelende-lopen,
        En langs des wangen gaan:
        Dat ik schier ben verzopen:
        Dopende, ik mij daar in baân.
      
      
        Wat helpt het gedurig schreien?
        Wat baat mijn droef geween?
        Wat helpt mijn nukken, greien?
        Wat baat mijn bang gesteen?
        Wat helpt mijn stadig vleien?
        Wat vord'ren mijn gebeen?
        Waar toe mijn lange beyen?
        Leyende mij in het graf, beneên.
      
      
        Waar toe is al mijn zuchten?
        Waar voor is mijn geklag?
        Waarom moet ik dus duchten?
        Dus treuren nacht en dag?
        Voor mijn boertige-kluchten,
        En jokkende gelach,
        Geniet ik deze vruchten:
        Vluchtende, ik mijn Lief na sach.
      
      
        Waarom doch wild gij vlieden,
        Het enig-bos waart in?
        Die mij het hart doet zieden,
        Doet koken, in de Min.
        Ach Nimpje! wild doch wieden
        Des wreedheid uit u zin.
        Tot vreugd van and're lieden:
        Biedende mij liefdens gewin.
      
      
        Verloren is mijn pogen,
        Mijn arbeid ook om niet:
        Mijn hoop (door vrees') vervlogen,
        Bedompeld in het verdriet:
        Dies vlied ik uit u ogen,
        Door wien mij dit geschied,
        Tot dat gij krijgt medogen:
        Hogende, die gij eerst verstiet.
      
    
  