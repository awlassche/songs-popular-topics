
    
      
        SYon waar is nu u sieraad,
        En schoon gewaad,
        Daar mee' gij placht te blencken,
        U Burgers zien heel desolaat,
        Elk in zijn staat,
        Wie heeft u dus gaan krenken,
        En u geluk, verkeert in druk,
        Is het haat, en nijt, die dus subijt
        U dezen drank komt schenken.
      
      
        Treurt ende schreyt met groot gheklach,
        En roept: o wach!
        Alle gij Christen leden,
        Om dat gij mist u Sabbatdag,
        Die men niet sach
        Van u in lang met vreden
        Vieren met vreugd, ende gheneught,
        Want elk een zucht, met vrees, en ducht,
        Wetend' nau om wat rede.
      
      
        Bij den Heer moet men zijn verschuld
        De maet vervult,
        Daarom men dus moet dwalen,
        Bidt tot den Here met geduld,
        En zoekt zijn hult,
        Of men ghenaed' mocht halen,
        Doch eerst beschreyt, met harten leit
        Uwe misdaed', bidt om genaed',
        Van al 'tgheen u mag falen.
      
      
        Elk een door-zoek zijn hart en zin,
        Hoe't staat daar in,
        Voor God die het al kan merken,
        Want wij en reppen niet een vin,
        Eynd' noch begin,
        Of hij weet al ons werken,
        Daarom met vlijt, u schuld belyt,
        En werpt u neer, voor God den Heer,
        Bidt dat hij u wil sterken.
      
      
        Met Ninive valt hem te voet,
        Met ware boet,
        Niemand ga hem verschonen,
        Buigt hart en zinnen metter spoed,
        In recht ootmoed,
        Om voor God te betonen,
        Dat het u smart, in ziel en hart,
        En zo begeert, met geest verneert,
        Dat hij bij u wil wone.
      
      
        Zo zal Sabbat en nieuwe Maan
        (Van nu voortaan)
        Weer onder u verschijnen,
        Al daar gij mede zijt belaen,
        Zal u niet schaen,
        En u druk zal verdwijnen,
        Dus met opstel, keer elk hem wel
        Tot God om raad, zo krijgt gij baat,
        En werd bevrijd van pijnen.
      
      
        Ik hoop u licht zal weer opgaan,
        Dat gij ziet staan
        Vol Heerlijkheid des Heren,
        Met liefd' en vrede aen-ghedaen,
        Op des Heren paan,
        Zo hoop ik mij te keren
        Op het rechte pad, al op die stad,
        Die is bereid, en toe-gezeid,
        Die God van harten eren.
      
      
        O Heer, wij bidden u hier mee,
        Geeft doch weer vree
        In u Heiligen Tempel,
        Is het mogelijk verhoord ons bee,
        Op dat u stee
        Haar toon als een Exempel,
        Vol schone vrucht, met goed gherucht,
        En zo uit schijn, te allen termijn,
        Met weinig vlek of rempel.
      
    
  