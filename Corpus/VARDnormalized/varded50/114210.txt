
    
      
        Enig Soon van God den Heer,
        Ons hebdy bemint te zeer,
        Ghebt voor ons genomen aan
        Het wezen van u knechten,
        Om' ons van de hel te ontslaan,
        Tot u ons op te rechten.
      
      
        'K zien bedroeft u tot de dood,
        Zeer u vanden bloede root,
        Dat gh' ebt in den hof ghesweet,
        Benaut daar boven maten,
        Doen den geest wel stond bereet,
        Maar het vlees was krank gelaten.
      
      
        Ik zien u gebonden staan,
        U de krijchslie zien ik staan,
        Met een al te wreed gemoed
        'Tvleesch rukken van de benen,
        Dat gij sijpte van het bloed,
        Wie zal dit niet bewenen?
      
      
        Ik zien u een dorne kroon,
        Daar m' u mede brengt ten toon,
        In u hoofd zeer diep gheplant,
        Dat ik het bloed zien lopen
        Op u aanschijn te allekant,
        Om ons wel dier te kopen.
      
      
        Ik zien dragen u een Kruis
        Onder een zeer kwaad gespuis,
        'K zien u verven met u bloed
        Die moeyelijcke wegen,
        Het is wel een versteend gemoed,
        Dat dit niet zal bewegen.
      
      
        'Ksien dat m' u rukt uit u kleed,
        (Tot de cruyssingh nu bereet)
        Dat was in u wonden vast,
        Die ik zien zeer weer bloeien,
        Waar op niet en werd gepast,
        Hoe zeer men die zag vloeien.
      
      
        'Ksien dat m'u op het Kruis zeer reckt,
        'Teen lid uit het ander trekt,
        En met naghels hand' en voet
        Doorslaet met wonder smerten,
        En weer stort u dierbaar bloed,
        Weeght dit versteende herten.
      
      
        An het Kruis gestorven nu
        Zien ik al te deerlijk u,
        'K zien Longinus u de zij
        Daar met zijn sperr' doorsteken,
        Waar uit bloed en water hij
        Trok, als ghescheyde beken.
      
      
        Brengt ons, Heer, tot 'hoochste goed
        Door het vergieten van u bloed,
        Laat dat dalen op ons hert,
        Print daar in u vijf wonden,
        doet ons voelen all' u smert,
        Geleden voor ons zonden.
      
    
  