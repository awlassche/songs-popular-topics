
    
      
        De vogeltjes, die vroeg zo zongen,
        Hen eet de kat wel op den dag.
        Dus eindigt lachen in geklag
        Bij menig, die zo dertel sprongen,
      
      
        Des morgens zal wel blijdschap wezen.
        De zon vertoond een zoet gelaat;
        Maar eer die des avonds onder gaat,
        Komt dikwijls kwaad, het geen zij niet vrezen.
      
      
        Draagt iemand zich als uitgelaten
        Door zot gelach, en dertelheid:
        Dan is de tijd, waar in hij schreit,
        Hem naast, hoe zeker zij ook zaten.
      
      
        O wee! die lacht: want gij zult wenen,
        Wel hier; maar meer in hellepyn,
        Daar nimmer weer gelach zal zijn,
        En blijdschap eeuwig is verdwenen.
      
      
        Maar o die hier met traanen zaayen,
        Daar volgt een tijd, als God die al
        Eens van uwe ogen wissen zal,
        En gij met vreugd zult vruchten maayen.
      
      
        Doch wilt gij u te recht verblijden,
        Verheugt u altoos in den Heer:
        Die blijdschap eindigt nimmermeer,
        Maar is volmaakt na deze tijden.
      
    
  