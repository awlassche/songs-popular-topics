
    
      
        Ik heb den Heer tot Harder, en Behoeder:
        Hierom ontbreekt mijn ziel geen nodig voeder.
        Hij leid, en voed mij op begraasde streken.
        Hij laaft mijn dorst aan stille water-beken.
        Hij voert m’in het spoor van deugd, tot ziel-verkwikking,
        Tot eer zijns naams. O wijze Godes schikking!
      
      
        Dit geeft mij moed, van nooit zijn hulp te derven;
        Al was ik ook in het grootst gevaar van sterven.
        Des hoef, noch zal ik voor geen onheil vrezen:
        Nu Gij, mijn God, wilt aan mijn zijde wezen;
        En met uw staf, als Harder, mij bewaken.
        O wat een troost! geen wolf kan mij genaken.
      
      
        Mijn tafel discht Gij op vol lekkernijen;
        Zelfs in het gericht van mijne we’erpartyen.
        Gij zalft mijn hoofd: en vuld met wijn mijn beker.
        Dies ik vol hoop, dat all’ uw heil mij zeker
        Steeds volgen zal, wil in het huis des Heren,
        En in zijn dienst altijd bij hem verkeren.
      
    
  