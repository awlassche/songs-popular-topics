
    
      
        Vluchtige Nymph waar heen zo snel?
        Galathea wacht u wel,
        Dat u vlechten // niet en hechten,
        Met haar opghesnoerde goud,
        Onder de takken van dit hout.
      
      
        Wackere Nymphe, wendt, en ziet
        Eens te deeg van wie gij vliet,
        Sneller dan de // harten, van de
        Honden die'r met open keel,
        Volleghen tot haar achterdeel.
      
      
        Immer en volghe' ik u niet na,
        Met begheerte van u sa;
        Maar van zinne, om u Minne
        Te verwerven, voor de mijn.
        Acht gij dat groot verlies te zijn?
      
      
        Nymphe gij vlucht al even stuyrs,
        En ik heb de borst vol vuyrs.
        Met een kusge // wilje blusje
        Dat ten deel, en wordt bedanckt.
        Gheefje dan meer als gij ontfanckt?
      
      
        Wildy mij niet des jonste doen?
        Lijdt dan dat ik u slechs zoen
        Voor u lippen // gij gaat glippen,
        Denckend', ik sou, hier ter stee,
        Kussen u hals en oochjens mee.
      
      
        Mogelijk kuste' ik wel van als,
        Oochgens, Lipgens, witten hals,
        En niet tragher // noch wat lager,
        Iet wat poeselachtichs; dan
        Dertele dier verloorg'er an?
      
      
        Alle mijn lust en boeverij
        Galathea dat zijt gij.
        Komt wat nader // want wat spader,
        Als de Jongheid neemt zijn keer,
        Zal het u zo wel niet passen meer.
      
    
  