
    
      
        Hoort, volken, hoort, neemt mijne lering aan,
        Ontsluit uw hart en oren, wilt verstaan
        Gij alle die den wereldkloot bewoond,
        Zowel die u gering als groot vertoond,
        Te zamen rik en arm. 'k zal mijnen mond
        Nu openen, en wysheit uit den grond
        Mijns harten, vol verstands aan u verhaalen,
        Om door een spreuk iets leerzaams af te maalen.
      
      
        'k Zal op de harp mijn diepverborge reen
        Ontsluiten; komt al tezamen dan bijeen.
        Waarom zoude ik, ten dage van het kwaad,
        Als het boze volk mij op de hielen gaat,
        En mij omringt, iet vrezen? want die het goed
        Hier stellen ten betrouwen van het gemoed,
        En trotselijk op hunnen rijkdom roemen,
        Zijn niets voor God te tellen noch te noemen.
      
      
        Niet een van hen kan zijnen broeder ooit
        Verlossen, als hij hier wordt uitgerooit.
        Hij kan het rantsoen aan God niet geven, (want
        De ziel is al te kostelyken pand,
        Haar lossing houdt in eeuwigheden op)
        Dat hij hier, zelf ver boven des levens top,
        Geduriglijk zou leven, en het verderven
        Niet zien; daar hij de wijzen ook ziet sterven:
      
      
        Dat onvernuft hier omkomt met den dwaas,
        Die het goed, (een niet, en enkel windtgeblaas)
        Aan anderen moet laaten met verdriet.
        Hun binnenste beseft toch anders niet
        Dan dat hun pracht zal eeuwiglijk bestaan,
        Hun huizen en paleizen nooit vergaan,
        Maar duurzaam zijn tot alle nageslachten:
        Zij doen hun' naam door dien der landen achten.
      
      
        De mens nochtans, hoe hoog in waarde, blijft
        Hier niet: zijn glans en heerlykheit beklyft
        Zoo weinig als de beesten, die vergaan.
        Hun dwaaze weg is ydelheit en waan:
        Nochtans behaagt dat woord hun nageslacht.
        Men zet ze in het graf als schaapen, ongeacht,
        Wanneer de dood hen tezamen af komt weiden:
        Dus moeten zij van het goed en alles scheiden.
      
      
        D'oprechten wordt dan in dien morgenstond
        De heerschappij ook over hen gegont:
        En het graf zal hun gedaante, sterkte en rots
        Verslijten, uit zijn woning, hoog en trots.
        Maar God verlost mijn ziele van het geweld
        Des grafs, schoon hier voor enen tyt geveld:
        Want hij zal mij in heerlykheit verheffen;
        Zodat des doods schicht en vloek mij nimmer treffen.
      
      
        Vreest dan niet als een man tot rijkdom komt,
        Zodat zijn huis op ere en grootheit bromt;
        Want hij neemt in zijn sterven gans niet mee.
        Schoon hij zijn ziel in het leven stille vreê
        Belooft, zijn eer daalt hem niet na in het graf.
        En of zij schoon, met woorden vals en laf,
        U, omdat gij u zelven goedtdoet, loven,
        Zult ge echter u van alles zien beroven.
      
      
        Want, wat gij ook op aarde hebt gedacht,
        Uw ziel komt bij haar vaderen geslacht;
        Zij zullen het licht in eeuwigheit niet zien.
        De mens zal nooit het bederf zijns naams ontvliên,
        Hoe zeer verwaand, hoe waard, hoe hoog geërt,
        Als hij verstand en redenslicht ontbeert;
        Maar wordt gelijk de redenlooze beesten,
        Die gans vergaan, de minsten met de mesten.
      
    
  