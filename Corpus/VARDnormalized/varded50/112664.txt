
    
      
        'k SPotte laastmaal met uw oogjes,
        Lief Taleta; maar ik zie,
        Dat die Goddelijke boogjes
        Wreken als de Honingbie
        Die wanneer men zijne raaten
        Al te roek'loos open doet,
        Straks zijn angel uit zal laten
        En vergiftigen ons bloed.
      
      
        Dat, gewend te gaan en keren
        Door de sluisjes van ons hart,
        Daar de hette doet vermeren
        Door zijn aangeteegen smart.
        Even ging het met de vonkjes,
        Zo veel pyltjes van den boog,
        Afgeschooten door de lonkjes
        Van uw alverwinnend' oog.
      
      
        'k Dorst die tarten, 'k dorst die vergen
        Al haar kracht op mij te slaan.
        Maar helaas! die Goden tergen,
        Treft haar wisse wraaklust aan.
        Uit uw gitjes, uit uw Zonnen,
        Oogjes zijn het immers niet
        Die mijn hart verwinnen konnen,
        Vliegt de schigt die mij doorschiet.
      
      
        Iets geheims kwam uit de kringen
        Van uw elpen Hemelzaal
        In mijn leerzame oogjes dringen,
        Sneller als een blixemstraal:
        Dat zig mengde met de vliesjes
        Van mijn teder oogenligt,
        En mijn hart voor duizend spiesjes
        Tot een boel heeft opgerigt.
      
      
        Maar o! schone, die de partjes
        Navolgt van de Honingbie,
        In het kwetsen onzer hartjes,
        Wilt gij nu ook wel, als die,
        Met den Nectar uwer lipjes
        Iets verzagten van mijn smart,
        'k Schenk u voor die lieve tipjes
        Een getrouw en rustig hart.
      
    
  