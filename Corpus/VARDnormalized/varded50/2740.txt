
    
      
        O Herder trouw', wiens wakker ogen,
        Rontsom de weide wereld gaan,
        Wiens hoofd tot slaap nooit werd gebogen,
        Een Aard-worm komt u spreken aan:
        Och! wie ben ik dat ik soud' spreken
        Met God? ik ben doch aard en stof,
        Ziet niet o Heer op mijn gebreken,
        Maar neemt in dank mijns herten lof.
      
      
        Mijn hert heeft lust om u te loven,
        Dies ook mijn mond zich open maakt,
        Om dat gij dezen nacht van boven,
        Voor mij zo trouw'lijck hebt gewaeckt,
        Gij hebt gewaeckt, ik heb geslapen,
        Hoe wel den Leeuw rontsom mij gaat,
        Ik weet hij kan mij niet betrapen,
        Als gij voor mij op Schildwacht staat.
      
      
        Voor ziekten die in het duister sluipen,
        Heeft mij bewaard u sterke hand,
        En voor des Jagers loos bekruipen,
        Die mij veel duizend netten spant,
        Mijn arme ziel waar lang verslonden,
        Mijn lichaam waar in het stof geleid,
        Zo mij u hulp niet waar gezonden
        U vleug'len over mij gespreyt.
      
      
        Ik leev' alleen door u genade,
        Die alle morgen mij verblijd:
        O God wat is de mens de made,
        Dat gij hem zo genadig zijt?
        De duister nacht die is geweken,
        Den lichten dag verschenen is,
        Wilt door u macht o Heer verbreken,
        De grote macht der duisternis.
      
      
        U gulden zon is op-geresen,
        Waar door de wereld werd verlicht.
        Laat ook mijn ziel verlichtet wezen,
        Met stralen van u aen-gesicht.
        U aen-schijn is mijn Zon, mijn leven,
        Wilt dat voor mij verbergen niet,
        Mijn hert kan niet dan slaan en beven,
        Wanneer het maar denkt om zulk verdriet.
      
      
        Heer wilt mij met uwe ogen geleiden,
        En met uwe hand mij stieren voort,
        Laat uwen Geest niet van mij scheiden,
        Ontreckt mij niet uwe Heilig Woord,
        Geeft dat ik ga als in den dage,
        Als staend' altijd in u gezicht,
        Op dat naar u goed wel-behage,
        Mijn doen en laten zij gericht.
      
      
        Geleid mij voort op al mijn wegen,
        Die ik op aarden wand'len zal,
        Verblijd mij doch met uwen zegen
        In dit ellendig tranen dal:
        Heer wilt mij uwen Trooster geven,
        Bedekt mij voor des Duivels schicht,
        En laat mij na dit droevig leven
        Met u bewonen het eeuwig licht.
      
    
  