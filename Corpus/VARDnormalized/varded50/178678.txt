
    
      
        O God, waarom verstootge in eeuwigheit?
        Waarom zou het vier van uwe gramschap roken?
        En tegen ons zoo fel zijn aangestoken;
        Daar gij ons als uw schapen voedt en weidt?
      
      
        Gedenk aan uw vergadering, die gij
        Van outs hebt tot uwe erfenis verkoren,
        En ook verlost, door het heil van u beschoren;
        aan Sions berg, uw woninge en voogdij.
      
      
        Tree toe, o Heer, hef uwe voeten op,
        Om d'eeuwige verwoestinge te wreken:
        De boosheit van den vijand is gebleken
        Aan het heiligdom, verwoest van grond tot top.
      
      
        Uw meêrparty heeft woedende gebrult
        In het midden zelf van uw vergaderplaatzen,
        Waarin men hoort de galmen wederkaatzen:
        En het heilig huis met bloed en moord vervult.
      
      
        Zij hebben ook hun tekenen gesteld
        Tot tekenen, d'ontrolde krygsbanieren.
        Een ieder werd bekent, bij het woedend tieren,
        Als een die dicht geboomte in bossen veld.
      
      
        Dus hebben zij ook bylen aangebragt,
        En het heerlijk werk, zoo kunstig uitgesneeden,
        Met mokers en houweelen uit zijn leden
        Gesmeeten, en vergruist met grote kracht.
      
      
        Zij hebben, Heer, uw heiligdom in het vier
        Gezet, dat flux de woning heeft verslonden
        Van uwen naam, ontheiligt en geschonden
        Ter aarde toe, door krijgs en moordgetier.
      
      
        Zij hebben in hun harten stout gezegd:
        Komt, laat ons hun gezamentlyk beroven;
        Zij zijn ook op de plaatsen aangestoven
        Van Godsvrucht, die in koolen zijn gelegd.
      
      
        Wij zien, o Heer, thans onze tekens niet:
        Ook is 'er geen Profeet meer in den lande,
        En niemand weet hoe lang de smaat en schande
        Zal duuren in dit dodelijk verdriet.
      
      
        Hoe lange, o God, zult gij het smaaden zien
        Van uw partij ? zultge eeuwiglijk het honen
        En lasteren van uwen naam verschonen
        Door des vijands rot; en zal het uw wraak ontvliên ?
      
      
        Waarom trekt gij uw hand, uw rechte hand,
        Zoo van ons af, daarge ons mee plag te hoeden ?
        Trekze uit, en maak een end van des vijands woeden;
        Vertoon uw kracht tot redding van uw land.
      
      
        God echter is mijn Koning van outs af,
        Die, door zijn gunst, in het midden op der aarde,
        Verlossingen, oneindelijk van waarde,
        Te wege brengt, en werkt, tot des vijands straf.
      
      
        Gij hebt door uwe sterkte zelf de zee
        Gespleeten, en de koppen van de draaken
        Verbroken in de watren; bij het genaaken
        Van het heir door u geleidt naar d'overree.
      
      
        Toen hebt gij ook des Leviathans kop
        Verplettert: gij hebt hem tot spijs gegeven
        Den dieren die in dorre plaatsen leven,
        Tot vullinge van hunne maage en krop.
      
      
        Gij hebt de rots tot ene bron gekloft
        En beek; als gij de sterke landtrivieren
        Hebt uitgedroogt voor Isrels krygsbanieren,
        Waardoor de moed der volken werd gedooft.
      
      
        Aan u behoort de dag en ook de nacht;
        Gij hebt de Zon bereidt, met Maane en Starren,
        Die nimmer in haare ordening verwarren.
        Gij zet ook d'aard' haar paalen door uw magt.
      
      
        De zomer en de winter zijn uw werk.
        Gedenk hier aan, de vijand heeft den Here
        Gesmaadt, en zelf een dwaas geslacht uwe ere
        En groten naam gelasterd, stout en sterk.
      
      
        Geef toch de ziel van uwe tortelduif
        Niet over aan het geweld der wilde dieren.
        Vergeet hun niet die uwe wetten vieren;
        Redt uwen hoop uit des vijands havikskluif.
      
      
        Aanschouw het verbond dat gij hebt opgerecht,
        Dewijl des lands verre en diepverborgen hoeken
        Zijn woningen van roverij en vloeken,
        En boos geweld, door list aaneen gehecht.
      
      
        Laat hem, die hier in onderdrukking leeft,
        Toch nimmermeer met schaamte wederkeren:
        Laat hen die hier den overvloed ontberen,
        U prijzen, als den God die alles geeft.
      
      
        Sta op, o God, twist uwe twistzaak dan,
        Gedenk den smaad dienge u ziet wedervaaren
        Van dwazen, die uw woord noch wetten spaaren,
        Den gansen dag, en brek hun eedgespan.
      
      
        Vergeet niet al het geroep van uw partij.
        het Getier van hen, in moedwil opgereezen
        Trots tegen u, neemt toe en is te vrezen:
        Toon dan uw hulpe, o Heer, aan onze zij.
      
    
  