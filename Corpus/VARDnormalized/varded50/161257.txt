
    
      
        Mijn hert is vol van vreugd,
        Mijn tong die is verheugt,
        En zingt een Lied vol van geneught,
        Ter eren van den Koninck fijn
        Zo wil ik heden vrolijk zijn.
      
      
        Gij schoonste die men vint,
        Die ieder een bemint,
        Met kracht nu op u zijde bint
        U zweert, welk is u een sieraad,
        Van uwe Koninklijke staat.
      
      
        Klimt op u wagen hoog,
        Met wapens, pijl en boog,
        Want ziet gij hebt u vriend'lijck ooch
        Gewend tot Liefd' en trou eenpaar,
        Daar door zo doet gij dingen zwaar.
      
      
        U stoel staat eeuwig vast,
        Gij lijt geen overlast,
        Elk een gehoorzaam op u past,
        De Scepter van u Majesteit
        Is oorsaeck van gerechtigheid.
      
      
        Gij haat het boze kwaad,
        Van kruid rieckt u gewaad,
        Wanneer gij uit u kamer gaat,
        De Bruyt staat u ter rechterhand,
        Met goud versierd in hare stand.
      
      
        Hoort Dochters die daar zijt
        De schoonste van ons tijd,
        Verheugt u nu, en weest verblijd,
        Vergeet u volk nu in het gemeen,
        En ook u vaders huis met een.
      
      
        Want onze Koninck fijn
        Heeft in u zoet aanschijn
        Een wel-gevallen en wil zijn
        U Vorst, en Heer van nu voortaan,
        Gij zult hem bidden onderdaan.
      
      
        Zeer kostelijk gekleed,
        Met gulden stukken breet,
        Werd des Konincx dochter uytgereet,
        Met al haar staat jonkvrouwen fijn
        Zo zal zij uit-geleidet zijn.
      
      
        Met vreugd zullen zij schoon
        Den Koninck in persoon
        Zien zitten in zijn hoge troon,
        En vrij van leed en droefheid zijn,
        En leven vrolijk zonder pijn.
      
      
        Daeromme niet en klaeght,
        Dat gij u vriend en Maagd
        Verlaten moet, na niemand vraagt,
        Want door dit Houw'lijck groot geacht,
        Werd gij tot eer en staat gebracht.
      
      
        Gij zult met kinders zoet,
        Zeer veel in overvloed
        Gezegend zijn, want God zulks doet.
        Ik wil u loven zeer verblijd,
        En danken uwen naam altijd.
      
    
  