
    
      
        Ik bid u Hemelse Vader mijn,
        Wilt mijn gebedt ontvangen,
        Wilt mijner doch genadig zijn
        Al door de goedheid dijn,
        Toont mij u klaar aanschijn,
        Na u staat mijn verlangen.
      
      
        Mijn zonden, o Heer, berouwen mij zeer:
        Och wiltse mij vergeven,
        En vernieut mij noch altijd meer,
        Dat ik mij heel omkeer,
        Dat waar wel mijn begeer,
        Na uwe woord te leven.
      
      
        Maakt mij doch weerdig, o Heer jent,
        Een steen tot uwen Tempel,
        Ghefondeert op het fondament,
        Christum u Soon bekent,
        Dien gij hier hebt ghesent,
        Ons tot een exempel.
      
      
        Den weg die hij is voorghegaen,
        Dit valt mijn vlees zeer bange,
        Dus wilt mij Heer altijd bijstaan,
        In genen noot versmaen,
        Houdt mij op de rechte baan,
        Dat bid ik u door sanghe.
      
      
        Komt mij te hulpe o Vader goed,
        Wilt mijn geloof vermeren,
        Een bloeyende rank uws Wijnstoks zoet
        Maakt mij al metter spoed,
        Die na u wille doet,
        Dat is al mijn begeren.
      
      
        Wilt mij hier ook maken bekwaam,
        O Here der heirscharen,
        Een lid te zijn aan u lichaam,
        Gij dat hoofd, zo ik raam,
        Door u heilige naam
        Wilt mij van het kwaad bewaren.
      
      
        In zonden ben ik ontvangen hier,
        End' ook daar in geboren,
        Mijn boze vlees en heeft gheen tier,
        Het houdt geern zijn manier,
        Helpt mij dat ik het bestier,
        Of het is met mij verloren
      
      
        O Heer, nu wilt mij geven raad,
        Wat zal ik doch beginnen?
        Mijn vlees is genegen tot kwaad,
        De geest dat wederstaat,
        Ik roep tot u om baat,
        Dat ik het mocht overwinnen.
      
      
        Weest niet verslagen, leden teer,
        Ik zal u haast ontladen,
        Al stelt hem u vlees zeer hart te weer,
        Drucket doch altijd neer,
        En schickt u na mijn leer,
        Ik zal u niet versmaden.
      
      
        Van het vlees u niet verwinnen laat,
        Nu, noch tot genen tijden,
        Ik zal u haast komen te baat,
        Mijn woord stelt u de maet,
        Besiet wat daar in staat,
        Dat zal u doen verblijden.
      
      
        Merkt wat haar werd belooft gewis,
        Die hier het vlees overwinnen,
        Zij zullen ontfaen de kroon gheris,
        Dus weest blijde en fris,
        Daar vreugd zonder eynd' is
        Die gheen mens en kan verzinnen.
      
      
        Dus strijdt volheerdigh tot der dood,
        Ik zal u niet verlaten,
        Maar helpen u uit aller noot,
        Wt rechter liefden bloot,
        Door barmhertigheid groot,
        Wilt dit in u herte vaten.
      
      
        Ik zal cieren met kleeders wit,
        Die hier volherdigh strijden,
        Dus door het geloof waakt ende bidt,
        V zal gebeuren dit,
        Dat gij op mijn stoel zit,
        Zonder einde noch tijden.
      
      
        Troost u met dees' beloften rein,
        O gij mijn uitverkoren,
        Mijn goed zal u worden gemeyn,
        En acht doch dit niet klein,
        In mijn rijke certein,
        Daar zult gij vreugd oorbooren.
      
      
        Die dit liedeken heeft gesteld.
        Ende eerstmaal ging dichten,
        Wordt van zijn vlees seere gekweld,
        Den geest doet het ook geweld
        Zijn lust ter nedervelt,
        O Heer, door u verlichten.
      
    
  