
    
      
        Sing nu, mijn ziel, des Heren lof, en prijs.
        O Heer, mijn God, gij zijt zeer groot, en wijs,
        Gij zit bekleed, van boven, tot beneden,
        Met majesteit, ontzag, en heerlikheeden.
        De Heer bedekt, voor des werelds aangesigt,
        Als met een kleed, zich met het sienbaar licht.
        De hemelen, waar uit de starren schynen,
        Die rekt hij uit, als blaauwe tentgordynen.
      
      
        Hij soldert, op het waaterryke zwerk,
        De saalen van syn luchtig opperwerk.
        Hij stelt den drift der wolken tot syn waagen,
        En rydt daar op alom, na syn behaagen,
        Hij wandelt op de vleugels van den wind.
        Syn engelen, die maakt hij zoo gezwind,
        Als winden zijn, syn dienaars, en trouwanten,
        Als vlammig vier, zo snel, als syn gezanten.
      
      
        Hij heeft den kloot des aardrijks, in het rond,
        Op het middelst van syn grondvest vast gegrond,
        Hij wankelt nooit, als met geen last verlegen,
        Van eeuw, tot eeuw, zal hij zich niet bewegen.
        Gij had hem met des afgronds plas bedekt,
        Als met een kleed daar over uitgestrekt,
        Het waater stond, als noch niet in haar kolken,
        Ver boven het hoofd der bergen, aan de wolken.
      
      
        Gij keeft maar eens, uw schelden kreeg gehoor,
        Al het waater vlood, en liep zeer haastig door,
        Het zonk daar heen, in diepten afgezonderd,
        Zo draa uw stem daar over had gedondert.
        Zo rees het gebergt, dat doe syn hoogten kreeg,
        Zo daalden al de daalen naa om leeg,
        Elk nam syn stee ter plaats die gij bereidt had,
        Welks vasten grond uw hand voor hun geleit had.
      
      
        Gij stelde voor dien wilden waatervloed
        Een paale, die hij niet voorbijgaan moet,
        Dies hij syn plas niet wijder uit kan strekken,
        Om weergekeert het aardrijk t'ooverdekken.
        De Heer, die stort, en zendt, door dal, aan dal,
        Fonteinen uit, derwelker waaterval,
        In menig beek, door het schuin gebergt, aan het daalen,
        Met luid geruis, gaat wandelen, en dwaalen.
      
      
        Ook is het goed, dat hij daar waater schenkt,
        Al het Veld gediert werd van haar stroom gedrenkt.
        Het breekt den derst der ezels in de wouden,
        Zij weten zich daar mede t'onderhouden.
        Het voogelheir, dat langs den hemel sweeft,
        En haare stem van tussen takken geeft,
        Wanneer het op de bomen zit gestreeken,
        Bewoond het groen, ontrent die varssche beken.
      
      
        Hij drenkt het land der bergen, als het hygt,
        Met nat, dat uit syn oppersaalen sygt.
        Het aardrijk werd versaadigt, en gezegend,
        Met goede vrucht, als het uit syn werken regent.
        Zo maakt hij het gras, dat voor de beesten spruit.
        Zo krijgt de mens, die het land bouwt, dienstig kruid.
        Zo doet hij het brood van uit der aarde komen.
        Zo zegent hij den wijngaard aan de bomen.
      
      
        Zo schenkt hij wijn, die des mensen hart verheugt,
        En het aansigt meer doet blinken, door syn deugd,
        Dan oli doet. Zo geeft hij brood te nutten,
        Om des mensen hart, voor zwijmen, t'onderstutten.
        Het wild geboomt des Heren, mee verzaad,
        Groeit, zonder dat de mens het gaade slaat,
        Zo groeien ook syn eige hands plantsoenen,
        De cederen, die op den Liban groenen.
      
      
        Daar nestelen de voogelkens met lust,
        Want ieder broed syn eikens daar gerust.
        Daar ziet men hoe, op het hoogst der denneboomen,
        Den oojevaar syn woonhuis heeft genomen.
        Ook heeft hij voor den steenbok, en de geit,
        Het hoog gebergt, dat stenig is, bereidt.
        De steenrots strekt, met ingeschaape kuilen,
        Een goed vertrek, waar in het konijn kan schuilen.
      
      
        Hij maakte het licht, syn wisselbaare maan
        Leert, hoe de tijd gezet zij, ons verstaan.
        Syn zonne weet, des morgens opgereesen,
        Wanneer, en waar, haar ondergang zal wezen.
        Gij, Heer, beschikt, als zij den dag volbragt,
        De duisternis en het werd volkomen nacht.
        Dan roert zich het woud, van wat er lag verscholen,
        Al het wild gediert treedt veilig uit syn hoolen.
      
      
        De jonge leeuw doorwandelt dan het loof,
        En briercht, als dol van honger, om een roof,
        Hij swerft benaauwt, en kykt na alle hoeken,
        Om zijne spijs, van God verwacht, te zoeken.
        Maar gaat de zon weer op, met haar gety,
        Het wild vergaard, en maakt zich aan een zij,
        Elk vindt syn hol, in struiken, kruid, en heggen,
        En blijft daar in, bij daage, neederleggen.
      
      
        Dan gaat de mens vrij uit syn huis, met lust,
        En doet syn werk, den gansen dag gerust,
        Dan arbeidt hij, op akkers, en aan bomen,
        Tot hij vermoeit den aavond op ziet komen.
        Hoe groot, o Heer, is het werk van uwe hand!
        Gij maakte het al, met wysheit, en verstand.
        Het aardrijk is, van voortgebragte dingen,
        Alom vol goeds, door uwe zegeningen.
      
      
        Des grote zee, welks wijde wildernis
        Zeer ruim, en lang, aan beide zijden is,
        Daar krielt het in van wriemelende dieren,
        Die klein, en groot, doorgaans ontellik zwieren.
        Daar wandelen de schepen onbevreest,
        Daar swemt, en swerft de wallevisch, dat beest,
        Van u gemaakt, om daar in voort te telen,
        En, naa syn lust, in haaren plas, te spelen.
      
      
        Al wat er leeft, in waater, en op land,
        Wacht, met verlang, als het hongert, naa uw hand,
        Op datge het, tot behoudenis van het leven,
        Te zijner tijd, syn eige spijs zoud geven.
        Geeft gij hun iet, zij gaaren het welgemoed.
        Als gij uw hand milddaadig open doet,
        Werd ieder dier met voedsel begenaadigt,
        En, naa syn smaak, met nodig goed versaadigt.
      
      
        Verbergt gij u, zij schrikken altemaal,
        Om het missen van uw aansigts goed onthaal.
        Ontneemtge hun den flaauwen geest, zij sterven,
        En keren tot hun aardstof, door het verderven.
        Maar lendge weer uw aadembaaren Geest,
        Die schept een volk, gelijk zij zijn geweest,
        Ging het oude heen, men ziet, voor die verdwenen,
        Het aardrijk met een nieuw gelaat verschenen.
      
      
        Men roeme dan des Heren heerlikheit,
        Syn ere zij, van eeuw, tot eeuw, verbreidt.
        De Heer verblydt zich over zijne werken,
        En laat syn magt, en wijze goedheit merken.
        Want anders schouwt hij toornig het aardrijk aan,
        Het beeft verschrikt, als of het zou vergaan.
        Roert hij maar eens, met ene van syn handen,
        De bergen aan, zij roken straks, en branden.
      
      
        Voor mij, ik loof den Here, met gezang,
        En zal dat doen mijn gansche leven lang.
        Ik zal mijn God, met psalmgezang, verhogen,
        Terwijl ik ben, en zulks noch zal vermogen.
        Al wat ik ooit van hem bedenken zal,
        Zal lieflik zijn, en naa syn welgeval.
        Dies zal mijn hart zich in den Heer verblijden,
        Terwijl syn zwaard de zondaars af zal snijden.
      
    
  