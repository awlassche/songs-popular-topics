
    
      
        BArst bange zuchten, nu uit mijn longhen,
        Om dat ik heb gedood mijn Bruid,
        Waar zal ik vluchten? ik wordt besprongen,
        Van droevigheyt mijn hert schier sluit,
        Als ik bedenk het geen ik heb bedreven,
        Aan mijn lieve leven, die ik heb gedood,
        O Donder-god, wilt mij de daad vergeven,
        Ik zal doen sneven voor het Altaar groot,
        Veel wilt gediert, wiens roockend' ingewand
        Ik branden zal u tot een offerhandt.
      
      
        Most gij Goddinne zo fel u storen
        Mits ik u Godheid heb ontseyt,
        Mijn trouwe minne, dien ik gezworen
        Had mijn beminde, die hier lei
        Sieloos, eilaas, door uwe snoode logen,
        Waar door bedrogen was mijn tweede ziel,
        Want gij in schijn Leucippes haar voor ogen
        Vals ging overtogen, hoe ik mij onthiel
        In het dichte Bos, alwaar ik mijne lust
        Zo gij haar zeid, door Nymphjes had geblust.
      
      
        Zo haast de bode van Phoebi wagen
        Hief het blinckend' hoofd uit Iovis tent,
        Heb ik gevloden met groot behagen
        Na het woeste wout, als ik gewend
        Was steeds te doen, om het schuwe wilt te jagen.
        In de loose lagen, want Diaen gebiedt
        Dat men het gediert wel vrijelijk mag plagen,
        En mede dragen al het geen men ziet,
        Ik liep het na, zo lang tot mij de Zon
        Zo zeer bescheen, dat ik niet meer en kon.
      
      
        Doen ging ik rusten bij enen Linde,
        Mijn afgejaeghd' en makke leen,
        Och of ik kuste nu mijn beminde
        Aura: want zij en anders geen
        Kan mij alhier in het groene gras vermaken.
        Met haar lieve kaken, die ik zeer begeer,
        Komt waarde Nymph, goddinne wilt genaken,
        Die gij ziet blaken eer dat ik verteer,
        Kom Aura kom, mijn enichste vermaak,
        Zijt Gij mijn lief waar ik zo zeer na Haak.
      
      
        Ik deze dingen had nau gesproken,
        Of mijn beminde die daar lag
        scheen het lof te dringen, en is gebroken
        Stil door het elst, op dat zij zag
        Of Cephalus met andere boeleerde.
        En haar bed onteerde dies Het dunne blad
        Door haar gewoel heel lichtelijk om keerde,
        En Hem verneerde, doen heb ik gevat
        Mijn pijl, en boog ik meend daar was gediert,
        En heb mijn vrouw de punt in het hert gestiert.
      
    
  