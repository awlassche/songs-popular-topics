
    
      
        Het best op aerd' is een gerust gemoed,
        Dat steeds de pligt van alle deugde voed
        En nooit ontrust werd door geen laster monde,
        maar als een rots onwrikbaar werd bevonden
        Jn weerwil van de wereld schoon die woed,
        Het best op aerd', is een gerust gemoed.
      
      
        Jk laat de kroon en Scepter die ze draagt,
        En laat het Goud voor die het Goud behaagt
        En laat het die het lust zig in de wellust baden,
        Een aardse Ziel kan zig dog niet verzaden,
        Schoon dat hij daar, gelijk een mol in wroet
        Het best op aerd', is een gerust gemoed.
      
      
        O Goon wie had het ooit van haar gelooft
        Dat zo de liefde bij haar was verdooft,
        Ten eenemael geheel en al verdurven,
        Ei zeg mij dog waar mee heb ik het verkurven
        Mijn waarde lief; en opperste mijn vermaak,
        Gij zijt de geen die het binnenst van mijn draeg.
      
      
        De valse tonge geeft dog geen gehoor,
        Jk zweer u dat gij zijt die ik verkoor,
        Om hier op aerd' met u in vreugd te leven,
        Geef mijn u hert ik zal u het mijne geven,
        Want ik verga gelijk de sneeuw op het veld,
        Ten zij dat gij mijn door u min hersteld.
      
      
        Maar zeg mijn dog wat zal het wezen dan,
        Als gij regeerd als een wreede Tyran,
        En lagt met al mijn tranen en gebeden,
        Heb ik ten volle dan nog niet geleden,
        Zo bid ik u dat gij mijn vonnis maakt,
        Waar door dat ik uit al mijn droefheid raak.
      
      
        Bekoorlijk Beeld beheerster van mijn ziel,
        Die ik het eerst in mijne Boezem hiel,
        Door het vriendelijk opslag van uwe ogen,
        Doe riep ik uit: o! ogen vol vermogen,
        Die mijne Ziel zo deerlijk heeft doorwond,
        zijt gij niet wreed zo maakt mijn weer gezond.
      
      
        Jk laat de wijn voor die God Bacchus mint,
        En in zijn sap een smakelijk voedsel vind
        Jk laat zig die wil in de Wijn haar baden,
        De zoete min die kan mijn meer verzaden,
        En voert ons ziel, vol vreugd ten Hemel in,
        Niet is op aerd', of het leeft door liefd' en min.
      
    
  