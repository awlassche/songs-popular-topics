
    
      
        Mijn ziel, laat alle droefheit varen,
        Huwt zangen aan de klank van snaren,
        Om zo de blonde Schuim-goddin,
        De queekster van uw lukkig minnen,
        Een Goden lof-zang te beginnen,
        Tot dankbaarheit van weder-min.
      
      
        Terwijl de Min-god, op den drempel
        Van zin Vrouw Moeders gulde Tempel,
        Gereed staat met een wierook-vat,
        Bekranst met rozen en lauwrieren,
        Om een verwinnaars feest te vieren,
        Hoe zeer Diana pruilt en prat.
      
      
        God Hymens fakkels zijn ontsteken,
        Ze doen de dikke wolkken breken,
        En lichten Juno van 'er Troon.
        Ei! zie, hoe heerlik dat ze dalen;
        Wie kan de glans van zulke stralen
        Verdragen? o gij Minne-go√¥n!
      
      
        Ik zal; maar hoe! wat des dit, mijn ziele
        Zult gij voor vreemde Goden knielen,
        Die niet zijn dan een yd'le waan,
        En in de open lucht verwijnen,
        Wanneer een sterker glans komt schijnen?
        Waar voor de zon moet onder gaan.
      
      
        Neen, stel u vaardig om te loven
        Een God, een Schepper die van boven
        Tot in den diepsten afgrond ziet,
        Die is de oorzaak van uw minne,
        Die brogt te weeg dat ziel en zinne
        Van twee, nu een, verschelen niet.
      
      
        Kniel dan met veel eerbiedigheden,
        En offer wierook van gebeden
        Voor het heilig Altaar van zijn Naam,
        Zo zal zijn zegen nederdalen,
        En ons vereende twee bestralen
        Met vreugde zoet en aangenaam.
      
    
  