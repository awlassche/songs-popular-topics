
    
      
        LOo, gij moet ook in den rang
        Van mijn Zang,
        Daar ik onze Kerspels luiden,
        Elk bijzonder in haar hoek,
        Mee bezoek,
        Oost, en West, en Noord, en Zuiden.
      
      
        Uw genegentheit tot mij
        Maakt mij blij,
        En ik wens, dat gij mogt weten,
        Hoe 'k uit ware liefde zucht
        Na het gehucht,
        Daar gij zijt zo klein gezeten.
      
      
        Zijt gij klein en slecht in het oog:
        'k Acht u hoog
        En kan mij met u vermaken,
        Meer dan daar de wereld pronkt,
        Lacht en lonkt,
        Met een schijn van grote zaken.
      
      
        het Is in waarheit al maar schijn,
        En geen zijn,
        Wat zich voor doet hier beneden;
        Een verdwijnende vertoog
        Voor ons oog,
        Ydelheit der ijdelheden.
      
      
        'k Hebb' de wereld als een riet,
        Buiten iet,
        Binnen niet, lang af gekeken,
        En bij al, wat metter daat
        Haast vergaat,
        Door bevinding vergeleken.
      
      
        Satan vind de meeste kans,
        Daar de glans
        Van al des werelds Koninkrijken,
        Met haar heerlikheit, zo schoon,
        Staat ten toon,
        Zo wij niet wel voor ons kijken.
      
      
        Hierom heeft een Christen winst,
        Daar hij minst
        Is verlegen, hoe zijn ogen
        Van al dat bedrieglijk mooi
        En getooi
        Zullen werden afgetogen.
      
      
        Zie 'k somwijlen d'ydelheen
        Van de Steen,
        Dan gedenk ik, zonder jokken;
        O, die op den Looschen-Brink
        Nu weer gink !
        Daar sou zulks mij niet verlokken.
      
      
        Als wij bij u met gemak,
        Onder het dak
        Van den blauwen hemel, zingen,
        Dat er elk van vroolik werd,
        Daar is het hert
        In den hemel best te bringen.
      
      
        Hoe gelukkig waar u stand
        Dus op het land,
        Kond gij uw geluk recht kennen,
        En met God maar ommegaan,
        Om voortaan
        Meer en meer aan hem te wennen !
      
      
        Jesus kennen maakt ons rijk.
        Schaad' en slijk
        Is daar alles bij te achten.
        Hier door leert gij, allereerst,
        Elk om het seerst,
        Na Gods Koninkrijk te trachten.
      
      
        Hebt gij op geen geld of goed,
        Hoog van moet,
        Als veel groten, u te roemen,
        Bij ootmoed'ge kennis Gods
        Is den trots
        Aller rijken niet te noemen.
      
      
        God voedt elk hier met zijn deel.
        Is het niet veel,
        Dat hij u hier geeft ten besten,
        Wat hebt gij, om u te voen,
        Veel van doen ?
        Kleine Vogels, kleine nesten.
      
      
        Wie God kent, en dient en eert,
        Is geleerd
        Zich na kleine staat te voegen.
        Godsvrucht brengt het grootst gewin
        Voor ons in,
        Met een zonderling genoegen.
      
      
        Brengt gij slechts aan uwen oord
        Vruchten voort,
        Die geloof en boet betamen.
        Zoekt, met heiligheits cieraat,
        het Volk van staat
        Edelmoedig te beschamen.
      
      
        Zijt doch nimmermeer alzo
        Op het Loo,
        Als de dorre dode bomen,
        Die daar op een Brink noch staan,
        Daar voortaan
        Vrucht noch blad weer aan wil komen.
      
      
        Maar zijt als een boom, geplant
        Aan de kant
        Van den Berkel, daar ter zijden,
        Die zijn vrucht, in zijn saysoen,
        Fris en groen,
        Voortbrengt op bekwame tijden:
      
      
        Hebt gij in de kerk Gods woord
        Aangehoord,
        Vloeit niet door, gelijk de sluizen,
        Die gij dan weer over moet,
        Daar de vloed
        Nu en immer door komt bruisen.
      
      
        het Geen gij hebt, dat houdt wel vast.
        Jesus last
        Is gemakkelik te dragen,
        En zijn jok is licht en zacht,
        Mits zijn kracht
        Ons in alles zelfs wil schragen.
      
      
        Amen. God doe zelve nu
        Dus aan u;
        Hij bevestig' dit altsamen
        Ja hij zelve doe alzo
        Aan het Loo,
        Als wij van hem bidden. Amen.
      
    
  