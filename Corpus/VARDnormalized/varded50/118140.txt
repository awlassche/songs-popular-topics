
    
      
        Hebzucht, nimmer te verzaden,
        Die gedurig giert na meer:
        Schoon uwe maag is overladen,
        Echter gaat gij even zeer,
        Met den buidel in uwe hand,
        Als een bodemlooze mand.
      
      
        Liever berst gij aan de brokken,
        Met een opgepropten darm,
        Dan dat gij niet meer zoud slokken.
        Dus zijt gij in rijkdom arm:
        Wijl u niets genoeg zijn zal,
        Eer gij meester zijt van het al.
      
      
        Maar wat zeg ik? het zou niet helpen,
        Schoon gij gants de wereld had.
        Geld en kan geen Hebzucht stelpen,
        Of men nog zo veel bezat:
        Pekel steekt den dorst meer aan.
        Geld zal gelddorst niet verslaan.
      
      
        het Moet al meer, en meerder winnen.
        Hebzucht stapelt laag op laag.
        Daar aan hangt zij hart, en zinnen,
        En zij zweet, en zwoegt gestaÃªg
        Om den Mammon, met zijn geld,
        Dat zij zich ten afgod stelt.
      
      
        Sneed men Hebzuchts boezem open:
        Dezen drekgod vond men daar.
        Al haar lieven, vrezen, hopen,
        Offert zij op zyn' altaar;
        Ja! het lichaam, en den geest,
        Met verlies van het aldermeest.
      
      
        Doch wat mag uw oog zo vliegen,
        Over het gene niet en is?
        het Zal u jammerlijk bedriegen.
        Ook het bestendigst, is gewis
        Ijdelheid der ijdelheid,
        Die te laat eens word beschreit.
      
      
        Wijder schuuren, ruimer zakken,
        Bouwt, en maait gij, om uw geld,
        En uwe vruchten in te pakken:
        Maar de dood ylt, die u veld,
        Dikwijls als gij bezigst zijt,
        En hij laat u niet een mijt.
      
      
        Dan vult uwen mond wat aarde,
        Die hier nooit te vullen was.
        het Geen de vrekke Hebzucht spaarde.
        Spild een quister dikwijls ras.
        En dan legt gij, arme dwaas!
        Naakt in het graf, ten wormenaas.
      
      
        Wisselt Hebzucht met genoegen.
        Tracht voor al naar zielenschat.
        Vaders hand zal u toevoegen,
        het Geen zijn kind van noden had.
        Zijt gij rik in uwen God,
        O! gij hebt het grootste lot.
      
    
  