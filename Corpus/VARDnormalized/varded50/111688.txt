
    
      
        UW blij gelaat, mijn Lief, mijn Koridon,
        Verheugd mijn ziel meer als de Morgen-zon;
        Als ze uit d'omhelzingen der Zee verrezen:
        Den nuchteren ochtend geeft een vrolijk wezen:
        En al het gebloemt,, En al het gebloemt
        Haar, die de wellust voed,
        Een Reukwerk schenckt,, Een Reukwerk schenckt
        Verfrist door nieuwen gloed.
      
      
        Als ik uw mond mag drukken aan mijn mond
        En peilen daar van met mijn tong den grond,
        Zo komt uw tongje mij al kittelende strelen
        En mijn verwonnen ziel in twee verdelen,
        Waar af een helft, Waar af een helft
        Zig met uw ziel vermengt
        En, eer gy't voelt, En, eer gy't voelt,
        Mij in uw hertjen brengt.
      
      
        'k Sluit dikwijls wel uit Minnepotsery
        Mijn witte tantjes toe, ter wederzy;
        Opdat uw tong den mijnen niet zal raken:
        Dan schynd uw tong van vuur te blaken
        En wroet zo lang,, En wroet zo lang,
        Tot ik het weig'ren moÃª,
        U alles wat,, U alles wat
        Gij wensen kund, sta toe.
      
      
        Als ik eens zeg, dat gij mij niet bemind
        Uit zuiv're deugd, die ge in mijn hertjen vind,
        Maar dat een geile lust u heeft bevangen,
        Zo blijft gij stom aan mijne lipjes hangen:
        En sterf van smert, En sterft van smert:
        Zo u mijn tong terstond
        Niet anders zegt,, Niet anders zegt,
        Nu weer op nieuw gewond.
      
      
        Waar wilt gij heen? ach! ach! mijn ziel, mijn hert!
        De scheyklok slaat. O! duldeloose smert!
        O! Wreede tijd! kund g'aan de liefde peinzen?
        Zo rek den nagt en doe de zonne deinzen;
        Op dat mijn lief,, Op dat mijn lief,
        Met mond aan mond gekleeft,
        Mij eeuwig in,, Mij eeuwig in
        Zijn zalige armen heeft!
      
    
  