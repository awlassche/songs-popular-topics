
    
      
        ‘Waar henen drijft gij, Galathé,
        Zo vroeg uw witgewolde vee?
        Men ziet de morgezon pas straaltjes schieten:
        het Geblomt, bedaut in het welig dal,
        De zwaantjes aan de waterval
        Nog zoete rust genieten.
        Waar wilje heen?
      
      
        Vreest gij geen vinnig ongediert
        Dat door de bossen loopt en swiert
        Om het onnosle schaapje te belaagen
        En te verscheuren met geweld?
        Verkiest veel liever het open veld
        En rust bij deze hagen,
        Mijn veld-godin.’
      
      
        ‘Philander al u zoete praat
        Is enkel vlijen met ter daat:
        Men heeft nooit ongediert in het bos vernoomen,
        Maar wel een aangenaam geluit
        Van het nagtegaaltje dat daar fluit
        In bladerryke bomen.
        ‘k Lag met uw taal.’
      
      
        ‘Mijn schone, ik laat u niet alleen.
        Wij zullen zaamen boswaart treen
        En onderwijl van zoete liefde spreken
        Terwijl ons schaapjes in het groen
        Aan het welig kruid haar lust voldoen
        En drinken uit de beken.
        Mijn Harderin!’
      
      
        ‘Weg, weg, Philander, laat mij gaan
        Nu ik u niet te woord wil staan
        Om dat gij hebt de trouw, aan mij gezworen,
        Gebroken door u dartelheid
        En zo mijn zuivere min misleid
        En Dianier verkoren.
        Trouwloze knaap!’
      
      
        ‘Mijn overschoone veldgodin,
        Ag, waarom straf en stuurs van zin?
        Eer zal de wreede dood met felle schichten
        Mij rukken in het duister graf
        En snijden ‘het lieve leven af
        Eer ik mij zal verpligten
        Aan Dianier.’
      
      
        ‘Mogt ik geloven uwe taal
        Ik deed u minnelijk onthaal,
        Maar Jongmans syn vol list en loose streeken.
        Hun woorden zijn wel honig zoet
        Terwijl zij dragen in ‘het gemoed
        Een angel om te steken
        Haar die hen mint.’
      
      
        ‘Eer zullen Phebus of Diaan
        Nooit aan den Hemel wederstaan,
        De Beekjes en de silvre watervlieten,
        Gestremt in haare snelle val,
        Terwijl zij vloejen door het dal
        Haar stroompjes opwaarts schieten,
        Eer ‘k u verlaat.’
      
      
        ‘Ik zal, nu gij mij trouw belooft,
        Een kransje vlegten om uw hoofd
        Van leli, roos, narcis en violieren.
        En mij als uw beminde bruid,
        Terwijl het nagtegaaltje fluit,
        De blonde haarlok sieren.
        Mijn harders kind!’
      
      
        ‘Wij zullen nu te zaam vol lust
        Eens leven in volmaakte rust
        En onze lieve schaapjes zaamen mengelen
        Terwijl de zagte minnegod
        Ons gunt het onwaardeerbaar lot
        Van ons te mogen strengelen.
        Mijn lieve Bruid!’
      
    
  