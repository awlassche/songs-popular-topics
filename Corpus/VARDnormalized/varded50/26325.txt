
    
      
        IN Babylon, met onverstande,
        Eerde men Bel den Afgod stom,
        Men dede hem dagelijks offerande,
        Twaalf mudden Taruwen-meel oft blom
        En veertig schapen te eender som,
        Drie amen wijns dat was zijn proven,
        Cyrus de Coninck kwam hem loven,
        Dagelijks met zijn Edeldom.
      
      
        Maar Daniel aanbad den Here,
        Zijnen God, met groot ootmoed,
        De Coninck sprak ten zelven kere,
        Hoe komt dat gij Bel gheen eer en doet?
        Gheen Afgoden, sprak Daniel vroed,
        En dien ik, maar ben God van waarde
        Schepper van Hemel en van Aarde,
        Doen sprak de Coninck metter spoed:
      
      
        Houdt gij dan Bel (dat is mijn vrage)
        Niet voor een levende God loyaal,
        Ziet gij niet dat hij alle dage,
        Eet ende drinkt zo menig maal?
        Daniel loech om zulk verhaal,
        En sprak, Heer coninck gij moet weten
        Dat dezen Bel nooit en heeft gheeten,
        Hij is gegoten van Metaal.
      
      
        Dit dede s' Conincx toren rijzen,
        Bels Priesters deed' hij komen snel,
        En sprak, condt gij mij niet bewijzen,
        Dat deze spijzen etet Bel,
        Zo zult gij die dood sterven fel,
        Maar cont gij wel, voor mij doen blijken
        Dat Bel met al dit goed, gaat strijken,
        Zo zal dan sterven Daniel.
      
      
        Want grote lasterlijcke dingen,
        Tegen Bel heeft gesproken hij,
        Daniel en de Coninck gingen,
        Ten Tempel waart, den Priesters bij,
        Die zeiden, Heer Coninck stelt gij
        Zelve de spijze, wij gaan buiten
        Ende wilt zelf die dore sluiten
        En zegelen toe met uwen rinck vrij.
      
      
        De Coninck volgde dit exempel,
        Daniel dede zijn knechten zaan,
        Met assen bestrooien al den Tempel,
        Die dore bezeghelt was toegedaan,
        Die Priesters zijn in der nacht gegaan
        Met al haar Kinderen en Vrouwen,
        Tzeventig waren die Rabouwen,
        Zij en lieten aldaar gheen spijze staan.
      
      
        De Coninck kwam vrij onverdroten
        Met Daniel des morgens vroeg,
        De deure beseghelt stond noch gesloten
        Men dede die open met gevoeg
        De Coninck haast zijn ogen sloeg
        Na Bel, en riep na zijn vermogen,
        Bel gij sijt groot, een God onbedroghen,
        Maar Daniel die stond en loech.
      
      
        Hij sprak, Heer Coninck merkt hier beneden
        Op die voetstappen groot en smal,
        Die Coninck sprak, hier hebben getreden
        Mans, Wijfs, en Kinderen over al,
        De Coninck toornig beval,
        Bels Priesteren met groot verstrangen,
        Wijfs ende kinderen te vangen,
        Daar kwamen zij een groot getal.
      
      
        Zij moesten wijzen die spelonken,
        Daar zij deur kwamen inder nacht,
        En hadden al gheeten en gedronken,
        Dat daar ter Tafel was gebracht,
        De Coninck liet ze doden onzacht,
        In Daniels macht werd Bel gegeven,
        Die werd gebroken daar beneven,
        Al zijnen Tempel cleene geacht.
      
      
        Die van Babel eerden een Drake,
        De Coninck roemd' op dat Serpent,
        Daniel sprak, Coninck is het zake,
        Dat gij mij wilt geven consent,
        Zonder zweert oft zulk instrument,
        Zal ik die Drake wel doen sterven.
        De Coninck liet hem macht verwerven.
        Hij dede bersten de Drake jent.
      
      
        Die van Babel zijn opgheresen,
        Tegen den Coninck openbaar.
        Zij namen Daniel geprezen,
        En wierpen hem bij de Leeuwen daar,
        Hij lach daar in zes dagen, maar
        De Here en heeft hem niet vergeten,
        Door Abacuck zand hij hem te eten,
        De Engel bracht hem bij zijn haar.
      
      
        De Coninck kwam om te bewenen,
        Daniel op den zevensten dag,
        En hij sach in den Kuil met enen,
        Daar hij Daniel zitten sach,
        Hij riep luide zonder verdrag,
        O Daniels God gij sijt bevonden,
        Allene God groot om vermonden,
        Alzo men wel oorkonden mag.
      
      
        Daniel track men uit den Cuyle,
        Maar die hem wilden bringhen ter dood
        Die wierp men in der Leeuwen muyle,
        Zij werden al haast verslonden bloot,
        Aldus is Gods genade groot,
        Over die hem met al haar zinnen,
        Vrezen, betrouwen en beminnen,
        God en verlaetse in genen noot.
      
    
  