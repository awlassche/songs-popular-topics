
    
      
        Gij hebt (dat wist ik niet te voren)
        Dan het kind, tot uw vermaak geboren,
        Uw enig dogtertje verloren.
        Zoo vallen frisse lentebloemen,
        En wat men, zonder ijdel roemen,
        In alle hoven schoon mag noemen.
      
      
        Schiep ook de dood een welbehagen,
        In u, door man, en kind te ontdragen
        In het leven hier benen te plagen?
        Zoo heeft zij egter misgetreden.
        Een weduwe van vrome zeden
        Leeft, in het verlies ook na de reden.
      
      
        God heeft gegeven, en genomen.
        Dus luid de tale van de vromen,
        Als de ongelukken hun bestromen.
        Zij zijn, als Gods verkore vaten,
        In al wat schaden kan, of baten,
        Van geest geduldig, en gelaten.
      
      
        Dit zult ge, o kuisste van de vrouwen!
        Gewoon op Gods gena te bouwen,
        Met mij, voor zuivre waarheid houwen.
        Maar hield gij het voor geraan met enen,
        Naar man en dogter te bewenen,
        Met niew gezelschap te verenen.
      
      
        Gij zoud min leven, als verschoven.
        En het was bij ieder een te loven.
        Ja zelf de Hemel schonk van boven
        Naar al uw droevig wedervaren,
        Uit zulk een zoet, en wettig paren,
        Waar in twee zielen evenaren
      
      
        Een spruit, verrijkt met uwe gaven,
        En, die om hemelwaard te draven
        De deugd verkoos, gelijk een haven.
        Dan mogt uw naam, op al ons wensen
        Vrij van versterven, of verslensen,
        In wezen blijven bij de mensen.
      
    
  