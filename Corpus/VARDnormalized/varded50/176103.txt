
    
      
        DAt ieder in de wereld wijde
        Des Heren heerlijkheid belijde.
        Aenbiddet zijnen hogen naam,
        Vertelt syn werken al te zam,
        Aan vremde volken doet vermaan
        Der daden die hij heeft gedaan.
      
      
        Wilt zijnen roem met psalmen zingen.
        Spreekt van syn wonderbare dingen,
        Laat over al zijn uitgebreid
        Den naam van zijne heiligheid.
        Gij die God zoeket, waar gij zijt,
        V herte zij in hem verblijd.
      
      
        Vraagt na den Heer en syn vermogen,
        Zoekt het gezicht van zijne ogen.
        Bevlijticht u, om al syn doen
        En wonderdaden te bevroe'n.
        En de gerichten steeds betracht
        Die zijnen mond heeft voortgebracht.
      
      
        Gij saet van Abraham geboren
        Des Heren knecht van hem verkoren,
        Gij Iacobs kinders, die de Heer
        Heeft uytgescheyden t'syner eer:
        De Heer is God, syn oordeel gaat
        Zo verre als de wereld staat.
      
      
        Want hij gedenkt altijd genadig
        Aan syn verbont't welk blijft gestadig.
        Syn zeker woord hout hij in acht,
        Twelck in het duysentste geslacht
        De Heer die eeuwichlijcken leeft
        Met Abraham versproken heeft.
      
      
        Dien eet en zal niet syn verloren
        Die hij heeft Isaäck gezworen:
        Daar na aan Iacob vast-gezet
        Tot een onbrekelijcke wet,
        Aan Israël tot een verbond
        Onwankelbaar en vast gegrond.
      
      
        Ik zal u, sprak de Heer der Heren,
        Het land van Kanaän vereren.
        Dat goede deel beschikt u God
        Als tot een erf en eigen lot.
        Al waren zij noch zeer gering'
        En elk van haar een vremdeling.
      
      
        Veel volken hebben zij doorwandert,
        Van rijk tot rijk haar plaats verandert.
        Maar God en wou gedogen niet
        Dat iemand haar bracht in verdriet.
        Als haar een coninck had misdaen
        Gods straf en mocht hij niet ontgaan.
      
      
        Van mijn gezalfden aan te tasten
        Of mijn profeten t'overlasten
        Wacht u, sprak God, die toornig sant
        Een scherpen honger in het land.
        Hij brak den staf des broods ontween,
        Maar zond syn dienaar voor haar heen.
      
      
        Te weten Ioseph; die behendig
        Verkocht wiert als een slaaf ellendig.
        Syn voet lach in den stok gedrukt,
        Syn lijf in ijzers neer-gebuckt,
        Tot dat de vreugden-tijt was daar,
        En Gods beloften wierden waar.
      
      
        Gods woord aan hem geopenbaret
        Heeft hem doorloutert en geclaret.
        De coninck doet hem zelf ontslaan,
        En laat hem uit de banden gaan.
        Der volken heerser spreekt hem vrij
        Dat hij niet meer gevangen zij.
      
      
        Hij geeft hem in syn huis voogdye,
        En van syn goed de heerschappije.
        Dat hij de vorsten hooch-geacht
        Te binden zoude hebben macht.
        En dat hij geven sou verstand
        Den oudsten van Egyptenland.
      
      
        Dit heeft ook Israël bewogen
        Dat hij daar henen is getogen.
        Als vremdelinck hij wonen kwam
        In het land van den vervloeckten Cham.
        Daar hij werd sterker in getal
        Dan zijne weder-sakers al.
      
      
        De Here, die haar had vermeeret,
        Heeft de gedachten om-gekeeret
        Der ingeboorne, dat haar hert
        Met haat op hen ontsteken werd.
        Zij sloegen enen valsen raad
        Dat zij Gods dienaars deden kwaad.
      
      
        Hij heeft syn stemme laten horen
        Aan Aäron syn uitverkoren,
        En Mose, die door Godes kracht
        Veel tekens hebben uyt-gewracht.
        Veel wonderen in het land van Cham,
        hetwelk weinig die ter herte nam.
      
      
        Hij heeft haar duisternis gezonden
        Dat zij den dag niet zien en konden.
        De plagen namen geen uitstel,
        Maar deden willig syn bevel.
        Haar water werd tot bloede root,
        En al haar vissen bleven dood.
      
      
        De vorsen door malcand'ren drongen,
        Die in de huizen haar besprongen.
        Ia cropen in des conincx sael.
        God sprak een woord, en t'eenemael
        Nam 'tongediert de overhand.
        Van luizen crielde 'theele land.
      
      
        Den hagel viel in stee van regen:
        Met bliksem wiert het land geslegen.
        Den wijnstok velde hij ter neer,
        Den vijgboom, en veel bomen meer.
        Hij sprak, en straks voor yders ooch
        De sprinkhaan en de kever vlook.
      
      
        Die hebben 'tgroene kruid verbeten,
        De rijpe vruchten afgegeten.
        Daar na heeft God ter dood gebracht
        Van haar geboorte d'eerste kracht.
        En heeft syn volk daar uit doen gaan
        Met goud en zilver zwaar gelaen.
      
      
        Niet een van haar door onvermogen
        En heeft gewanckelt, waerse togen.
        Egypten was ook zelf verblijd
        Dat zij ze eenmaal wierden kwijt.
        Want na veel plagen haren geest
        Voor dit gezelschap was bevreesd.
      
      
        Met ene wolk syn volk hij deckte,
        Een vier, zo lang de nacht zich strekte,
        Heeft God doen vlammen met geweld,
        Verlichtende het wijde veld.
        Zij baden, en de Here gaf
        Dat quakels daelden tot haar af.
      
      
        Hij heeft haar hemels brood beschicket,
        Met water uit de rots verquicket,
        hetwelk in de dorre wildernis
        Als een rivier gevloten is.
        Want hij syn woord ter herten nam
        Belooft aan syn knecht Abraham.
      
      
        Dies voerde hij syn volk met vreugden,
        Syn uytvercoorne haar verheugden.
        Den welken ingegeven is
        Tot een gewisse erfenis
        Der heyd'nen land wijt uitgebreid,
        En veler volken arrebeyt.
      
      
        Op dat ze in oprechter trouwen
        Syn rechten wel bewaren souwen,
        En altijd deden na de leer
        Haar voorgeschreven van den Heer;
        Wiens naam moet wezen lof gezeid
        Dan nu tot inder eeuwigheid.
      
    
  