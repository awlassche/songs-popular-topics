
    
      
        Vriendelijk paar, dat door den zegen
        Van Godes gunst is t'saem gevoegd,
        Waar op den dauw', gelijk een regen,
        V zal verrijken zeer vernoegd.
        Dertele Min, die moet van u gedreven,
        En in al u leven, werden uitgeblust,
        Want wie de Min wil dwaesselijck aankleven,
        Zal ze ras begeven, door haar snoode lust,
        Dus die door liefd' de vuyle Min veracht,
        Die wort' er een krans ter eren aangebracht.
      
      
        Volgt dan de plicht, en bruyckt de reden,
        Bint u gemoet door liefde vast,
        Strikt uwe ziel met d'eerbaerheden,
        Dan zo bezwijkt gij door geen last.
        Drijft ook u twist uit u gewenste daken,
        Dat voor alle zaken ware vree beklijft,
        Laat daar de liefd' en eendraght tezamen waken,
        Dat er dan mag blaken deugd die eeuwig blijft,
        Want wie des staat, tot Godes eer begint,
        Die siet' er zijn wens en het gaat hem voor de wind.
      
      
        Hij siet' er lust in al zijn handel,
        Al wat hij doet dat zegent God,
        Hij is oprecht, en vroom in wandel,
        Of schoon de wereld daar mee spot,
        Hij zal zijn stam met deughdelijcke vrughten,
        Zonder pijn of zuchten, zien zeer braaf geplant,
        Hij zal daar zien de eerbare genughten,
        En de zoete vruchten, aan des moeders hand:
        O die de Echt dus heerlijk heeft gekroond,
        Die wordt na wens zeer heerelijck beloont.
      
      
        Denkt daarom steeds, en stelt uwe gangen
        Stadelijk na des Hemels baak,
        Neemt met Maria u verlangen,
        Na een veel hoger groter sak:
        Daar u geen ramp noch tegenspoed zal letten,
        Daar men u zal zetten als in zuiver goud:
        O die zo leeft die kan den dood verpletten,
        Daar men na Gods wetten deughd'lijck Bruiloft houd;
        Dus ziet wel toe dat gij des Hemels vreugd,
        Hier in u ziel, en namaals vinden meugt.
      
    
  