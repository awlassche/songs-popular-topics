
    
      
        O wreed en fel begeven,
        O dag vol pijn,
        Och mocht ik zonder leven
        Of liefde zijn.
      
      
        Och mocht ik u geleiden
        Mijn schone zon,
        Of dat wanneer wij scheiden
        Ik sterven kon.
      
      
        De dagen zijn mijn nachte
        Als ik u derf,
        De nacht vol duistere klachte
        En droevig erf.
      
      
        Mijn mond en kan niet mijden
        Te zuchten staegh,
        Betuigt het bittere lijden
        Dat ik verdrag.
      
      
        In het kort die wil aanschouwen
        De schilderij
        Van troosteloos benouwen
        Die ziet op mij.
      
    
  