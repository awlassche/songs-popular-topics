
    
      
        Heilryke God, en Vader aller Wezen,
        Die met ontzag, als kind'ren past, U vrezen,
        Heb deernis met mijn kommerlyke klagten!
        Zouw ik alleen vergeefs uw heil verwachten?
        Gij wilt den dood des zondaars immers niet:
        Maar staakt uw toorn, als Gij boettraanen ziet!
      
      
        Hoe lang zal ik op des vijands bodem zwerven;
        En d'ydelheid afsterven zonder sterven?
        Wend uw gezicht van mijn bloedroode zonden;
        Steroog niet meer op mijn vervuilde wonden:
        Woud Gij met ons naar eis van rechten gaan;
        Geen mens, hoe vroom, kon U ten antwoord staan!
      
      
        Eeuw in eeuw uit hebtg' aan uw volk doen blijken;
        Dat Gij, die van uw Bond niet trouwloos wijken,
        Blijft, die Gij waard van ouds, getrouw, genadig,
        Barmhertig, goedertieren, en milddadig,
        Ja enkel Liefde, die van Stam tot Stam
        Beklyft aan het heilig Zaad van Abraham!
      
      
        Gij vaart wel uit, als zij zich grof verlopen:
        Maar uwe genâ staat, als het hen rouwt, straks open:
        Gij handelt nooit in gramschap naar hun boosheid;
        Maar denkt altijd in liefde aan hun broosheid.
        Gij straft nooit, naar U het muiten reden gaf;
        Maar maatigt steeds gants Vaderlijk de straf.
      
      
        Den Aardkloot zal eer van zyn' grondvest wijken,
        Eer het minste woord, ja tittel, zal bezwijken
        Des dieren Eeds, dien Gij uwe uitverkoren,
        Uit gulle gunst, zo dikwils hebt herzwooren.
        Dit is de grond, daar mijn Geloof op staat:
        Ach! laat het zijn mijn eeuwig Toeverlaat!
      
      
        Laat U mijn hert in Christus zo behaagen;
        Dat Gij met ernst uw Rik mij na doet jaagen,
        En uw gerechtigheid, met vast vertrouwen,
        Dat Gij mij nooit uw Liefde zult onthouwen;
        Maar steeds mijn ziel met Hemels Manna voên,
        En werpen toe het geen het lichaam heeft van doen!
      
      
        Ik kleef U aan, mijn God, naar mijn vermogen;
        Ach! hebt toch met mijn sukkelen meêdogen!
        Gij kent mijn hert! wanneer, wanneer zal het lukken,
        Dat ik mijn vlees naar wens zal onderdrukken?
        Geef hier uw zegen toe, daar het al aan leit,
        En maak mij los van alles wat ons scheid!
      
    
  