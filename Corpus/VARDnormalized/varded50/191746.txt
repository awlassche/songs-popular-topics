
    
      
        God ginck met zijn discipelen varen,
        Alwaar hem volghd' een grote schare,
        Vijf duizend mensen kleen en groot,
        Die JESUS spijsden met weinig brood,
        Zo gij zult horen, En naar behoren,
        Tezamen versloeg den hongers nood.
      
      
        Als den dag hadd' einde genomen,
        Zijn de discipelen gekomen
        Bij God, elk in het bijzonder sprak,
        Dat daar veel vis en brood gebrack
        Om hun te spijzen, Wilt JESUS prijzen,
        Hij liet hun in geen ongemak.
      
      
        Stiert hun al naar de naaste vesten,
        Want wij en hebben niet ten besten,
        Om hun den honger te versaen,
        Zij waren daar med' zeer belaen,
        Maar zij spraken, Om te geraken,
        O Heer! laat doch die schare gaan.
      
      
        Wij hebben niet om te beklijven,
        Het waer' jammer moest' dat volk hier blijven,
        JESUS die zeide: geeft spijs aan haar,
        Laet-se doch eten allegaar,
        O Heer! wij weten, Al van geen eten,
        Een weinig geld hebben wij maar.
      
      
        Wij hebben maar vijf gersten broden,
        Waar op wilt gij dat volk al noden?
        En de twee vissen bij geval,
        Voor zo veel volk het is niet met al,
        God die sprak weder: Stelt u al neder,
        En dat bij vijftig in het getal.
      
      
        Den Heer neemt brood en ziet naar boven,
        Om dat die schaer hem zoude loven,
        Hij zegende het brood van stonden aan,
        O Vader! wilt mij doch bij-staan,
        Dat ik mag spijzen, En onder-wijsen,
        Om hun den honger te verlaen.
      
      
        Hij breekt het brood en vissen g'heele,
        Om zijn discipelen te delen,
        En dan te spijzen allegaar,
        Hij versaede de g'heele schaer,
        Hadde vijf broden, Daar toe van noden,
        En boven dien twee vissen maar.
      
      
        Vijf duizend mannen wilt onthouwen,
        Behalven kinderen en vrouwen,
        Zo groot is deze schaer geweest,
        Gelijk men in schrifture leest,
        Die God versaede, Door zijn genade,
        Daarom al God gedachtig weest.
      
      
        Van des twee vissen en vijf broden,
        Het welk men vertoonde aan de joden,
        Twaalf volle korven overschoot,
        O Heer! uwe werk is wonder groot,
        Die het al kan spijzen, Zijt weirdt om prijzen,
        Dit volk verloste van de dood.
      
      
        Joden kond' gy-lied' niet bekeren,
        Als gij zag het mirakel des Heren?
        Die alle mensen spijzen moet,
        En uwen God noch sterven doet,
        Vraagt hem genade, Die gij versmaede,
        Hij zal u geven het eeuwig goed.
      
    
  