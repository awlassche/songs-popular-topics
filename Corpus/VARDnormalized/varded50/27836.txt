
    
      
        Als men schreef duizend vijfhonderd
        En dry en tzeventig jaar,
        Mocht elk wel zijn verwonderd
        Al van de Spaensche schaer,
        Zij kwamen nut ghestreken:
        Honderd twintig vaandel sterk,
        Voor Alckmaer zot is ghebleken
        Als Tirannen zij gingen te werk.
      
      
        Naar Coedijck zij eerst passeerden:
        De Vriesche poort hebben zij bezet,
        Voor den Sluis men haar eerst keerden,
        Haar passagie was daar belet,
        Over tvelt kwamen zij lopen
        Als Leuwen en Beeren verwoed,
        Met hooi en stroy bij hopen
        Maakten zij een weg met spoed.
      
      
        Men sach doen mede trekken
        Uuten Nypoort veel Spaengiaerts gelijk,
        Zij pasten op wallen noch hecken,
        Zij vreesden gheen water noch slijk,
        Zij zagen na haar voordeel
        Den Rinmolens namen zij in,
        Als bleek naar smenschen oordeel,
        Twas den Burgers niet van haar zin.
      
      
        Die Burgers ende Soldaten
        Zij werden tsamen beraen,
        Zij wildent daar bij niet laten,
        Een tocht hebben zij gedaan,
        Te water en te lande
        Vielen zij dapperlyck aan,
        En kregen die molens in brande,
        Maar een huize bleef noch staan.
      
      
        Die Spaengiaerts maakten een walle
        Om thuis met aller macht,
        Die Burgers en Soldaten alle
        Arbeiden ook dag ende nacht,
        Zij maakten de stad vaste
        Daart noch zeer was van nood,
        Opten Tyran zij niet en paste,
        Als hij de stad op eyschten bloot.
      
      
        Het was den Spangiaerts grote spijte
        Dat zij kregen gheen gehoor,
        Zij achten de stad niet een mijte
        Eer zij daar kwamen voor,
        Daar zijn niet in dan Boeren
        Maakten zij malkander wijs,
        Voorloopers en meer zulke loeren
        Zij zouden wel behalen prijs.
      
      
        Tgrof geschut gingen zij stellen
        Voor den Roden toren en Vriesche poort,
        Zij meendent al mede te vellen,
        En dan te bedrijven haar moord:
        Maar die Here der heirscharen
        Wiens macht haar te boven gaat,
        Konde den stad wel bewaren
        En beschermen van zulker kwaad.
      
      
        Daags naar sinte Lambert zeer vroeghen
        Begosten die Spangiaerts zeer voorwaar
        Te schieten naar al haar vermogen,
        Met twintig grof stukken zwaar,
        Ontrent twee duizend schoten
        Zeer veerdig met groot geschal,
        Zij spaerden cruyt noch kloten
        Om te breken muur en wal.
      
      
        Tgheviel anders dan zij wanden
        Al viel den muur daar neer,
        Die wal die bleef noch staande
        Met alle den borst geweer,
        Die Burgers ghinghent maken
        Metten knechten en menig Vrou
        Veel eerder dan zijt braken:
        De Spangiaerts kregen een grote jou.
      
      
        Naar middag ten drie uren,
        In haar orden stonden zij rad,
        En kwamen al totten mueren
        Om te bestormen den stad,
        Het ghinck doen op een vechten
        Aan twee plaets' tseffens gelijk,
        Mannen, Vrouwen en Landtsknechten,
        Zij werden haar vroom arm ende rijk.
      
      
        Bij de Vriessche Poort en Roo toren
        Wast dat zij stormden dus strang,
        En gheduerde wel wilt horen,
        Stijf vierdalf uren lang,
        Tot driemaal toe zij leiden
        Vers volk aan en af,
        En schoten noch zonder verbeiden
        Met haar grof geschut even straf.
      
      
        Dit mocht haar noch al niet baten,
        Zij moesten afwijken met schandt,
        Veel volks hebben zij gelaten,
        Capiteyns, Vaendraghers menigerhandt,
        Die daar zochten den voorboyten
        Kregen betaling onghespaert,
        Don Frederick sachse wel stoyten
        Vanden wal af nederwaart.
      
      
        Noch kwamen die Spaengiaerts vermeten,
        Doen den storm opt sterkste was,
        Met schuyten naar den Zoutketen
        Om die t'overvallen ras,
        Maar zij kregen zulke pruimen,
        Men schotender inne terstond,
        Haar schuyten moesten zij ruimen,
        Twee raakten daar in den grond.
      
      
        Opten Geest zij mede stonden
        Ten storme wel toegerust,
        Ande brug hoort mijn vermonden
        Is al haar moet gheblust,
        Wie daar bij kwam moest blijven,
        Zo wel waren zij onthaelt,
        Zij en konden niet bedrijven,
        Al haren aanslag is ghefaelt.
      
      
        Daar na twas Saterdaghe,
        Doen hielden zij haar zo stil,
        Zij deden tocht noch aenslaghe,
        Zij maakten ook gheen geschil.
        Men condt anders niet gissen
        Oft zij lasen al den dag
        Vigilien oft Sielmissen:
        Voor den gheblevenen in den slag.
      
      
        Die Spangiaerts over traden
        Den Zondag met boos bestier,
        Om te verhalen haar schaden
        Acht honderd maal zij gaven vier,
        En kwamen ook ten percke
        Om weder te stormen fel,
        Den brug kwam niet te werke,
        Zij werden geschoten heel rebel.
      
      
        Een Kapitein kwam aan vlieden
        Om den brug te dwingen voort,
        Hij smeet de arme lieden,
        En doorstackse heel verstoort,
        Het duerde niet zeer lange,
        Zijn leven nam ook een endt,
        Zij mochten al wel zijn bange
        Die den brugge kwamen ontrent.
      
      
        Die burgers toonden couragie,
        Die knechten waren wel ghemoet,
        Die vrouwen met haar coockeragie
        Verwachten haar aencoemste met spoed,
        Die meyskens ende knapen,
        Het was al ande vest,
        Wel voorzien met s. Stevens wapen,
        Elk wilde doen zijn best.
      
      
        Zij en dorsten niet aankomen,
        Theeft haar niet wel behaagt,
        Zij zagen den burgers vromen,
        Zij kregen herten versaagd
        Die wind die haar was mede
        Die heeft hem omghedrayt,
        Gods hand was metten stede,
        Zijn lof moet zijn verbreydt.
      
      
        Hoe zouden wij u niet loven
        O alder Heren Heer,
        Aan ons die waren verschoven
        Hebt gij verbreydt u eer,
        Gij hebt willen behouden
        Die crachtloos waren geacht,
        En die op haar zelfs bouwen
        Zijn gevallen met al haar pracht.
      
      
        Lof Princelijcke Vader,
        Lof Here ghebenedijt,
        Wij danken u allegader
        Dat gij ons hebt bevrijd,
        Als wij waren zeven weken
        Omringt met groot geweld,
        Gij hebt ons niet bezweken,
        Die Vijand moest ruimen tveldt.
      
    
  