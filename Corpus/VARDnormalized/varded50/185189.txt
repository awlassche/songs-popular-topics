
    
      
        O God gij die mijn ziele kent,
        V Lieff’lijc aanschijn tot mij went
        Want door u heilig wezen,
        Werd’ ik alleen genezen.
      
      
        De zelfde liefde die gij draagt,
        Tot uwen Soon die u behaagt,
        Laat die mijn ziel bestralen,
        En lieffelijck in dalen.
      
      
        V liefd’ en kan niet anders dan
        Bermhertigh zijn, en zoeken an,
        Om mildelijk te delen,
        Haar schatten en juwelen,
      
      
        Mij dan na u nature doet,
        En deilt mij uwe vruchten zoet,
        Op dat door deze smaken,
        Mijn ziel u mag genaken.
      
      
        Trekt gij mij met u liefde niet,
        Mijn ziele verder van u vliet,
        Als ‘het schaepken aan der heiden,
        Dat niet en vint de weiden.
      
      
        Mijn ziel is stadig vol geklag,
        Als zij u stem niet horen mag,
        Want in u zoet bewegen,
        Is al haar troost gelegen.
      
      
        Dit is mijn ziel haar fondament,
        Dat gij volmaakt in liefde bent,
        Dit troost haar in ‘het benouwen,
        Anders bleef zij in rouwen.
      
      
        V woord, u werk, u Geest eenpaar,
        Getuigen van u liefde klaar,
        Zij zijn hier in eendrachtig,
        En daarom is het waarachtig.
      
    
  