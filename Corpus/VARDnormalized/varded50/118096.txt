
    
      
        IK moet de Min veragten,
        Met al haar zoet gevlei,
        Ik zit eilaas nu in de lei,
        En ben vol razernij,
        Omdat dat mijn uitverkoren,
        Door Gevlei en zoete Reen,
        Had mijn Trouw gezworen,
        Maar nu laat hij mijn alleen.
      
      
        Eilaas nu gaat hij vlugten,
        Die mij scheen trouw te zijn,
        Nu gaat hij heen laat mij allijn,
        En ik zit met een Klijn,
        Og kost ik hem vinden,
        Die mij eerst zijn trouw aanbod,
        En mijn Ziel beminde,
        Dan waar ik uit alle nood.
      
      
        O Heer wat kan nu baten!
        Alle mijn droef geween?
        Ik dool langs straat als disperaet,
        Niemand hoort mijn geween,
        Ik heb een Brief ontvangen,
        Dat hij is uit het Land geren,
        Kust een anders Wangen,
        Ag mijn Hert sluit als een Steen.
      
      
        O gij barbaerse Heiden!
        Hoe kunt gij zijn zo wreed?
        Dat gij mijn schoot van Eer ontbloot,
        Daar ik u doen geen leed!
        Gij zwoer mij te Minnen,
        Voor uw Bruid en waarde Lief,
        Met uw Ziel en Zinnen,
        Maar gij loond mij als een Dief.
      
      
        Ag kon ik mij wreken,
        Aan u ontrouwe Fielt,
        Gij sno Rabou ik zweer gij sou,
        Zijn door mijn hand ontzielt,
        Kan ik geen wraak verwerven,
        Dan zal u den God Jupijn,
        Doen door zijn Blixem sterven,
        En mijn leed gewroken zijn.
      
      
        O Kleine God der Minne,
        Gij hebt mijn ziel ontsteld!
        Mijn Eer van kant en ik in sant,
        Mijn hert in tranen smelt
        Mijn Maegdeblom geschonden,
        En gerukt nu van zijn steel,
        Ag waar ik verslonden!
        En de Dood mijn Erfdeel.
      
      
        Komt wilt mij verstoosten,
        Speelmeisjes klein en groot,
        Mijn tere Schaep ontvangt de borst,
        Al op u moeders schoot,
        Wie weet of uw Taetje,
        U zal kennen klein of groot,
        Sus mijn Lief Annatje,
        Og! mijn Kindje waerje Dood.
      
      
        Wat baat al mijn klagen,
        En al mijn zwaar verdriet,
        Een Popje mooy, de Vaar om Hooy,
        Ik ben de eerste niet,
        Ik zal het lest niet blijven,
        Dat men meer gebeuren ziet,
        De Wereld moet beklijven,
        Of hij raakten haast tot niet.
      
      
        Spiegelt u aan mijn klagten,
        Gij Meysjes jong en oud,
        Waegt nooit geen kans met de Iongmans,
        Voor dat gij zijt getrouwd,
        Zij laten u in schanden,
        Als zij hebben haar pleyzier,
        En trekken uit de Landen,
        Met een ander Venus Dier.
      
    
  