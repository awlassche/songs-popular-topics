
    
      
        AY mij! waar toe ben ik gekomen?
        Het eeuwig licht is mij benomen.
        Ik ben in het helsche vier, eilaas!
        Het eeuwig eeuwig vlammen-aes,
        Hoe mocht ik wezen alzo dwaas.
      
      
        Van dat ik hier in ben getreden,
        Ay mij! wat heb ik al geleden/
        Geen hert bedenken kan d'ellendt,
        Geen tong uitspreken het torment
        Dat ik moet lijden zonder endt.
      
      
        Het lachen is verkeert in zuchten.
        Eilaas, hoe bitter zijn die vruchten
        Van een zo kort, en klein plaisier.
        Nu moet ik eeuwig schreien hier
        Om mijn wellusten in dit vier.
      
      
        Voor al mijn Hoven, en Palleysen
        Woon ik in gloeyende forneysen.
        Waar is nu mijnen groten schat?
        Hoe ligh' ik hier, die boven zat.
        Hoe is nu omgekeerd het rat.
      
      
        O mijn gezicht van God ontsteken
        Hoe zijt gij zo van hem geweken?
        Nu moet gij zien aan alle kant
        Den onverdragelijcken brand,
        Gebannen uit u vaderland.
      
      
        Vermaledijd zijt gij mijn oren,
        Den droeven sanck moet gij nu horen.
        Voor u gesangh' onkuis, en vuil
        Moet gij verdragen al het gehuil
        Van dezen vreesselijcken kuil.
      
      
        Voor mijn vermakelijke reucken
        En voor mijn smakelijcke keuken
        Moet ik verdragen vuyle stank,
        Altijd van dorst en honger krank.
        O eeuwig eeuwig is zo lank.
      
      
        Voor het onbehoorelijck aanraken,
        En voor het zinnelijk vermaken,
        Dat ik mij nimmer meer ontnam,
        Moetick nu lijden deze vlam,
        Waar in ik zo moedwillig kwam.
      
      
        Mijn haar zo schoon, en rijk behangen
        Is nu verandert heel in slangen.
        Om mijnen ongebluschten haat
        In alle zonden obstinaat,
        Ben ik gekomen in dit kwaad.
      
      
        Och had ik mijn begeerlijkheden
        In haar beginselen vertreden!
        Ik heb daar in te laat vertoeft,
        En haar vermaak te lang geproeft,
        Dat mij nu het aldermeest bedroeft.
      
      
        O wereld vol bedrog, en leugen,
        Vol ijdelheid, en vals verheugen,
        Hoe vlijtig wordt gij na gejaagd.
        Hoe weinig wordt na God gevraagd,
        Eilaas, te laat van mij beklaeght.
      
      
        O mocht ik eens weerom beginnen,
        Hoe sou ik mijnen God beminnen
        En beter dienen dag en nacht
        Die mij zo lang noch had verwacht.
        En ik ondankbaar heb veracht.
      
      
        Ik sou gestadig heel mijn leven
        Mij tot de deugd alleen begeven;
        Verachten dat de wereld acht,
        En vlieden dat in het lijden bracht.
        Och had ik dit wat eer bedacht.
      
      
        Maar enen traan kon mij bevrijden
        Van dit ellendig eeuwig lijden.
        Eilaas! het is te laat geschreyt.
        Verloren is mijn zaligheid
        In eeuwigheid, o eeuwigheid!
      
      
        En laat den tijd u niet ontlopen,
        Daar ik na wensche zonder hopen.
        De Dood u alle stonden naakt.
        O zondaar u kwaad leven staeckt,
        Eer gij in dezen brand geraakt.
      
    
  