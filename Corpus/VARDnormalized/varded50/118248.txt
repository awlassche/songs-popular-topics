
    
      
        DE Here zijn heiligen zoet,
        Nimmermeer zal verlaten,
        Hij komt in nood en tegenspoed,
        Haar met zijn Geest te baten.
      
      
        Beveelt den Heer u zake vrij,
        Stelt uwen wil in Gode,
        Hij weet zo wel al wat u zij,
        Ter Zaligheit van node.
      
      
        Al schoon loopt het u hier en daar,
        Na de Natuir wat tegen,
        Denkt mag ik d'Heer behouden maar,
        Zo iss'er niet angelegen.
      
      
        Wat u mocht overkomen zwaar,
        Verduldelijk wilt lijden,
        Zegt: Heer niet onze wille, maar,
        Uwen wil moet geschieden.
      
      
        Schoon hij dan druk of noot verleend,
        Verblijdet u in dezen,
        Denkt alle dinck ten besten dient,
        Voor die den Here vrezen.
      
      
        Beveelt den Heer u wegen zoet,
        Betrout hem toe u zaken,
        Is het dat gij het van herten doet,
        Zeer goed wil hij het dan maken.
      
      
        Al schoon stelt haar de wijsheid eerst
        Tegen u zonder toeven,
        Maakt u beangst, bang, en bevreesd,
        Door haar roedich beproeven.
      
      
        Maar zo zij dan bevind, dat gij
        All' valsheid gaat vermijden
        Gemoeten zal zij u, en dij
        Omhelzen en verblijden.
      
      
        Want's Heren hand is niet verkort,
        Te helpen zijn beminden:
        O Mense zo het an dij niet schort,
        Troost zult gij weder vinden.
      
      
        Want hij heeft nooit verlaten, ziet,
        Die in zijn vreze bleven:
        Dus hebt gij dikmaal veel verdriet,
        Hij kan het haast anders geven.
      
      
        Ten besluite, wat u ontmoet,
        Neemt het alles in der maten,
        En met des Heren genade zoet,
        Wilt u genoegen laten.
      
    
  