
    
      
        Laat ons, uit een blij gemoed,
        God den Opperheer hier boven
        Met gezangen hartlyk loven,
        Voor al het zegenryke goed,
        Van dit jaar, nu haast verlopen,
        In gewenste rust en VreÃª,
        Nu Hij ons, gelijk bij hopen,
        Deelt zijn schepslen ryklyk mee.
      
      
        Nu de bomen, nu het veld,
        Daar des Zomers vele vrugten,
        Tot ons voedsel, met genugten,
        Groeiden, zijn tot rust gesteld:
        Van wiens overvloed de schuuren,
        Door zijn zegen, zijn vervult,
        Daar de luiaard moet bezuuren
        Zijn verlopen tijd en schuld.
      
      
        Nu de sneeuw zo blank en wit
        Zich verspreidt langs dorre velden,
        Met een reinheid, naauw te melden,
        Daar z'op zwarte gronden zit;
        Was, o God, ons van de zonden,
        Door het bloed van uwen Zoon,
        Dat wij rein als sneeuw bevonden
        Worden voor uw zuivren troon.
      
      
        Laat de harten, die als ijs
        Zijn verhard, in traanen vloeien
        Van berouw. Ach doet hen spoeyen
        Naar hun Heiland, U ten prijs:
        Eer de Winter zal genaaken
        Van d'ontwyffelbaare dood,
        Die de helsche straf doet smaaken,
        En voert in den bangsten nood.
      
      
        O hoe zalig, en met recht,
        Zijn, Heer, d'afgestorve vromen,
        Dien, gelijk de dorre bomen,
        het Leven weer is toegezegt:
        Die Gij weer zult doen verrijzen
        Om, in onverderflykheid,
        Uwen groten Naam te prijzen
        In den Hemei, hun bereidt!
      
      
        Laat uw heiligenden Geest
        lu mijn hart een gloed ontsteken,
        Om de zonden en gebreken,
        Die mij noch bestrijden het meest,
        Door zijn kragt, geheel te doden,
        Dat mijn ijver brandend zij,
        Om den ouden mens ontvloden,
        U te leven vroom en blij.
      
      
        Want uw dienst, zo zoet en nut,
        Elscht geen laauwheid, maar een ijver,
        Als de pen van enen Schrijver,
        Nimmer in zijn vaart gestut,
        Door een onvermoeid begeren,
        Om aan het einde van de baan,
        Met de prijs, tot uwer eren,
        Als verwinnaar heen te gaan.
      
    
  