
    
      
        De wijnpers van Gods grimmigheid
        Zal witte en purpre druiven parssen,
        En met ene roden dauw vervarsschen
        Dit veld, dat om vervarssing schreit.
        Gods snoeimes strekken zwaard, en spiezen;
        Zijn wijnberg het Ellefduizendtal,
        De druiven, die hij parssen zal,
        En aan den wijnstok Jesus wiesen.
        De paerdevoet dreight in des druif
        Te trapplen met bloeddroncke hoeven
        (Helaas hoe draken ons des schroeven!)
        Dat hen het sap om d'ooren stuif.
        Die most wil ons te bitter smakken,
        Maar alle Hunnen dronken maken.
      
      
        het Is Wijnmaend, het is de rechte tijd.
        Laat dien Wijngaardenier betijen,
        Die maet kan stellen ieders lyen.
        Hij zet den merkpaal van den strijd.
        Hij geeft bij beurte zon en regen,
        Dan zonneschijn, dan regenvlaag.
        De zonne schijnt niet alle dag,
        Noch juist wanneer het ons valt gelegen.
        Het water leit niet eeuwig vlak.
        Het onweer weet zijn tijd, en stonden.
        het Staat al aan tijd, en maet gebonden,
        Wat voorvalt onder het hemels dak.
        Gods roeden, die het lichaam plagen,
        Zijn bezems, om de ziel te vagen.
      
    
  