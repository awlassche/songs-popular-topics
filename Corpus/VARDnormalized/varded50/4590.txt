
    
      
        ONgehoorde Broeders-proven,
        Hoewe fijnen, hoewe groven
        Hoewe mallen, Gods verzoen
        Blijft in ons al even groen.
      
      
        Geen octrooi van meerder gracy
        Dan die ons de Reformacy
        Heeft verkregen, het mag geen kwaad;
        Als het Geloof maar stijf en staat.
      
      
        Maar geloof, dat ik verkoren
        Voor al eer ik was geboren
        Ben van Christo totte kroon,
        Van een opgenome Zoon.
      
      
        Dat hij mij ter zelver stonden
        Heeft vergeven al mijn zonden:
        Schoon in mijn de boosheid bleef,
        Als hij mij zijn deugd toe schreef.
      
      
        En dit buiten alle twijfel.
        Zoo zeer dat mij deze Rijfel
        Door geen zond’, of nu, of dan
        Jmmermeer ontdrayen kan.
      
      
        Als ik dit maar blijf geloven,
        Kan mijn ziel niet zijn verschoven.
        Vallen magze, weer en weer;
        Maar vervallen nimmermeer.
      
      
        Dit’s den bloesem, dit’s de Lely
        Van het Geneefse Euangely.
        Ziet en zegt nu ande tucht;
        Zulken bloesem, zulken vrucht.
      
    
  