
    
      
        DAt mijn hoofd ach! water waar: Wierd
        een bron van bei mijn ogen,
        Die van traanen nooit mogt drogen!
        o wat schouwspel zie ik daar!
        des Levens Vorst, zo schoon en heerlijk,
        Hangt aan het vloek-hout opgehijst.
        Ach hoe pijnlijk, smaadlijk, deerlijk!
        het Gantse schepsel treurt en yzt.
      
      
        Hoe is des Hemels Zege-Zon,
        Die met held're flonker-lichten
        Middag-zonne-straal deê zwichten,
        En der sterren gloor verwon,
        Zo bezwalkt? Hoe heeft het duister
        Dat het wolken-zwerk betrekt,
        Morgenster, uw glinster-luister
        Als met rouw-vloers overdekt?
      
      
        Hemel-roem, en Eng'len-wensch,
        Ach! wie heeft U dus mishandelt;
        het Wijl je Palestijn doorwandelt,
        Tot het Heil van menig mens?
        Aller Vorsten Vorst en Koning,
        Die de vreugd en glori zijt
        Van uw hoge Hemel-woning;
        Hoe zijt gij uw glans zo kwijt?
      
      
        Ach! wie dorst die doorne-kroon
        Om uw bloed'ge schedel-vlechten
        Met gepunte prikkels hechten?
        Oei! Verwoede laster-hoon!
        Wie heeft dus uw huid geschonden,
        En uw wang bequijlt met spog?
        Wie gaf U die gesel-wonden?
        Hemel-Koning! meld ze doch.
      
      
        Die de wereld onderschraagt
        Zieltoogt met gebroken ogen:
        En zijn Hoofd hangt neêrgebogen.
        Ach! het verwaten moord-hout draagt
        Aller zegeningen Ader,
        des Levens Boom, het gezegend Zaad,
        Als vloek-waardig hooft-misdader;
        Schoon onschuldig aan het kwaad.
      
      
        Ach! wie bond u met die koord?
        Ach! wie heeft uw arm-gewrichten
        Die de wereld-zuilen stichtten,
        En uw voeten, zo doorboort
        Met die yz're spijker-bouten?
        Wat voor hel-honds hel-hand, Heer,
        Dorst zig des Heilands zijd' verstouten
        Te doorrijgen met een speer?
      
      
        Baard U dit de wrevelmoed
        Van uw nijd'ge Landgenoten,
        Die der Vad'ren hoop verstoten,
        Tot vergelding van uw goed?
        U, wiens hand hun kluisters slaakte:
        Die hen voerde door het meir:
        U, die dag en nacht bewaakte
        Isr'els wederspannig heir?
      
      
        Is dit voor het gezegend Land,
        Rijk van melk en honing-beken,
        Daar uw gunst zo is gebleken,
        En Gij door uw onderstand
        Hen zo vaak deed zegepralen,
        En verhieft hun Heil in top?
        Regt men U nu, tot betalen,
        Zulk een zege-teken op?
      
      
        Maar, mijn Ziel, sta stil! bedaard!
        Deze wonden, deze slagen
        Moest Hij van zijn Minnaar dragen
        Die zijn Liev'ling zelf niet spaart,
        Maar de misdaên deê ontgelden,
        Aan dit rein onnozel Lam:
        Wijl Hij zich als Borge stelde,
        En mijn schulden op zich nam.
      
      
        Scheld dan op geen wreede Jood,
        Of verwoede Roomsche knechten,
        Die hem aan de Kruis-galg hechten:
        Ik ben oorzaak van zijn dood.
        Adams straf-schuld die ik erfde,
        En mijn zond, heeft dit gedaan
        Dat Hij des Hemels glori derfde,
        En nam knechts gestalt'nis aan.
      
      
        het Snoepen van des vloek-booms Ooft
        Deed Hem deze Kruis-boom groeien,
        En die met zijn bloed besproeien,
        Om, gelijk'er was belooft,
        Weer een Levens-boom te wezen,
        Welkers vrucht en blad de wond,
        Die de slang beet, zou genezen;
        Volgens het eeuwig Zoen-verbond.
      
      
        O wat grote wond'ren-schat!
        Hoogte, breedte, diepte, lengte
        Van een liefde, welken d'engte
        Onzer kennis niet bevat:
        Dat de Vader schenkt zijn Zone,
        Daar zijn ziel zich in behaagt:
        En de Zoon van des Hemels Throone
        Tot de kruis-dood zich verlaagt!
      
      
        Gij hebt voor mijn schuld geboet:
        het Was mijn last die U zo drukte,
        Dat uw Ziel in het stof neêrbukte:
        Die vergood uw herte-bloed.
        Dat men weer zijn lievers minde
        Is gemeen; wijl het reden heeft:
        Maar waar zal een vijand vinden
        Een die het leven voor hem geeft?
      
      
        'k Heb uw Kruis-bloed tot mijn zoen,
        het Tegengift van het slangen-zwadder:
        'k Heb uw Kruis ten Hemel-ladder,
        Om ter Levens-kroon te spoên.
        'k Zie daar het handschrift doorgestreken;
        Mits de schuld is afbetaalt.
        Laat de slang uw verssens steken:
        Dus hebt Gij gezegepraalt.
      
      
        Welkom, overwinnend Held,
        Klim nu op uw zege-wagen,
        Laat U die ten Hemel dragen:
        Sleep den vijand na, geknelt.
        Gord uw zwaard nu aan uw zijde:
        Zend uw sterke schepter uit:
        Niets vermag met u te strijden,
        En Gij rooft des sterken buit.
      
      
        o Hoe zal ik nu uw lof,
        Dierb're Heiland! waardig melden?
        Wat zal ik u weer vergelden?
        Hier vind dank oneindig stof:
        Hier kan zich het geloof nu gronden:
        Hier vind liefde zich verplicht:
        Hier vind zich nu dienst verbonden;
        Daar uw dood toe was gericht.
      
      
        Laat ik nu tot weder-wraak
        d'Oude mens ten kruike doemen:
        Laat ik in uw kruis maar roemen,
        En met u gekruist zijn. Maak
        Dat ik in uw kruis beruste
        En maar dat alleen hem kenn':
        Dat de wereld en haar lusten
        Mij gekruist zijn, en ik hen.
      
    
  