
    
      
        WAt derelijcker klagen
        Is dat! ik heb mijn dagen
        (Wat ergens ooit geviel)
        Niet diergelijcx gehoord, ei! luister toe mijn ziel!
      
      
        Die eens schiep al de beken,
        Die springen uit doet breken
        Schreeuwt uit een droge borst,
        Ah! Ah! ik brand, ik brand, mijn dorst! helaas! mij dorst!
      
      
        Mijn zweet is mij ontdropen,
        Mijn bloed is mij ontlopen,
        Droog is mij het ingewand,
        Mijn tong kleeft aan mijn raaks, en het innig herte brand.
      
      
        Nu kan ik eerst gedincken
        Wat ik aan het Hemels drinken
        Verloren heb; wanneer
        Ik voor eens dienstknegts schijn liet varen 'sHeren eer.
      
      
        Ah! lieflijk Cedron-stroomtje,
        Dat onder menig boomtje
        Ten dale-waarts u spoeyt,
        Kom met een drupje nats mijn droge tonge sproeyt.
      
      
        Want ziet nu hier die trotsen,
        Dien 'k water uit de rotsen
        Gaf; hebben, als ik lij,
        Nog Raphidims geschenk, nog Meriba's voor mij.
      
      
        Maar wat uit Mara's vloeden.
        Dit onbarmhertig woeden
        Noghtans, en is het niet
        Dat stof geeft aan mijn clagt, en pit aan mijn verdriet.
      
      
        Maar laas! de Helle-gloeden
        Van 'sHemels grimmig woeden
        Zijn het, die mij dezen brand
        Gestigtet hebben in het borgtogtig ingewand:
      
      
        Want ziet ik had maar even
        Mijn ziel te borg gegeven
        Voor zondaars; en het vier
        Den zonden toegedoumt, was dadelijk tot hier.
      
      
        Dat braad mijn ziel van binne,
        Tot dat ik het overwinne,
        Dat droogt mij het heilzaam nat
        Dat mij te troosten plag, en maakt mij ''t herte mat.
      
      
        Die wat'ren van het leven
        Die 'k andren plag te geven,
        En ik in vol genut
        Bezat, zijn nu geheel door droogten uitgeput.
      
      
        De vlammen van de Hellen
        Zijn het die mijn ziele kwellen,
        Dies staat mijn dorre borst
        En brand, ah! ah! en brand, mij dorst, Helas! mij dorst!
      
      
        Wat derelijcker klagen
        Is dat! ik heb mijn dagen
        (Wat ergens ooit geviel)
        Niet diergelijcks gehoord, ei! merckter op mijn ziel!
      
      
        En leert met een doorgronden
        Den angel van de zonden,
        Die Godes eigen Soon
        Leert op zijn zwanenzang zo clagelijcken toon.
      
      
        Hoe deerlijk zal dan klagen
        Den zwakken mens, in het dragen
        Van 'sHeren grimmicheyd,
        Als hert, en tong, en long hem gans in vlamme leit?
      
      
        Maar u laat Christi stikken
        Van Dorst, mijn ziel, verkwikken;
        Gelooft dat deze dorst
        U vrijdt van het ewig vier, van droge tong en borst.
      
      
        Mijn dorre ziel gaat henen
        Nu naar uw Heiland wenen,
        En smeekt dat Hij u geeft
        het Beloofde dat Hij door zijn Dorst verworven heeft.
      
      
        Die wateren, die vloeden;
        Waar toe hij al de moeden
        En dorre zielen nood,
        Tot suyvring van onze hert en redding van de dood.
      
      
        Maar boven al in vrezen
        Wagt u, mijn ziel na dezen,
        Dat nooit uw dorstige aard
        Na boze lusten dorst, met vuyle lusten paard.
      
      
        Dorst na die suyvre beken
        Die uit zijn wonden lekken,
        Die hier van dorst versmagt,
        Zijn dorst u lessen zal, zijn flauwte geeft u magt.
      
      
        En zo dan nog u het herte
        Na kwaad dorst: laat in smerte'
        (Als des) den Ouden Mens
        Verstikken in zijn dorst, versmagten in zijn wens.
      
    
  