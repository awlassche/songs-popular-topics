
    
      
        'k HEb, als een schaap, gedoolt: o Heer,
        Mijn heiland en mijn herder,
        Zie neder, zie genadig neer.
        Gedoog niet, dat ik verder
        Verdwale. Uw dood en lijden kocht
        De kerk, bij u verkoren,
        Dus hoog van prijs: uw goetheit zocht
        Haar, anders heel verloren.
      
      
        Uw zorg heeft alle uw schapen met
        Uw bloed en Geest getekend;
        Uw wysheit tal en namen net
        Geteld en opgerekent.
        Uw liefde waagde, als David, niet
        Voor des vaders kudde uw leven;
        Getroost haar dat in hels verdriet
        Ten beste aan het kruis te geven.
      
      
        Uw toezigt spyst geen schaap ooit schraal,
        Als op een dorre heide:
        Uw vlees en Geest voedtze altemaal,
        Uw gunst, als vette weide.
        Uw troostwoord laat hun dorst geen' stroom
        Van versche bron en beken,
        Geen noodhulp, als een hutte, in schroom
        Voor weêrspoets storm, ontbreken.
      
      
        Hoe minzaam valt uw herdersstaf!
        Die perst, gebruikt met oordeel,
        Geen kranke schaapskooi streng en straf.
        Uw dwang bezorgt haar voordeel.
        Uw trou bevrytze in ramp en nood,
        Belaan met al haar jammren;
        Leit zacht, ja draagt in arm en schoot
        De teêrste van uw lammren.
      
      
        'k Dool, als een schaap, te dom en slecht.
        Mijn God, wil mij gewennen
        Uw stem en wijs geleide recht
        Te volgen en te kennen.
        Mijn ziel, te krank, wil naulyx voort,
        Door schuld op schuld geschonden.
        Help, op geen boze kwaal gestoord,
        Genes haar door uw wonden.
      
      
        'k Voel mij te traag tot heilig werk,
        Gehindert door veel boosheit:
        Mijn hoeder, sla mij gade, en sterk
        Mijn moede-en lusteloosheit.
        Gezelschap krenkt, bevlekt mij, waar
        Het ijdel raze en revel':
        Och! berg, behoe mij voor het gevaar
        Van dat besmettend evel.
      
      
        'k Zwerve in woestijnen, van veel wrok
        Belaagt, of fel bevochten:
        Beschut mij met uwe herdersstok
        Voor boze moortgedrogten.
        Gelei mij (want gij zelf gingt voor
        Ter slagtbank heel geduldig)
        Bij wrevel op uw vredespoor,
        Bij vals bedrog eenvuldig.
      
      
        De hel, een gruwlyk wolvenest,
        Komt hart en ziel benawen:
        Och! keer haar' list, die boze pest,
        En kort haar wrede klawen.
        'k Heb, als een schaap, gedoolt: o Heer,
        Mijn heiland en mijn herder,
        Zie neder, zie genadig neer:
        Gedoog mijn leed niet verder.
      
    
  