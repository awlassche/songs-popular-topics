
    
      
        Jndien ooyt Maagd haar droeve klagten
        Vermogt te brengen aan den dag,
        Jk ben het die gehele nagten,
        Jk ben een Maagd die klagen mag.
      
      
        Jk was een bloemtje vers ontloken,
        Jk was een Roosje nooit geplukt,
        Van Vrijen was mijn nooit gesproken,
        Door Liefde was ik nooit verrukt.
      
      
        Jk ging bij Dogters van den Landen,
        Jk ging bezien een vreemde Stad,
        En ziet daar bleef mijn Eer te panden,
        Eer het iemand wist wierd ik gevat.
      
      
        De Jonge Prins door min ontsteken,
        Die kwam aan mijn zijn gunste bien,
        Jk onbewust in Hooftse streken,
        Ging met hem om het Hof te zien.
      
      
        De Maagden die ontrent mij waren,
        Die gaf men vast een zoete praat,
        Want zij nog in haar domme Jaren,
        En zien niet wat 'er omme gaat.
      
      
        Jk werd in stilheid weg genomen,
        En ik en weet niet waar gerukt,
        En eer ik weder mogte komen,
        Zo was mijn bloemtje eilaas geplukt.
      
      
        Jk was bedroeft in al mijn zinnen,
        Maar hij bod mijn zijn regterhand,
        En zwoer hij sou mijn eeuwig minnen,
        Hij sou mijn eeuwig zijn verpand.
      
      
        Dies om mijn droefheid af te weren,
        Zond strak zijn Vader uit de Stad,
        En liet in Egten mijn begeren,
        En bied ons eer en grote schat.
      
      
        O Broeders vol onwijze kuuren,
        Die niet als bloed en wraak en dorst,
        Gij doed de Stad den dood besuuren,
        En in de Stad den Jongen Vorst.
      
      
        Daar leyd de Vader dood geslagen,
        Daar leyd de Zone nevens hem,
        Daar hoord men duizend Vrouwen klagen,
        Maar boven al mijn droeve stem.
      
      
        Wat ging u aan o rouwe gasten,
        Te komen tot zo wreden vond,
        En zo geweldig aan te tasten,
        Die mijn alleen verteren kond.
      
      
        Jk ware nu als Koninginne,
        Gekroond in Sichems hoge zaal,
        Jk leefden nu in Egte minnen,
        Maar gij verbrot het altemaal.
      
      
        Nu moet ik al mijn leven treuren,
        Gelijk een Tortelduyfje plag
        Geen Prins geen Man zal mijn gebeuren,
        Og waar dit nu mijn laatsten dag.
      
      
        O bloedig Zweerd van wreede mensen
        Waarom dog hebje mijn gespaard,
        Ag nu en heb ik niet te wensen,
        Als in de dood te zijn gepaard.
      
      
        Nu Vrijsters wilt des les onthouwen,
        En weest geleerd door mijne pijn,
        Qua benen ende goede Vrouwen,
        En moeten niet uithuizig zijn.
      
    
  