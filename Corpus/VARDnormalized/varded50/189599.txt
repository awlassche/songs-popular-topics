
    
      
        O Overschoone Vrouw,
        Ik bid u doch aanziet
        Mijn liefd' en grote trouw,
        Te troosten laat nu niet,
        Maar gunt u Minnaar vree,
        Helaas! neemt mijn nu aan,
        En wilt // en wilt // en wilt
        Zijn Trouwe niet versmaen.
      
      
        Let eens op mijn getreur,
        Dien ik lij dag en nacht,
        Savonts laat voor u Deur
        In donker sta en wacht,
        Het is al om u Prinses,
        Dat ik gewillig lij,
        Ik bidt // ik bidt // ik bidt
        Ay neemt mij aan u zij.
      
      
        Ontlast mij van dit pak
        Dat ik gewillig draegh,
        En met groot ongemak
        Niet doe dat u behaag,
        Wist ik de oorsaeck vrij
        Waarom gij mij versmaad,
        Ik sou // ik sou // ik sou
        Haast doen na mijn Liefs raad.
      
      
        Want nooit Vrouw op der Aard,
        Ik zo staf heb gezien,
        Nochtans mij even waart,
        En dien ik stadig dien,
        Noch wensche tot mijn Vrouw
        Op dat ik naar des dag,
        Op dat // op dat // op dat
        Ik met haar leven mag.
      
      
        Lief zo het niet mag zijn
        En mij zo hebt doorwont
        Ik bidt geeft Medecijn,
        Dat ik worde gezond,
        Op dat gij niet de naam
        Van Moorderesse voert,
        Om dat // om dat // om dat
        Gij mijn het Lijf omroert.
      
      
        Vaart wel dan mijn Prinses
        Voert wel o Barbara,
        Ik bidt onthout mijn les
        En neemt mij in gena,
        Gij zij het Leydens puik
        Gij zijt die mijn hert hout,
        Gevaen // gevaen // gevaen
        En maakt mijn hert verstond.
      
      
        Adieu mijn Waerste Lief
        Adieu mijn waerste Vrouw,
        Adieu dien ik verlief
        Adieu dien mijn de rouw,
        En al mijn pijn vergroot
        Adieu met groot geklag,
        Adieu // Adieu // Adieu
        Als het aars niet wezen mag.
      
      
        Doch, ik weet dat den Heer
        U hart vermurwen moet,
        En dat gij noch dan weer
        Mijn weder minnen doet,
        En dat u kwaad vermoen
        Met haast geslichtet werd,
        Om dat // om dat // om dat
        Gij toont mij het wrevlich hert.
      
    
  