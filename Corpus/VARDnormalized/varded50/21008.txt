
    
      
        DIe vernuwd is, en herboren.
        Door des Heren geest:
        Struykeld wel, als van te voren:
        Maar hij rijst: en vreest.
        Daarom, mag men hem wel noemen
        Op-recht, goed, en vroom.
        En de oprechtigheid verdoemen,
        Buiten deze Toom.
      
      
        Laat een boze Vrouw dan woeden;
        Schoon ze veel kan doen.
        Laat men wanen, en vermoeden,
        Dat zij het kwaad kan voên.
        Zij, zal Nooit zo 'n man verwinnen:
        Om ook Boos te zijn:
        Noch beroven van zijn zinnen:
        In de daad, noch schijn.
      
      
        Swijgd van Socrates. zijn goedheid
        Was maar waterverf.
        Zijn standvastigheid, en vroedheid,
        Had noch glans, noch nerf.
        het Was in waan, en niet waarachtig:
        Mits hij Christus derft.
        Diens Geloof (door Liefde krachtig)
        Daar men het heil mee erft.
      
      
        Maar wild gij een voorbeeld weten?
        Neemt den vromen Job,
        Die (veroordeeld) heeft gezeten
        Als ten galg, en strop.
        Die en goed, en bloed, en ere
        (Schielijk) heeft gemist.
        Die den vijand, met veel zweren,
        Gruw'lijk, heeft vernist.
      
      
        In die bitterste verzoeking,
        Wierp zijn eigen Wijf,
        Haar Versmading (meer, als vloeking)
        Godloos, hem op het lijf.
        Plaagden hem zijn naaste Vrienden:
        Met een schijn van troost:
        Quelden zij hem, die hem Dienden.
        de een, heeft d'aar verpoost.
      
      
        Hij was Op-Recht, vroom van leven,
        Dit getuygd God zelf.
        het Lof is hem alleen gegeven,
        Onder het blau gewelf.
        Nochtans wierd hij zo bevochten.
        Nochtans bleef hij staan,
        Spijt de Duyvelsche gedrochten.
        Niemand kan hem schaên.
      
    
  