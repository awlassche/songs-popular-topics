
    
      
        DAt een wijs Man Soldaat kan wezen,
        Is onverstaanelyk bij mijn,
        Te vechten zonder kwaat te zijn;
        Altoos ten doel des Doods vol vrezen,
        Zich te waagen aan het moordgeweer,
        Om een stuk brood of verganklyke eer.
      
      
        Indien men ergens dienst kon krijgen,
        Om te gaan vechten met Ham en Wijn,
        Ik zoude een van de stoutste zijn;
        En met mijn Vork de Schink doorrijgen,
        Want ik houw minder van het geluit,
        Der Krygstrompet, dan ene volle Fluit.
      
      
        Bachus zoude ik mijn Hoofdman maaken,
        Een gladde Waard mijn Luitenant,
        Een Franse Kok voor mijn Serjant;
        Die braaf kon vechten met zyn' kaaken,
        Een jonge Meid die het Vendel draagt,
        En niet veel naar een tweestrijd vraagt.
      
      
        Mijn Tamboer zoude een Spitsboef wezen,
        Met een Verkeerbord op zyn' zy',
        Pijpen en goê Tabak daar bij;
        Mijn Santinel had niets te vrezen,
        Want hij zouw steeds op Schildwacht staan,
        Bij het Spit daar ik mijn Vlees liet braân.
      
      
        Mijn Regementsrok die 'k zouw draagen,
        Zouw zijn een jevers Varkenszwoord,
        Rondom met Wyngaardblaân geboord,
        En mijnen trotsen Legerwaagen,
        Zouw zijn een Rinkhouws Voedervat,
        Ten kimme vol van Druivenat.
      
      
        Want als wij zullen zijn begraaven,
        Zal het zijn, adieu gij lekre drank,
        Dies vlugt ik voor Bellonaas klank;
        En tracht in rust myn' dorst te laaven,
        En schuuw den Dood gelijk de pest,
        Want daar des geen kroeg in zijn gewest.
      
    
  