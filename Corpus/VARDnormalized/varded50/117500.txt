
    
      
        O Abrahams, Izaaks, en Jacobs God !
        Van uw Dienaars, en lieve Bondgenoten,
        Met al het geslacht en zaad uit haar geproten,
        Door u verhoogd, tot uw erfdeel en lot.
      
      
        Gij groten Engel van het Gena-verbondt !
        Jehova ! hebt uw Israël ontslagen
        Uit Pharos dienst, verlost, geleidt, gedragen !
        het Was het volk dat in uw liefd' en gunste stond.
      
      
        O Heilige, en zoo hoogwaarde Geest !
        Die eertijds plag in Israël te wonen,
        Door Schaduw-dienst dien Christus haar te tonen,
        Die steeds de hoop der Vad'ren is geweest.
      
      
        Wij van natuur vijandig, het Heidens rot;
        Van uw Verbond, en volk gants vreemdelingen;
        Die nu uw Troon eerbiedelijk omringen,
        Verneed'ren ons in stof, o heerlijk God.
      
      
        Wij hondekens met vreugd' en dankbaarheit,
        Erkennen dat wij onze ziel verzaden
        Van uwen dis: met kruimpjes van genade,
        Maar overvloed, hebt gij voor ons bereit.
      
      
        Ons arm' onwaard' doet gij van d'hemel goed,
        En stort op ons uw geestelijken zegen,
        Vrucht van het Verbond, door Jezus nu verkregen,
        Die ons nabij bracht, door zijn Offer-bloed.
      
      
        Wij nu geplant in Abr'hams huisgezin:
        Ja ingeleit tot uwe Bruilofts-zalen;
        Daar gij ons met u slachtvee komt onthalen,
        En uit uw Heilbron schenkt den Beker in.
      
      
        Wij te gering dan uw weldaat en trouw,
        Staan schuldig aan zoo veel ondankbaarheden !
        Dies komen wij hier voor uw aanzicht treden,
        En buigen ons, met schaamte en berouw.
      
      
        Waardig zijn wij dat gij dit Hemels-licht
        Weg neemt, het welk ons zoo helder kwam bestralen;
        En als wel eer, ons wederom liet dwalen
        Ten uitersten, verr' van uw aangezicht.
      
      
        Genadig God ! noit van vergeven moe,
        Laat ons doodswaardige doch niet verderven;
        Om Jezus wil, laat ons uw heil verwerven,
        Reik ons den Scepter van genade toe.
      
      
        Ontvang in gunst, o Here ! neemt doch wel;
        De liefde-wens, en zucht van onze herten;
        Uit medelijden kommerlijke smerten;
        Over uw arm gevangen Israël !
      
      
        Als nu uw volk haar' herten voegen zaam,
        Voor Is'rels nood; verhoor dan die Gebeden !
        Laat die u zijn een reuk van lieflijkheden;
        En als een Avond-offer aangenaam.
      
      
        Ach ziet uw oud, lief, nu verlaten volk !
        het Zaad van uw knechten, eertijds Bondgenoten,
        Uw kinderen; nu van uw gunst verstoten,
        Geboeit, gedrukt, als in een diepe kolk.
      
      
        Haar kost'lijk Land, leidt onder Ban en vloek:
        Haar Stad en heiligdom, door vuur verdorven;
        Haar Stammen tzoek, als Ballingen gezworven;
        Veel eeuwen lang, in aller werelds-hoek.
      
      
        Ach ! ziet ze dolen om, van Zee tot Zee,
        Van Land tot Land, na al des hemels-winden,
        Om het woord van God, en grond tot hoop te vinden.
        Maar laas ! om niet, haar blindheit houd noch stee.
      
      
        Heer ! zie dit volk doch met ontferming aan,
        Laatz' in uw huis, en zaal weer plaats verwerven;
        En buiten u gena niet langer sterven;
        Haar ziel versmachten, en te gronde gaan.
      
      
        Dien helzen Vijand door zijn tyranny,
        Houd haar zoo vast in zijne sterke poten,
        Met yz're deur, en koop're grendel-sloten
        Gevangen, in zijn harde slavernij.
      
      
        Door binnen-brand ontsteekt een helzen-dorst,
        Die knaagt en quelt haar bloedtschuldig gewisse,
        Daar is geen vree van haar ontroerenisse;
        Dan door het bloed van Christus. Vrede-vorst !
      
      
        Zoo legt gants Is'rel in de grootste nood;
        Die eertijds bloejend' heilige Gemeente !
        Op het veld, als het dorr', vermijterde gebeente,
        Verstroit, geknaagt, van levens-geest ontbloot.
      
      
        Ach Heer ! zij zijn elk een tot smaad en spot,
        Waar zij ook zijn onder des hemels wolken:
        Den Antichrist en alle vreemde volken
        Versmaden haar, als een verbannen rot !
      
      
        Uw woord is haar als een gezegeld Boek,
        Haar hert gedekt, gaan zij haar oordeel lezen,
        Zij schrijven zelfs haar vonnis, lang gewezen,
        En blijven blind, met al haar onderzoek.
      
      
        In een woestijn zwerven zij even dom,
        Ter prooy voor het wild gediert, als arme schapen,
        Gants weereloos, ja zonder wacht, en wapen;
        Met angst en vreez' zien na verlossing om.
      
      
        Daar blarren zij daag'lijks met onverstand,
        En zoeken om na dien beloofden Herder,
        Doch zien hem niet: maar dolen noch al verder;
        En blijven vast in dien vervloekten stand.
      
      
        Gij dan, o God, die aller herten kent,
        Gij weet den nood, haar jammer, elendt, plagen;
        Meer als ons hert en tong u voor kan dragen:
        Want gij zijt aller mensen weg gewend.
      
      
        Aan het eeuwig, vast, en heilig trouw Verbond,
        (Dat gij na het vrij-behagen, met uw knechten,
        En met haar zaad genaad'lijk woud oprechten)
        Gedenkt, o Here ! noch tot dezer stond.
      
      
        Gij, o Jehova ! zijt en blijft getrouw,
        Hoe zou dan het zaad van Jacob gaan verloren?
        In giften van genaä, (aan uitverkoren.)
        En roepingen, valt nimmermeer berouw.
      
      
        Of zou dan ook haar ongeloovigheit
        Vernietigen, uw trouwe en gelove?
        Neen: uw waarheit vast in d'heem'len daar boven,
        Die is en duurt, tot in der eeuwigheit.
      
      
        O Here Jezu ! d'eenige Goël;
        Haar bloedverwant uit Judaas stam gesproten,
        Over uw Volk, uw Erv', en Bondgenoten,
        Ijver doch weer, losser van Israël !
      
      
        Zal ook de Duivel, Dood, en hels geweld,
        Dit volk, van uw noch lang afkerig maken?
        Zal enig ding haar wederkeren staken?
        En doen te niet het Verbond zoo vast gesteld.
      
      
        Hoe? zal dien sterk gewapenden Tyran,
        In zijn geweld noch sluiten uwe vaten,
        Doe hem dien roof zoo lang gehad, verlaten,
        O Isr'els God ! die haar verlossen kan.
      
      
        Gij hebt vertrapt dien sterken door uw dood;
        En hem zijn voorgewende recht benomen,
        De uwe uit zijn handen doen ontkomen:
        Onwinb're Held ! gij hebt hem gants ontbloot.
      
      
        Gij Heer ! die open doet, en weder sluit;
        Gij maakt dat zee, en dood, en helle geven
        Haar dode rompen, om eens weer te leven,
        Gij voert uw werk in spijt des vijands uit.
      
      
        Is Ephraim niet d'Eerst-geboorne Zoon?
        Uw troetelkind? zult gij dan overgeven
        Uw duurb're Zoon? om buiten gunst te leven:
        Is het eeuwig toorn? o neen ! maar God verschoon !
      
      
        Hoe stelt gij Isr'el als een Adama?
        En Zeboim? om hem gants te verderven,
        Dit kond gij niet, (hij moet uw zegen erven,)
        Uw liefde lijdt niet dat uw volk verga.
      
      
        het Vaderlijk hert, neem doch eens ommekeer,
        In het binnenst' word berouw door liefd' ontsteken;
        Gij zult ten uitersten geen zonden wreken.
        Gij zijt geen mens, maar God: barmhertig Heer;
      
      
        Staat op en waakt, doch voor uw naam, en eer !
        En voor uw roem, en heerlijk Koninkrijke,
        Doet uwe macht, en heerschappije blijken,
        Werpt eens het wederhorig volk ter neer.
      
      
        Breng doch eens weder dit weerspannig rot,
        (Nu zoo veel eeuwen van u afgezworven,
        Dat zijnen weg zoo schand'lijk heeft verdorven)
        Ter woninge, van u, o heerlijk God !
      
      
        Toont uw Bannier en tekens, van om hoog,
        Uw oordeel en gerechtigheidt den volken;
        Datz' u, o Jezu ! komend' uit de wolken,
        Dan zien; met ongedekten hert en oog.
      
      
        Ach ! dat uw volk, nu blind u zoo aanschouw,
        Gelijk z'eertijdts in doodsbenauwtheit zagen
        De koop're Slang, tot heling van haar plagen,
        Met droeve smert, ootmoed en waar berouw.
      
      
        Ziende den Heiland, aan het kruis ten toon,
        Van haar versmaad, verworpen, ja doorsteken,
        Kond eens haar hert daar over smelten, breken;
        Door bitt're rouw, als om een enig Zoon.
      
      
        Want zij helaas ! noch boven al haar quaat,
        Zoo hittig door haar boosheit aangedreven,
        Datz' haar Heil-rots, ten vloek gaan overgeven.
        Schrik ! hemel, aarde, voor die gruweldaat.
      
      
        Maar gij oneindig in barmhertigheit,
        Hebt om gena te tonen, uw behagen;
        De zaligheit den zondaar voor te dragen.
        Die machteloos, in doods ellende leidt.
      
      
        Gij bad, o Jezus, hangend' in uw smert,
        O Vader, wil doch aan dit volk vergeven,
        het Kwaad dat ze doen; zoo dom, verkeert gedreven;
        Zij weten het niet, de blintheidt dekt haar hert.
      
      
        Wil u doch nu voor des Vaders aangezicht:
        Als d'eenige Hogepriester, gaan vettoonen;
        Door uw verdienst, en voorbee, haar verschonen,
        O Borge, die des Zondaars zaak verricht.
      
      
        Verzoen haar Land, dat in verwoesting lecht,
        Uw Volk, dat zoo veel plagen heeft geleden
        Van het Heidendom, die noch met smaat vertreden
        Jeruzalem. Ach ! breng haar eens te recht.
      
      
        Als Schapen blaren zij haar Herder na,
        Haar onbekend. Ach ! toont u voor haar ogen,
        Eens openbaar, op datz' u vinden mogen;
        En rusten in den schoot van uwe gena.
      
      
        Open haar ogen, dat ze ongedekt,
        De heerlijkheit van uw beloft' aanschouwen.
        En u na het Euangelis woord betrouwen,
        Met liefde na haar Heiland uitgestrekt.
      
      
        Verzaak doch eens haar onleslijken dorst,
        En zielen-honger, in deez' wildernisse,
        Blus uit den brand van haar ontstelt gewisse.
        Ach geeft haar rust, o grote Vrede-vorst.
      
      
        Wast en verkwikt haar uit de Heil-fontein,
        Die gij voor het Huis van Israël stelde open,
        Doetz' in geloov', begerig, daar toe lopen,
        Maakt haar van schuld, en van besmetting rein.
      
      
        Vergadert eens die hinkend henen gaan,
        Breng weer tot u, die verre zijn verdreven,
        Van zoo veel rampen overig gebleven,
        Ach ! neemt dit volk, weer in genaden aan.
      
      
        Wat zoud gij toornen in der eeuwigheit?
        Zijt gij vergramt tot eeuwige geslachten?
        Hoe lange, Heer; het berouwe u: wij wachten
        De daad van het woord, uw knechten toegezeit.
      
      
        Wij werpen ons gezamentlijk ter neer;
        Voor uwen Troon: uw volk, en eerstelingen.
        Van Abr'hams zaad, die de beloft' ontvingen:
        En smeken voor uw aangezicht, o Heer.
      
      
        Zie doch eens neder van den hemel af:
        Schouwt van uw heil'ge en heerlijke woning,
        Doet van uw heil, aan Israël vertoning;
        Verlost uw erfdeel, van den vloek, en straf.
      
      
        Waar zijn uw ijver en uw mogentheit?
        En het gerommel van uw ingewanden?
        het Medelijdig hert? en al uw liefde panden?
        Zijn die niet meer voor Israël bereit?
      
      
        Ja gij die vader zijt van ons alleen:
        Want Abraham die kan van ons niet weten,
        Noch Israël: het moet alles zijn vergeten;
        Wij kennen u voor Heer, en anders geen.
      
      
        Gij, o Verlosser, het is van ouds uw Naam;
        Waarom doet gij ons dwalen van uw wegen?
        Verstokt ons hert: van zelfs zoo ongenegen.
        Ach ! trek, en maakt ons tot uw vreez' bekwaam.
      
      
        Gedenk eens weer der Stammen van uw erv',
        Aan Israël, eertijds uw waarde knechten,
        Wil haar uit stof, door uwe macht oprechten,
        En redden haar, o Heiland, van het verderf.
      
      
        Uw heilig volk heeft het gezegend land,
        En het heiligdom, maar weinig tijds bezeten;
        De weer-partijders hebben het omgesmeten;
        Uw woning, met Jeruzalem verbrand.
      
      
        Helaas ! dat volk, eertijds zoo hoog geroemt,
        Is nu, als die u Here, niet toekomen,
        Uw Troon, en Kroon is van haar weg genomen,
        Als waren zij noit na uw Naam genoemd.
      
      
        O Jezus ! doet te niet geweld, en macht,
        Van die uw woord, uw Geest, uw werk beletten;
        Die haar zijn trots uw Rijke tegen zetten;
        Kom, met uw heil en glans, zoo lang verwacht !
      
      
        Uw Kerk, uit Babel eertijds uitgegaan;
        Zucht om veel druks en droevige krakelen;
        Die het Christen volk (o bitterheit !) verdelen,
        Held eens de breuk: doet aanstoot ondergaan.
      
      
        Verbrijzel doch ons hard, en stenig hert,
        Laat ons uw oordeel krachtig overtuigen,
        Dat wij ootmoedig voor uw roeden buigen,
        Redt ons dan weer van alle druk en smert.
      
      
        Maak doch uw Dienaars, tot dit werk bekwaam;
        Geeft daar toe Geest, wil uit het midden weren,
        Al wat belet, het beloofde wederkeren
        Van Israël: verhoog uw grote Naam !
      
      
        Roeit gantslijk uit het Rijk van den Antichrist,
        Wil aan dat onrein Babel zoo gedenken
        En haar het grondsop uit uwen Beker schenken,
        Werpt in den afgrond al het geweld en list.
      
      
        Dan zal het Oud Isr'el, met het Heidendom,
        Haar eniglijk tot uwen dienst begeven;
        En onder u, haar Koning vredig leven;
        Kom, (Geest, en Bruid zucht) kom haast, Jezus, kom !
      
      
        Dan is Jehova en zijn Name een,
        En Jezus Koning van de gantse aarde,
        Dan geeft men Gode lof, en eer na waarde;
        Dan wordt der Slangen kop geheel vertreen.
      
    
  