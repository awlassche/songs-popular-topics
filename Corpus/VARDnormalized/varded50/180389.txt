
    
      
        Luysterd in het generaal,
        Na het geen ik u verhaal,
        Hoe verscheyde kale Heren:
        Gaan spanzeeren door de Stad,
        Met ouwe gescheurde Kleeren;
        Dog een Jas bedekt haar gat.
      
      
        Jacob, Pieter, Hillebrand,
        Willem, Gerard, Ferdinand,
        Jan en Hijn, en nog veel Snaken
        Lopen na de Sneyer toe,
        Om een Jas te laten maken,
        De een moet fijn zijn, de aar boe boe.
      
      
        Is uw Zondags-pak gescheurd;
        Daarom tog in het minst niet treurd,
        Koop een Jas die zal het bedekken,
        Dat gij een Baron gelikt,
        Als gij dan bij Straat gaat trekken,
        ‘k Wed dat menig u bekijkt.
      
      
        En zal denken dat’s een Held,
        Die heeft Duyzende aan Geld;
        Dog geen Duit om Huy te kopen
        En leyd honger en gebrek;
        evenwel zo gaan zij lopen
        Met een Jas, bij Straat, als gek.
      
      
        Een Boekbindertjes-gezel,
        Die gaat maar met een Menel;
        Enen Jas mag het niet heten,
        Want daar zijn geen Knopen aan,
        Nogtans dekt het Luis en Neeten:
        Daar hij stijf mee is belaan.
      
      
        Hij tred nogtans als een Heer;
        Maar het is een slegte eer,
        Als men zegt, mijn goede Vrienden,
        Kijk van boven is het bond,
        Maar van onder zult gij vinden,
        Niet als vuiligheid en strond.
      
      
        Daar komt een Comptoir-knegt aan,
        Kijk die grootze Gek eens gaan,
        Met een Jas met Ezels-oren,
        Ziet hoe dat dat Gekje bluft;
        Bei zijn Handen zijn verloren:
        En zijn in de Jas versuft.
      
      
        Ziet een Wijnverlaters kwant,
        Die tred mee heel Figelant,
        Want hij heeft een Jas gekregen,
        Van den een Heer of den aar,
        Daar tred hij mee langs de Wegen,
        Of het een Schoorsteen-veger waar.
      
      
        Julfes Fijnbaard draagt een Jas,
        Want hij komt hem wel te pas,
        Om zijn kale gat te dekken,
        Anders liep hij naakt en bloot:
        Wild maar al een Jas aan trekken,
        Het bedekt u in de nood.
      
      
        Boeren, Stee-luy, Schot en Waal
        Al is uwen Rok wat kaal,
        Wild na de Nieuw-markt gaan stappen,
        Koopt een Jas voor een klein Geld;
        Al sting hij heel stijf van lappen
        Gij word voor een Heer geteld.
      
      
        Draagt nu Jassen naar uw zin,
        ‘k Heb ‘er geen behagen in;
        ‘k Houw veel meer van het Troef-aasje
        Als ik het Spel van Bruydjen speel,
        Dat ik bij geval een Glaasje
        Dan mag gieten in mijn keel.
      
      
        Die nu met geen Jas braveerd,
        Word in het minste niet geëerd,
        Want het is nu heel de Moden,
        Daarom zeg ik tot besluit,
        Draagt een Jas, eer het word verboden.
        het Jasse-dragers Lied is uit.
      
    
  