
    
      
        Staat op met groot verlangen
        O gij dochters van Sion,
        Den winter is nu gegangen,
        En den zomer komt in het saisoen,
        Den Mei die staat ontlokken,
        Met zyn' blad'ren groen van van spruit,
        De bloemekens zoet van rooke,
        En zoo menigerhande kruid.
      
      
        Verlaat die vremde boelen,
        U uit liefde te mynewaerds wend,
        Want den sneeuw verliest gevoelen,
        Door de zonn' is zij geÃ«nd,
        Die vogelkens wilt verzinnen,
        Die zijn der van herten blij,
        Zij zingen den zang van minnen
        Tussen u lief, ende mij.
      
      
        Is alles vol lusten spoedig,
        Den wijngaard brengt vruchten voord,
        Dat tortelduyfken zachtmoedig,
        Zijn geluid men lieffelyk hoort,
        Den fier mooi nachtegaele
        Die zingt een helder lied,
        De bie met hare stralen
        Op all' de bloemekens ziet.
      
      
        Wilt u verjubileren,
        In den lieffelyken tijd,
        En tezamen gaan triumpheren,
        In die veldekens breed en wijd:
        Daar zult gij mogen horen
        Alderhande vogelen stem,
        Wij zullen noch vreugd oorbooren
        In dat nieuwe Jeruzalem.
      
      
        Wandelt nu vrij in myn' wegen
        Hier beneden in het aardse perk,
        Uw vijand hebbe ik verslegen,
        En den peys gesloten sterk,
        Waar van de twaalf trompetten
        Geven een zeker geluid,
        Komt nu zonder verletten,
        O! Myn' alderliefste Bruid.
      
      
        Al word gij hier in het verzeren,
        Van vremde minnaeren benyd,
        Uwe droefheid zal verkeren
        Al binnen korten tijd,
        Want in mijns Vaders zale
        En daar is het genoegelyk zijn,
        Want daar zingt' er in het generaele,
        Zoo menige Engelen zijn:
      
      
        Laat u geenszins bezwaren,
        Blijft standvastig van herten rein,
        En wilt met geen ander paren,
        Als alleen met mij certein:
        Want ik ben iverzuchtig van werke,
        In myn' liefde niet verflouwt,
        Komt myn' Bruid, myn' Duyv', myn' Kerke,
        Die ik vastelijk hebbe getrouwd.
      
      
        Waar zoud gij een verwerven
        Onder des weireldsch minnaeren
        Die voor u zonde willen sterven?
        Gelijk als ik hebbe gedaan?
        Ik hebbe voor u het is gebleken,
        O mijn Lief! Verstaat wel hoe,
        Mijn bloed uit laten leken
        Tot den lasten druppel toe.
      
      
        O mijn Bruid! Wilt vromelijk strijden,
        En lijd hier geen gevaar,
        Wij zullen noch (Lief) verblijden
        het Is zeker eens hier naar:
        Ik zal u Lief! Als myn' Vrouwe
        Schenken den wijn,
        Daar de mueren zijn van gouwe,
        En daar is het zeer plaisierig zijn.
      
      
        Oorlof Princesse rein, fleur der Vrouwen,
        En lijd hier genen nood,
        Zijt gij in honger benouwen,
        Ik ben dat levende brood,
        Zijt gij vermoeid certeyne,
        Oft van dorste lijd verdriet,
        Ik ben de levende Fonteine,
        Komt drinkt vrij all' om niet.
      
    
  