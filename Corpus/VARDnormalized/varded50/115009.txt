
    
      
        Mijn bitter tranen vloeyt als beken,
        Ten hemel klimt mijn zwaar gezucht,
        Van mijnen God heb ik gevlucht,
        Van zijnen wil geweken:
        Mijn hert, mijn hert ghemeurselt wordt,
        Tot rouw u all' mijn krachten pordt.
      
      
        Van God is het wezen mij gegeven,
        het Verstand, den wil, de liefdes kracht,
        Om in zijn liefde dag en nacht
        Getrouwelijk te leven.
        Zo schoon, zo schoon die is en zoet,
        Die ons is ongemeten goed.
      
      
        Die tot dit bijster dal van tranen
        Neer is gedaald om onzen nood:
        Om tot den hemel door zijn dood
        Den weg voor ons te banen,
        Tot spijs, tot spijs die hem ons jont
        Met al te vremden liefdes vond.
      
      
        Dus moest ik hem alleen beminnen,
        En naar zijn vriendschap altijd staan,
        Maar ik heb hem te zeer misdaen,
        Verstoort met all' mijn zinnen.
        Dit is, dit is mij al te leed,
        Tot allen boedt daar voor bereedt.
      
      
        Waarom heb ik mij zo vergeten?
        Och oft dit te herdoen noch waar:
        Gheen dood zo schandig oft zo zwaar
        En is van mij geweten,
        Die ik, die ik, nu vol van rouw,
        Daarom niet gherne lijden sou.
      
      
        Maar nu het niet herdaen kan worden,
        Dat zo onzalig is geschied,
        Zo zal tot droefheid en verdriet
        Geheel mijn hert zich porden,
        Dat ik, dat ik zo groten Heer
        Zo stout vervolgen heb zo zeer.
      
      
        'k Wil dusent doden liever sterven,
        Dan noch te breken zijn gebod,
        Niet meer en wil ik zijn zo zot,
        'k Wil allen schepsel derven,
        Dat mij, dat mij heeft afgeleid
        Van die fontein der soeticheydt.
      
      
        O goeden God, wilt mij doorsteken
        Met uwen scherpen liefdes schicht,
        Brengt mij mijn zonden in het gezicht,
        Op dat van rouw mag breken
        Mijn hert, mijn hert, om niet dat gij
        Dan maken zult van smerten vrij.
      
    
  