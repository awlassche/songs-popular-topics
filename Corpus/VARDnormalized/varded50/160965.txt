
    
      
        ONeyndige, alsiend' oog,
        het Welk alles van om hoog
        Bestiert, ziet op ons neder:
        Het Mensdom, bros en teder,
        Van weeld' en voorspoed dronken,
        Leit diep in het kwaad versoncken.
      
      
        De liefde is weg gevlucht.
        'tGeloof verschuylt en zucht.
        Godvruchtigheid aan het zwerven
        Kan nergens plaats verwerven:
        'tWijl elk bij na door loosheid
        Der zonden snelt tot boosheid.
      
      
        De Kerk-twist, aengesockt
        Van haat en nijd, verstokt
        Door waan, barst lichter lagen,
        Vlambrakend' uit bij vlagen.
        Wilt gij uwe hulp niet zenden
        Wie kan dien gloed afwenden?
      
      
        Uwe vromen, in des noot
        Van heul, zo het schijnt, ontbloot,
        Versmachten in hun kermen:
        Wilt hunner eens ontfermen!
        Om vrede is al hun smeken:
        Des twist doet heil ontbreken!
      
      
        Hier tussen komt uwe straf:
        En ruckt'er veel in het graf:
        Die naulijcx, door hun trachten
        Na het aardse, om sterven dachten
        En die noch heden leven
        Staan morgen licht te sneven
      
      
        Ach! wendt der zonden straf
        Genad'lijk van ons af.
        Ontruk ons het wis verderven
        Van snel ontijdig sterven.
        Wij snellen tot deughts banen.
        Gun heil in het dal der tranen.
      
    
  