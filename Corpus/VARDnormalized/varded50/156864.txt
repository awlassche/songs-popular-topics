
    
      
        ADieu O Wereld met u schijn,
        En die u dwaaslijk minnen;
        Het moet nu eens gescheiden zijn,
        Want gij zoekt te verleiden mijn,
        Die Christum draegh van binnen.
      
      
        Gij komt mij met veel schatten aan,
        Dat ik daar op zal bouwen;
        Tot hoovaerdy komt gij mij ran,
        En wilt dat ik zal gierig staan,
        Om ieder te benouwen.
      
      
        Tot dronkenschap en over-daet
        Zoekt gij mij steeds te raden,
        Door's Duivels listigheid zeer kwaad,
        Want die gedurig om ons gaat,
        En zoekt de ziel te schaden.
      
      
        Ons vlees is ook al op de been,
        En komt ons mee bestrijden,
        Zo dat wij nimmer zijn alleen,
        Want dees' partijen in het gemeen
        Staan steeds aan beide zijden.
      
      
        Dus trek ik al mijn wapens aan,
        Om tegen haar te vechten,
        Die mij hier zo benouwen gaan,
        Ik zal ze met vertrouwen slaan
        Uit Veld met al haar Knechten.
      
      
        Ook zal ik in het gelove staan
        Vast tegen mijn Vijanden,
        Tot dat ik haar al heb verdaan,
        En zij Veld-vluchtig henen gaan
        Verstrooyt in alle Landen.
      
      
        Dan zal mijn ziele zijn verheugt,
        Dan zal ik vrolijk zingen,
        En roemen over hen met vreugd,
        Die mij met lastig ongeneught
        Geduriglijk bespringen.
      
      
        Dan is voor mij een kroon bereid,
        Die ik op het hoofd zal dragen,
        En mij van God is toe-geleid,
        Om dat ik hier vol trouwigheid,
        Mijn Vijand heb verslagen.
      
      
        Gij mensen, wilt dan metter spoed
        God bidden al te samen,
        Als gij op Aarden strijden moet,
        Dat hij u altijd bijstand doet,
        Tot u verlossing, Amen.
      
    
  