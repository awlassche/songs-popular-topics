
    
      
        HOe kan een mens na goede dagen trachten
        Die in den geest met eer-sucht is besmet?
        Hoe is er rust of ware vreugd te wachten,
        Zo lang syn hert - op hoogheid is gezet?
        Wat baat den mens of eer of machtig goud?
        Hij leeft gerust die uwe velden bout,
        O wel gelukkig wout.
      
      
        Wat voor een lust, wat vreugde kan hyrapen
        Die met geen dienst van prinsen is belast,
        Die sachtjens gaat en leit syn eigen schapen,
        En op geen pracht of hoofsche ranken past;
        Wat doet een Prins, of ander machtig vorst
        Als dat hij staegh in syn onruste borst
        Na hoge staten dorst?
      
      
        Kom ziet het gras en alle bomen groeien,
        Kom ziet het vee gaan spelen op het veld,
        Kom ziet het kruid aan alle kanten bloeien,
        En zeg mij doch wat gij hier tegen stelt:
        Kom ziet een beek die sachtjens neder ziet,
        En door het sant en over keyen vliet,
        Een vreugd in mijn verdriet.
      
      
        Ziet gij in het hof een kamer vol tapijten,
        Ziet gij een leer dat kunstig is verguld,
        Gij sietet niet dat ieder plag te bijten,
        Ook zonder gront en buiten zijne schuld;
        Al wat daar blinckt en is maar enkel schijn,
        Men vinder gal ook in den besten wijn.
        Wie kander vrolijk syn?
      
      
        Het vlas, het zaad, de bloemen van der heiden;
        Het appel-hout dat op het bloeien staat,
        Het aardig groen gemengeld tussen beiden
        Is meerder lust dan al het hof-sieraad.
        En waarom niet? het is Godes eigen hand,
        Die stort syn heil en zegen op het land,
        En wat er is geplant.
      
      
        Wat is Musijcq of diergelijke zaken,
        Wat is een Luid, of Citer, of een Veel?
        Of hoe het zij, 'ken vinde geen vermaken
        Dan als gij zingt en ik een deuntjen speel:
        Dan noch een sijs, of zoete nachtegaal,
        Die neurt of zingt, en staegh een ander taal,
        Verwintet al-te-mael.
      
      
        Laat aan een Prins syn opgepronckte tafel,
        En vult hem op met alderhanden wijn;
        Ik prijs een struif of diep-geruyte wafel,
        Ik versche melk; daar vint men geen venijn.
        Het is of een schael, of kop van enkel goud,
        Daar in men gif of slangen zwadder brout,
        En wat een adder spout.
      
      
        O vrije lucht, en onbekommerd leven!
        O houf, o land, en zoete buiten-vreugd!
        Geen hof en kan de ziel vernuegen geven;
        Want daar en is geen woon-plaets voor de deugd.
        Een ieder mens te spreken na den mond,
        En niet te doen als op een lozen gront,
        Is daar de nutste vont.
      
      
        Nu tot besluit, o bloemtje van der heiden,
        Vergeet het hof; daar is geen ware rust.
        Komt nevens mij u teere schaepjens weiden;
        Hier is vermaak en enkel herten-lust.
        Wat baat den mens of eer of machtig goud?
        Hij leeft gerust die uwe velden bout,
        O wel gelukkig wout.
      
    
  