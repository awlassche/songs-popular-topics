
    
      
        Gods liefde is zo krachtig,
        Haar pijlen zijn zo machtig,
        Dat zij het hert door-wont.
        Nature doet zij sterven,
        Ghenuchten doet zij derven,
        De ziel maakt zij ghesont.
      
      
        Gods liefde doet vergeten
        D'aertsch goed: en zij doet weten,
        Hoe dat den geest moet staan
        Gedurig in verlangen,
        Om God in hem te ontvangen;
        Zij-zelven uit-te-gaan.
      
      
        Gods liefde is zo puere,
        Dat zij de creatuere
        Een met den Schepper maakt.
        Het verstand dat moet ontbreken,
        Gheen tong en can't uyt-spreecken,
        Hoe de ziel God genaakt.
      
      
        Wie hier eens heeft gedronken:
        Wie God eens heeft gheschoncken
        Den wijn der liefde puur:
        Kan niet genok verklaren
        Het gheen dat hem is ervaren;
        Maar roept vol on-gheduer:
      
      
        Och! Wie zal mij daar tonen
        Mijn Lief, dat ik mag wonen
        Met hem verenigd zijn.
        Och! Ik heb hem gevonden.
        Ik kust in zijne wonden:
        'K gheniete zijn aanschijn.
      
    
  