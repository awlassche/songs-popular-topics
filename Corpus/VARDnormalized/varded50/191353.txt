
    
      
        Uit grond mijns hertz en ’tbinnenst mijner zinnen
        Heb ik u lief, en zal u steeds beminnen
        O grote God, die mijne sterkte sijt,
        Mijn rechterhand in allerhande strijd.
        Gij zijt mijn troost in des werelds woeste baren
        Gij zijt mijn schild in ’svyands dichte scharen,
        Gij zijt mijn schants, mijn rots, mijn hoge borgt,
        Gij zijt de hoorn die mij mijn heil verzorgd.
      
      
        Als ik tot God mijn handen heb geheven
        En roep hem aan dat hij mij troost wil geven
        Mijn vijand schrickt, die mij te krenken docht,
        Ik werd verlost van die mijn leven zocht.
        Ik was omzet met doods benaeude strikken,
        Een holle stroom der bozen de mij schrikken,
        Het graf had nu zijn keel al opgespart,
        Mijn ziele was van alle kant benart:
      
      
        Ik riep tot God in deze bangigheden
        En zond om hoog met tranen mijn gebeden,
        Hij heeft mij straks gehoord uit zijnen Troon
        En aan mijn stem een gunstig oor geboon.
        Doe beefde het al; het schuddend aardrijk kraeckte,
        Het bang geberght, vermits zijn gramschap blaeckte
        En dat het vier zijns torens was in brand,
        Vernam het gedreun tot in haar ingewand.
      
      
        Een dikken rook kwam uit zijn neus gevloogen,
        Vier uit zijn mond en vonken uit zijn ogen;
        Hij brak de Lucht, den Hemel daalde neer
        En boog zich voor zijn Schepper en zijn Heer;
        Een duisternis was onder hem beneden,
        Hij kwam om laegh van boven afgereden
        Op Cherubijns gevleugeld en gezwind,
        Hij vloogh en dreef op wieken van de wind.
      
      
        Een dichte nacht verborgh hem voor de volken;
        Van nevelen, van wateren en wolken
        Was zijne tent, tot dat een helder licht
        Het duyst’re kleed schoof van zijn aangezicht,
        En dreef de mist en zwarte wolken henen
        Mit bliksem, wind, en jacht van haegelsteenen;
        De donder, die de torens storten doet,
        Was Godes stem, met buien, vier en gloed.
      
      
        De Here schoot zijn pijlen en verjoeghse,
        Hij blixemde van boven en versloeghse,
        Men zag de grond van Zee en stromen bloot,
        Wijl’t water uit zijn holle kolken schoot,
        Het Aardrijk scheurd, en opende den afgrond
        Door kracht des winds die zijne gramschap afsond;
        Doch zijne hulp kwam van den Hemel af,
        Hij reikte toe, en trok mij uit het graf.
      
      
        Hij greep mij uit mijn sterke vijands handen
        Die tegens mij haar felle bogen spanden;
        Ik wierd ten dag mijns ongevals ontmoet:
        God steunde mij en schoorde mijnen voet;
        Ik was bezet: hij maakte dat ik vrij zat,
        Bracht mij in het ruim om dat hij lust in mij had;
        Hij de mij recht, want mijne sak was goed,
        Mijn handen rein en zuiver mijn gemoed.
      
      
        Want ik heb staegh des Heren pad getreden
        Ik ben van hem niet trouloos afgeschreeden,
        Zijn wil, zijn wet was steeds voor mijn gedacht,
        Nooit heb ik die verstoten noch veracht;
        Ik was oprecht in werken en in reden,
        Ik wachtte mij van ongerechtigheden,
        Dies heeft mij God vergolden en gericht
        Na dat ik rein was voor zijn aangezicht.
      
      
        Gij zijt, o Heer, den goeden goedertieren,
        Den vromen vroom, genadig die u vieren,
        Den reinen rein, den bozen sijt gij bars,
        Den zachten zacht, den harden over dwars.
        Want gij verhoogd die neder is geslagen,
        En werptse laegh die moedig’ ogen dragen,
        Want gij, mijn God, maakt dat mijn Lampe licht
        En dat de nacht voor hare klaarheid zwicht.
      
      
        Ik zal met u door dichte drommen dringen,
        En over wal en hoge muyren springen.
        Uw woord is trouw, men mager vast op staan;
        Gelouterd is het, en door het vuyr gegaan.
        Gij sijt een Schild voor die, die u betrouwen,
        Gij sijt de rots voor die, die op u bouwen,
        Want wie is God, wie is de klip, de steen,
        Dan gij, o God, dan gij ons Heer alleen?
      
      
        Gij geeft mij kracht in zeenuwen en spieren
        Die op mijn weg mij leiden komt en stieren;
        Mijn voeten maakt gij zeker en gezwind,
        En stelt mij vast op’t hoog gelijk een hindt.
        Gij leert ten strijd mijn armen en mijn handen
        Zo dats’ een boog van staal in stukken spanden;
        De Schild dijns heils heeft mij voor’t kwaad beschut,
        Gij maakt mij groot, uw hand is het die mij stut.
      
      
        Gij maakte ruymt daar ik most henen treden,
        Mijn voet stond vast en is mij niet ontgleden;
        Mijn vijand vlood, ik zat hem op de hiel
        En trof hem zo dat hij ter aarde viel;
        Hij wierd verdaan, wij maakten hem ter neder
        Eer dat ik kwam van mijne zege weder;
        Ik stietse door, dat niemand op en stond,
        Die zich gestort voor mijne voeten vond.
      
      
        Gij gaaft mij kracht dat ik hem nedervelde
        Die tegens mij zich in de waepens stelde,
        Ik kreeg den rug van die ik heb ontsielt,
        Mijn haters zijn gevallen en vernield.
        Zij riepen, maar gij kwaamt haar niet beschermen,
        Uw oor was doof, gij hoorde na geen kermen,
        Ik joeghse voort als een gedreeve kaf
        En ruymdes’ op als slijk ter straten af.
      
      
        Gij hebt mij, Heer, verlost van meuyteryen
        Des twistend volks; tot opper-heerschappyen
        Der Heidenen hebt gij mij hoog gement,
        Zij dienen mij die ’k nimmer heb gekend.
        De klank mijns naams de vreemde Vorsten beven
        En onder mij zich onderdanig geven
        Uit hoge nood. Haar sterkten zijn verkracht,
        Haar vestingen en poorten in mijn macht.
      
      
        De Here leeft, mijn Steenrots is gezegend;
        Den God, die mij zo rijcklijck overregent
        En met zijn heil bestort in overvloed,
        Zij eeuwig lof; hem, die mij wrake doet,
        Door wien ik heb de volken onderworpen
        En sloeg hem die mijn bloed noch dacht te slorpen,
        Die boven hem mij op den Throone stelt
        En mij verlost van mannen van geweld.
      
      
        Daarom zal ik met opgeheven handen
        U loven, Heer, ver in der heyd’nen landen
        En onder haar met zang en zoet geluid
        Uw prijs, uw naam, uw wondren breiden uit,
        Die heerelijck verloste dijnen Koning
        En stelde vast op Syon zijne woning
        Die uwe gunst op uw Gezalfde zendt,
        Op David en zijn zade, zonder end.
      
    
  