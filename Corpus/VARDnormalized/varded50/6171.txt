
    
      
        VRou-Venus kleine Guytjen
        Roept ieder in zijn Schuytjen,
        Om hebben goede Vracht;
        Die Paling lust te eten,
        En wil hem niet vergeten
        Te voegen in des Iacht.
      
      
        Jonk-mans komt met u Susjes
        Loop-aen, wacht niet tot flusjes;
        Het Tuychjen is al ree
        Om daed'lijck af te varen;
        Doch wilt u geld niet sparen,
        Maar neemt den Buidel mee.
      
      
        Tsa! zet u met den ander
        Wat hende bij malkander,
        Het zal te beter spoen:
        Ei zeg ik! schuyft wat dichjes,
        Jonk-mans, bij Venus-Nichjes,
        Zij hebben u van doen.
      
      
        Daar mee wij henen varen;
        Nu, ieder stel zijn Snaren
        Om maken zoet geluid;
        Want het spelen op het water,
        Dat maakt een zoet geschater;
        Bij namen op de Fluit.
      
      
        Cupido kloek op het sturen
        Wil ons nu tezamen vuren
        Aan een behouden Wal;
        Maar lieve zoete kelen
        Wilt eerst wat Deuntjes kwelen,
        Wat koddighs, zoet, en mal.
      
      
        Die het eerste wil beginnen,
        Zal van den God der Minnen
        Genieten: (tot zijn loon)
        In spijt van al de Jolen,
        Die het gapen is bevolen)
        Een jeugdig Kransjen schoon.
      
      
        Hierom mijn goe Gezellen:
        Wilt Keel, en Pijpen stellen,
        En uit de Duyne-vreucht
        Een aardig deuntjen zingen
        Van Venus zoete dingen,
        Dat ieder het hart verheugt.
      
    
  