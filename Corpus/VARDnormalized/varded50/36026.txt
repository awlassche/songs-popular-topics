
    
      
        Herders, ei hoort, een nieuw en blij geboord,
        Van ‘s Vaders Soon, het eeuwig Woord.
        Te Bethlem: gaat hem zoeken,
        Daar leit het Kind in kou, en in wind,
        gewonden in arm’ doeken.
      
      
        Is dit het Lam, geboren van de Stam,
        En uit het Saet van Abraham,
        D’Eng’len die ons verschenen
        Zeiden het was onzen Messias,
        Daar na zijn zij verdwenen.
      
      
        Herders zijt blij, hij is het, gelovet mij,
        Stelt alle vreze aan een zij.
        Maar laat ons hem gaan groeten,
        Geven hem eer, als ons God en Heer,
        En kussen hem zijn voeten.
      
      
        Moeder van God, hoe komt gij in dit kot,
        En waarom op geen Heren-slot?
        Lieve Herderinneke,
        ‘het Kindtjes wens is ‘het Herte van een Mens,
        Ook van een Boerinneke.
      
      
        Welkom ons Heer w’dancken u van de eer,
        Dat gij komt op der Aarde neer.
        Tien duizend suyvre Geesten,
        Geven u lof, in des Hemels Hof,
        Hier legt gij bij de Beesten.
      
      
        Welkom zoet Kind, dat ons zo zeer bemint,
        U Liefde mij aan u verbint.
        Doet ons in liefde branden,
        Neemt voor Autaer Hart, en Ziel te gaar,
        Ons wil tot Offerande.
      
    
  