
    
      
        BEgaafde Carileen,
        Die al mijn klacht en zuchten
        Reekent voor genuchten,
        Heb ik alleen
        Niet als een waarde minnaar aangebeen:
        Hoe vaackmaal heb ik neer geknielt
        Voor u mijn ziel, die mijn in banden hield;
        Volmaackten Engel,, die door liefde strengel
        Nu mijn ziel ontzielt.
      
      
        Bekoorelijcke zon
        De straalen van u ogen
        Vol van mededogen,
        Doen u Celadon
        Verdrenken in een serpe trane bron;
        Noch nooit volpresen Engelin,
        Bij u te zijn ontbreekt ons niet als min:
        Want Phoebus wagen, Zal u schoonheid dragen
        Heel ten hemel in.
      
      
        Goddinne, waard gekroond,
        Hoe geestig zijn u leden
        Van natuur besneden,
        Waarde in de schoont,
        Haar proefstuk heeft alleen aan u betoond;
        Het root dat op u wangen spelt,
        Spruit uit de grond van sulcken Lely-beelt:
        Ia zelfs de Rozen,, die van schaamte blozen
        Die ontzien u beeld.
      
      
        Aanbiddelijcke maagd
        Ik offer u mijn klachten,
        Wilt mijn niet verachten,
        Waarom zo geplaagd?
        Daar gij mijn lijden in u ogen draagt;
        Ik bid u neemt mijn kwelling af,
        Want u wreedheid valt mijn veel te straf:
        Ik zal u minnen,, met hart en zinnen
        Tot het droeve graf.
      
      
        Zij kend mijn lijden wel,
        Maar haar versteenigt herte
        Dat en kend geen smerte;
        Doch mijn droef gekwel
        En acht zij anders niet dan kinderspel:
        Zij acht mijn kwelling niet met-al,
        En gaat weer vluchten na haar eigen stal:
        Prinses verheven, wilt mijn troost geven
        Tot het droeve dal.
      
    
  