
    
      
        Ach mensen hoort eens na mijn vermaan,
        die reden en den zin verstaan,
        Naar den natuur en maat,
        Zo den tijd bestaat,
        Tot een les gegeven,
        Vooral de ouders die nog Kinders voed,
        Als een Herder die zijn Schaapkens hoed,
        Waar dat u pligt voor staat,
        dat gij hen niet verlaat,
        Waar dat gij henen gaat.
      
      
        Hoord wat een goede Herder leert
        Al die in mijn stal verkeerd,
        En rechte Herders zijn,
        Vreest geen leed of pijn,
        Van geen wilde dieren,
        Houd uwe Schaapkens onder u gebied,
        Of gij den Wolf of den Luipaard ziet,
        Zijt daar niet voor benouwd,
        De Schaapkens die gij houd,
        Heb ik uw toevertrouwd.
      
      
        Is het dat u Schaapkens zijn verstrooid,
        Waar distels en het onkruid groeid,
        Waar dat ze zijn misleid,
        Tot bedorven tijd,
        Gaan hun voordeel raapen,
        Roept hem dan weder met een zoet geluid,
        Met het gegalm van u Herders sluit,
        Al die uw zal verstaan,
        Die komen op u aan,
        Weer op de rechte baan.
      
      
        Hebt gij nog Lammers teer en klijn
        En die nog niet volwassen zijn,
        Daar moest gij allermeest,
        Zijn voor hun bevreesd,
        En voor zorg draagden,
        Dat zij niet lopen uwen Schaapstal uit,
        Naar enig giftig of feneinig kruid
        Zint dat gij hem geleid,
        Naar goed gelegenheid,
        In hun onnozelheid.
      
      
        Helaas veel Herders doen dat niet,
        Die Slaapen op hun Herders spriet,
        Waar dat den Wolf briest,
        Maar hen reeds verkiest,
        Zonder tegenstryd,
        Die niet en persen op den Herdere last,
        Die van de Meester ben is toegepast,
        Wanneer hij hen den staf,
        Tot enen Herder gaf,
        Op zijn bevelen straf.
      
      
        o Herders zo gij niet ontwaakt,
        Of dat gij uwen slaap niet staakt,
        Steld gij uw gantse kooy,
        Tot den Wolf zijn prooy,
        Die hij zal verslinde,
        Hoort gij het bleire van u schaape niet,
        Daar gij de Schaapen voor uw ogen ziet,
        Verliest gij een daar van,
        U Meester is de Man,
        die het u weiten kan.
      
      
        Veel Herders zijn met vrees belaan,
        Om Ram en Lammers voor te staan
        die voor een klein gerugd,
        Nemen zelfs de vlugt,
        En hun Vee verlaaten,
        die maar speizen in de grootste nood
        Beter de Schaapen als den Herder dood,
        Als wij maar zijn bevrijd,
        Wat een laf hartigheid,
        die zo een Herder zijt.
      
      
        Wat zal het met den Herder zijn,
        die laat zijn Schaapen in de pijn,
        Onder het Wolvezaad,
        Zonder troost of baat,
        Om bestierd te wezen,
        voor zijn loon heeft hij niet verdiend
        als zijn meester hem ontrouwig vind
        Hij Ram en Lam verliest,
        Daar Beer en Wolf briest,
        Voor zijnen Stal verkiest.
      
      
        Gelukkig Schaapke dat hier leeft,
        die enen goeden Herder heef,
        die uw heeft bij gestaan,
        Zijt hem onderdaan,
        En houd hem in werde,
        die brengt zijn schaapen zo wel groot als klijn,
        Voor zijnen meester zuiver klaar en rein,
        Gezond in zijn stal,
        den Meester die vooral
        Hem daar voor lonen zal.
      
    
  