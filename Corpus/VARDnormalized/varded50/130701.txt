
    
      
        ‘Ag Silvia, mijn waarde Maagd,
        Staat op en wilt niet langer slapen!
        Mijn Engel, ziet de Zon die daegt,
        het Is tijd dat wij weiden ons Schapen.
        Silvia hoort gij niet,
        Wilt u dog kleden gaan,
        Ik zal zingen een Lied.
        Silvia hoort gij niet,
        Ik bid u wilt opstaan,
        En hoord dit Mey-Liedt aan.’
      
      
        ‘Leander, zo uw wil geschied
        Om hier zo vroeg voor mijn te zingen,
        Zo zingt dan vrij een geestig Lied,
        Daar heb ik lust in sonderlingen.
        Want het is heden den tijd
        Dat men nu in de Mei
        Voor al god dankbaar zij.
        Want het is heden den tijd
        Dat wij voor het groene Lof
        Ook God danken daar of.’
      
      
        ‘Heft op mijn ziel uit hert en mond
        Den Lof des Heren te verkonden
        Tot dankbaerheid dat men des stond
        Alles zo Heerlik heeft gevonden.
        O aengenaame tijd,
        O lieffelijke Mei
        Die ieder een verblijd!
        O aangename tydt
        En lieffelijke Mei
        Die God ons weer bereid!
      
      
        Men ziet nu dat aan alle kant
        Alles opnieuw weer komt uitspruiten.
        Bomen en Kruiden veelderhand,
        Zo in de steden als daar buiten.
        Dat alles in zijn fleur
        En in zijn bloeisel staat;
        Ook Bloemen, zoet van geur.
        O heerlijke fleur,
        O aangename pleizier,
        Dat God ons weer schenkt hier!
      
      
        Het gevogelt in de lugt
        Dat hoort men nu over al zinge,
        De Beestjes ziet men met genugt
        Zeer vrolik in de Weide springe,
        Ja, men ziet abondant
        In Beken en Revier
        De Vissen veelderhand,
        Ja, men ziet aan alle kant
        Ook met een groot pleizier
        De Knyntjes lopen hier.
      
      
        Men ziet hoe dat het Vee hem laat
        En al het gediert te samen paren.
        Og, mogt ik met mijn Silvia
        In eer en deugden ook vergaren,
        Want schoon men het alles ziet
        En heeft zijn lust en wens,
        Zo kan allenig niet
        Ook blijven zo de Mens.
        Want God het zelfs gebied
        Dat men na zijn deel ziet.’
      
      
        ‘Wel Leander, wat hoor ik daar?
        het Schijnt of gij zingt van Minne zaken.
        Ik meende dat uw zingen waar
        Hoe heerlik alles is geschapen.
        het Is waar, God heeft den Mens
        Gepaard in het Paradijs
        Al naar zijn lust en wens.
        het Is waar, God heeft den Mens
        Dit wel geboden aan,
        Maar mag het ook laten staan.’
      
      
        ‘Wat kander heerelijker saek,
        Mijn liefste Lief, op aarden wezen
        Als dat Man en Vrouw heeft vermaak
        Met malkander in vreugd te leven!
        En sou de Wereld niet
        Geheel ten onder gaan
        Als het paren niet geschied?
        Ag Silvia, ag, ziet
        Op de getrouwigheid
        Die altijd bij mijn leid.’
      
      
        ‘De Trouwheid en oprechte min,
        Geloof ik, is bij u te vinden,
        Maar ik heb in het paren geen zin.
        Zoekt gij een andere Beminde,
        Ik wil leven alleen,
        Want al het aards plaizier
        Dat is voor ieder een.
        Ik wil leven alleen
        En kan de vreugden dan
        Wel hebben zonder Man.’
      
      
        ‘Ag Silvia, ag waarde maagd,
        Ag, wilt uw zinnen anders wenden,
        Want gij het u op het lest beklaegt
        Als men verliest vriend of bekende
        En oud van jaren word.
        Zo denkt, mijn waarde Lief,
        Dat gij u doet te kort
        En oud van jaren word,
        Wie zal u helpen dan,
        Als gij hebt genen Man.’
      
      
        ‘Leander, het sta dit alles toe,
        Maar denkt ook wat een Vrouw besware
        Die na haar Minnaers raad dan doe:
        Hoe zwaar dat valt het kinderbare,
        En dikwils nog een man
        Die geen oneffen woord
        In het minst verdragen kan!
        Och, binnen die niet dan
        Elendig in het verdriet?
        Voor mijn ik zoek dat niet.’
      
      
        ‘Og Liefste,wilt u dog beraen.’
        ‘Neen, neen Leander, het zal noit wezen!’
        ‘O Goden, wilt mij dan bij staan!
        Ach komt, Aurora uitgelezen,
        Kom, spreekt een woord voor mijn
        En helpt mijn uit den druk
        Of, ziet, ik sterf van pijn!
        Aurora, helpt dog mijn,
        Bespreekt mijn Silvia
        Op dat ik krijg gena.’
      
      
        ‘Leander, wilt stake uw rou
        En roept geen Goden dog te bate.
        Ik wil dan liever zijn uw vrou
        En nimmermeer u niet verlate.
        ‘k Neem aan uw trouwe Min.
        Steld al de zwarigheid
        Geheel nu uit uw zin.
        ‘k Neem aan uw trouwe min:
        Gij hebt mijn hert doorwont
        Al tot dit vast verbond.’
      
      
        ‘Den Hemel moet nu zijn geloont,
        Mijn waarde Bruyt, mijn uitverkore,
        Gij die mij sulken gunst betoond!
        Daar zal ik hebben liefde voore
        Zo lang den hemel mij
        En u te samen laat.
        Engelin, looft het vrij.
        Kom herders, maakt een rei
        En vlecht nu Kransen gouw
        Voor Silvia mijn Vrouw.’
      
    
  