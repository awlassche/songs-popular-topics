
    
      
        De Opper-wijsheid, vol genaden,
        Heeft een schonen Dis bereid,
        Om de zielen te verzaden
        Door zijn liefd' en vriendlijkheyt;
        Maar, o God, wie kan bestaan?
        Wie zal aan des Maaltijd gaan?
        Wijl gij weet hoe veel gebreken
        Dat in onze boezems steken.
      
      
        Lieve Jesus woud gij dalen
        In het Bethesda van mijn ziel,
        En dat roeren door uw stralen,
        dat ik u in de armen viel;
        Ik zou al mijn smert en noot
        Storten, Jesu, in uw schoot:
        Maar, helaas, ik word' bevonden
        Traag tot wenen, ras tot zonden.
      
      
        Mocht ik ene Be'e verwerven,
        'k Bad, o Jesus, dat ik mocht
        Eeuwig denken aan het sterven,
        Dat gij hebt aan het kruis volbrocht:
        'k Zou, door die gedachtenis,
        Die zo groot en lieflik is,
        Niet alleen uw dood verkonden,
        Maar mij spenen van de zonden.
      
      
        Maar ik moet u, Jesu, klagen,
        Dat ik met en tegen wil,
        Een zwak lichaam ommedrage,
        Dat steeds worstelt in verschil.
        'k Heb wel eens een stond van boet;
        Maar, helaas, mijn zwakke voet
        Slibbert te elkens van die paden,
        Schoon gij stand houdt in genaden.
      
      
        Ziet mij aan met mededogen,
        Die zo zwak ben als een riet;
        En gedurig word' bewogen,
        Door al wie mij strijdt aanbiedt.
        'k Vind mij alle daag benart,
        Van mijn eigen zondig hart,
        Dat met traiters aan derft spannen,
        Om mij uit Gods Rijk te bannen.
      
      
        Heer vergeef mijn zwakke daden,
        Daar ik hoog voor schuldig sta;
        Troost mijn ziel, met zond' beladen,
        Door uw balsem van gena.
        Gun mij maar een droppel bloed,
        Al mijn zonden zijn geboet:
        Ja, Heer, het kan noch minder wezen;
        Spreek een woord, ik ben genezen.
      
      
        Heer, mijn ziele kan niet rusten
        Zo zij niet uw indruk voelt:
        En hoe zoud' ik mij verlusten,
        Zo gij mij niet af en spoelt?
        'k Heb geen andere Jordaan,
        Als tot u, mijn Bron, te gaan.
        Wel, Heer, laat ik zijn bevonden
        Afgewasschen, rein van zonden.
      
      
        Ay volmaakte Zaligmaker,
        Gun niet dat 'k u langer quel!
        Ziet ik ben mijn zelfs-verzaker:
        'k Buig mij voor uw voet-schabel:
        'k Weet ik ben vol zond' en schand:
        Maar, Heer Jesu, reik de hand,
        Of bewenk mij met uw ogen,
        Dat 'k gena heb uit mÃªdogen.
      
      
        Laat uw hand mij ondersteunen,
        'k Zal, Heer Jesu, vaster staan,
        En niet op den riet-staf leunen
        Die mij door de ziel mocht gaan.
        'k Zal mij hoeden voor het quaat
        Dat uw toorne op ons laat,
        En steeds waken door gebeden,
        Tot de dood bekruypt mijn leden.
      
      
        Wel mijn Heiland, gun mij heden,
        Dat ik, met uw lief geslacht,
        Aan uw rijken Dis mag treden,
        Tot vermeerd'ring mijner kracht.
        Laat uw heilig Brood en Wijn,
        Mij tot wisse tekens zijn,
        Om mijn ziel den weg te wijzen,
        Daar gij mij zult eeuwig spijzen.
      
    
  