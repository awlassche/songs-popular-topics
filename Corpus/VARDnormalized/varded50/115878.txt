
    
      
        Non is de tijd, en de uyr gekomen,
        Dat ik uit Queesten meen te gaan.
        'k Heb mijn Liefs Woning al schier vernomen,
        Vond' ik de deur op het klinckje staan;
        Iae, het is al wel, ik hoef geen bijl noch hamer,
        Nooit vond' ik bekwamer, of gewenschter sak:
        Dit is de weg, hier ben ik op haar kamer:
        Dat ik slechs niet en stamer, in mijn stang of spraak,
        Wip met een sprong: dat's neffens haar op het bedt:
        Wel slaepje Lieve kind, of sluymerj' altemet?
      
      
        Wel wat is dit? wie komt mij bespringen?
        Lief het is hij, die hier gist're kwam:
        Zo zegt mij eerst, en voor alle dingen,
        Benje van Hoofs, of Boere stam:
        Dit is geen Boere-kleet, noch Harders handen,
        Wel wat duizend schanden, wat ben jij voor een:
        Ik kom van het Hof hier op de Noortsche stranden,
        Om na vreemde landen, eens te varen heen:
        Lief wilje mee? ik maak jou een Prinses,
        Zo rijd'je alle dag op Koets of een Kales.
      
      
        Legt af het Boers en verachte leven:
        Kiest liever hier te zijn gediend.
        Sooje tot staat non wilt zijn verheven,
        Trekt maar met mij, ik blijfje vriend:
        Wel watten praat, dit lijckt voorwaar wel dromen,
        Soud' ik op de stromen, van den brake vloed,
        Zo varen mee, als of ik waar genomen,
        En bij vreemde komen: neen, wat datje doet,
        Zwijgt daar af stil, is dit voor een begin,
        Keert vrij het blatjen om, en praat wat na men zin.
      
      
        Wel Lief laat ons om die sak niet kijven,
        Zo het u behaagt, ik staak mijn reis,
        En wil met jou de Schaepjes drijven,
        Want ik bemin dit blancke vleys:
        O! het is zo zoet dus aan je zij te rusten,
        Doen ik jou eerst kusten, was mijn Ziel verheugt;
        Wat zout dan zijn, wanneer wij het samen blusten
        Lang gewenste lusten, Lief mijn hoogste vreugd.
        Gij noemt mijn Lief, wat min ging ik u bien?
        Of wat bevallicheyet hebt gij aan mij gezien?
      
      
        Daar kanmen u wel bewijs van tonen:
        Ik heb het hier op zang gesteld,
        Hoe datje bent boven al de schonen,
        Zie mij hebt in u zoet geweld;
        Zoet is de wijs, en aardig, wel om leren,
        'k Moetje het Lied vereren, datjet zingen meugt,
        Wanneerje gaat na het veld de Schaepjes keren,
        Dat haar niet sou deren, enig ongeneught:
        Ei zinget eens, mij lust het zoet gezang,
        Zegt maar de waarheid slechs, en maket niet te lang.
      
    
  