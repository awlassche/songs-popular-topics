
    
      
        THetis gij zijt al te schuw,
        Al u vechten en verweren
        Tergen mij veel meer om u,
        Schone vruchten te begeren,
        Waarom doedy dan zo noo
        HET gheen den Hemel wil alzo.
      
      
        Al de listen die gij doet
        Om mijn vlammen uit te blazen:
        Ziet, het is al nieuwe gloed
        Die mijn zinnen meer doen razen,
        Niemand kan doch niet ontgaan
        HET gheen de Goden zo verstaan.
      
      
        Na mijn oog u heeft gezien,
        Na mijn mond u lipkens kusten,
        Waarom zoekt gij mij t’ontvlien,
        HET schijnt mijn lijden moet u lusten,
        Hoe wel dat mijn eerste min
        Met geboorte nam begin.
      
      
        Maar ’k hoop dat de grote pijn
        Die u strafheid mij kan baren
        Zal mijn vreugd doen groter zijn
        Als gij goedertieren garen,
        Kennis neemt dat al mijn hoop
        Oorspronck krijgt van ’sHemels loop.
      
      
        Schaamt u niet te zijn beweegd,
        Van die al u schoonheyts gaven
        Hoog tot in den Hemel dreeght,
        Al zijn hertseer en zijn slaven,
        Bergen, rotsen schier verset
        Thetis gaan wij vrij na het bedt.
      
    
  