
    
      
        SChrik Hemel, Aarde, Zon en Maan,
        Och God wat hoort men grouwelheden,
        Dat zal ik u verkonden gaan,
        Geschied buiten ter Goes de Stede,
        Den elfden Mei vertelt dit voort,
        Heeft men de droefheid daar gehoord.
      
      
        Een Leraar Godvruchtig en goed,
        Gelijk gij breder zult aanmerken,
        Geduldig in alle tegenspoed,
        Om zijn Gemeente voort te sterken,
        Dat zij daar zouden te Kerke gaan,
        En aldaar Gods Woord te horen aan.
      
      
        Woonagtig binnen Drywegen hoort aan,
        Eilaas wie hoorde ooyt gelijke;
        Dat men zo een Godtvrugtig Man,
        Eilaas ziet in zijn bloed bezwijken,
        Gelijk den Domine van de Veld,
        Die werd vermoort zo met geweld.
      
      
        Op enen Zondag avond daar,
        Zag men dat Moorder stuk gebeuren,
        Dit Feit dat is waeragtig waar,
        Een mensen hert moet hier van scheuren,
        Gekerm hoort men allen kant,
        Ja door het gehele Goese Land.
      
      
        De Meid die hoorde een groot geweld,
        Al aan de glazen slaan en breken,
        En was al tot der dood ontstelt,
        Zij riep, wat zijn dit boze treken;
        En zij is bij haar Heer gegaan,
        Die is terstond ook opgestaan.
      
      
        Hij heeft de Meid terstond belast,
        Dat zij aansteken sou het lichte,
        Waar op den Booswicht heeft gepast,
        En kreeg hem toen zo in het gezichte,
        En heeft zijn Roer gespannen aan,
        En zo een droeve schoot gedaan.
      
      
        Hij is voort gevallen door de schoot,
        En sprak: och God, och Here!
        En terstond verwonnen van de dood;
        De Meid ging van hem keren,
        Want zij was in benauwdheid groot,
        Verwachte mede ook de dood.
      
      
        Het slaan en smijten en hief niet af,
        Hij sloeg noch even seere;
        De Meid hier op den geest schier gaf,
        En ging het Licht omkeren;
        Toen is den Moorder weg-gegaan,
        Zo dra het Licht was uitgedaan.
      
      
        Daar leit hij nu zeer droevig geveld;
        Treurt Ovesand, Drywegen!
        Gij hebt verloren een deftig Held,
        Die u staag kwam bewegen,
        Die u bewoog tot in de Ziel,
        Gedenk eens nu, wat u ontviel.
      
      
        Gij hebt verloren uw beste Pand;
        Maar wilt gaan overwegen,
        Dat hij u heeft al ingeplant
        Van God en zijne wegen;
        Hij heeft zijn Werk nu afgeleid,
        En rust bij God in de Eeuwigheid.
      
    
  