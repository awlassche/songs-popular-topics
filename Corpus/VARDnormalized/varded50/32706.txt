
    
      
        Komt verwonderd u hier, mensen:
        Ziet, hoe dat u God bemindt:
        Ziet vervult der zielen wensen,
        Ziet dit nieuw-gheboren kind:
        Ziet, die het Woord is, zonder spreken,
        Zie, die Vorst is, zonder pracht:
        Ziet, die het Al is, in gebreken,
        Ziet, die het Licht, is inder nacht:
        Ziet, die het goed is // dat zo zoet is,
        Wordt verstoten, wordt veracht.
      
      
        Ziet, hoe dat men met hem handelt,
        Hoemen hem in doecxkens bindt,
        Die met zijne Godheid wandelt
        Op de vleughels van de wind:
        Ziet, hoe ligt hij hier in lijden,
        Zonder teken van verstand,
        Die den Hemel moet verblijden,
        Die de kroon der wijsheid spant:
        Ziet, hoe teere // is den Here,
        Die het al dracht in zijne hand.
      
      
        Die den Hemel heeft geschapen,
        En versierd het Firmament,
        Moet hier in een kribbe slapen,
        Wordt in hooi en stroy ghement:
        Die de schone Seraphienen
        Altijd heeft tot zijn gebod,
        Laat hem hier van beesten dienen,
        Laat hem steken in dit kot,
        In dees' hoecxkens, in dees' doecxkens,
        In dit huysken zonder slot.
      
      
        O Heer Iesu, God en mense,
        Die aenveert heb dezen staat,
        Geeft mij, dat ik door u wensche,
        Geeft mij door u kindsheid raad:
        Sterkt mij door u teren handen,
        Maakt mij door u kleinheid groot,
        Maakt mij vrij door uwe banden,
        Maakt mij rijk door uwen noot,
        Maakt mij blijde // door u lijden,
        Maakt mij levend, door u dood.
      
    
  