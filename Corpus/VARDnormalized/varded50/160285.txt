
    
      
        Maar doe ons Vaderland
        Dus tegen God aan kant,
        En terghd het alle dagen,
        Vergrimde ook de Heer,
        En zond zijn harde plagen
        Op deze Landen neer.
      
      
        De eerste trof de Staat
        Van Hollands hoogste Raad,
        Zo dat het Hof der Groten
        Verwerde in het geheel,
        En worde overgoten
        Met twistende krakeel.
      
      
        Wt deze twist zo kwam
        Een droeve Oorlogsvlam,
        Die tot den Hemel brande
        Ons Leger kwam gegaan,
        En tast in deze Lande
        Ons eigen Koop-Stadt aan.
      
      
        Hier na wat anders kwam:
        Want den Oranjen-stam
        Wt het edel Hof Nassouwen,
        Die al het Land verheugt,
        Wordt schielijk omgehouwen
        In het beste van zijn jeugd.
      
      
        De woeste Zee, ook wordt
        Door sterke Storm gheport,
        Die met zijn grijse golven
        Al schuymende aen-koomt,
        En doet de Dijk omtolven,
        Zo dat hij omme-stroomt.
      
      
        God zond zijn plagen mee,
        Tot onder het domme Vee,
        Dat meest vergingh in kwelling,
        En schier van honger storf,
        Door dien een vreemde zwelling,
        Haar mond, en voet door-korf.
      
      
        Den Hemel wordt vergramt
        Zo dat hij brandig vlamt,
        En door de Zonne-stralen
        Versenghd' het gras, en kruid:
        Men zag gheen Regen dalen
        Ter Hemel-sluizen uit.
      
      
        Ook vanght een Oorlog an
        Met ons, en de Engels-man,
        Die met een zwerm van Schepen
        Bedekt de bracke Zee,
        Daar mee hij ons geeft nepen
        Die het hert des Lands doen wee.
      
      
        Want hier door worde strak
        De nering doodtlijck zwak,
        Ja storf ten lange lesten,
        En blies het leven uit,
        Want het goed van ons gheweste
        Strekt de Engels-man tot buit.
      
      
        De Dood ook Gods Dienst-knecht,
        Die zijn bevel uit-recht,
        Schoot veel vergifte Pijlen
        Tot in des Mensen hert,
        Zo dat in korte wijlen
        Veel volk begraven werd.
      
      
        En eer dit Jaar was uit
        Kwam des avonds in het Zuydt
        Enen Komeet te voren,
        Die scheen ons te bedien,
        Dat God zijn strenge toren
        Noch meer woud' laten zien.
      
      
        En het is zo ook geschied,
        Een Jaar dat met verdriet
        Was vol gepropt, kwam volgen,
        En heeft door tegenspoed
        Zeer hongerig verswolghen
        De rest van Hollands goed.
      
      
        Ik het alles niet verhaal,
        Maar Tromp, ons Admiraal,
        De Paerle van de Groten
        Verloren wij doe mee,
        Door de Engels-man geschoten
        Bij Egmont in de Zee.
      
      
        Ook word in het Land gestiert,
        Een schadelijk Gediert,
        Veel duizenden van Muizen,
        In een ontelb're som,
        Die komen het Gras af pluizen,
        En wroeten het Land voort om.
      
      
        Den Hemel zag dit aan,
        En schoot een vloed van traan,
        Al wenend' uit de Ogen,
        En maakt van het Land een Zee,
        Zo dat de Boeren togen
        Na huis toe met haar Vee.
      
      
        Daar ook een Storm ontstak,
        Die menig Huis verbrak,
        Veel Schepen zijn verdorven,
        Die op de woeste Zee,
        Haar spitse Masten korven,
        En noch vergingen mee.
      
      
        En in des storm bij nacht,
        Daar niet een mens op dacht,
        Zo kwam de brand verraschen,
        De Rijp, dat heerlijk Dorp,
        Zo dat het in der assen
        In korten neder worp.
      
      
        de Hollandtsche Wapen-schuur
        Vol Buskruit, springht door vuur,
        En stort Delft mede onder
        Vermorzelt in het gruis !
        Men hoord, O schricklijck wonder !
        Tot Tessel het gedruis.
      
      
        God stiert ook weer in het Land
        De Pest, die door haar Brand,
        Veel Mensen doet verzengen,
        Als stoppelen door het vuur;
        Die het Lijk na het Graf gaat brengen,
        Is het Morgen zelf zijn uur.
      
      
        Het Rijk van Portugal,
        Vat ook het Zweert van staal
        En scherpt het op dees' Landen,
        Daar mee het in des tijd
        Ons Schepen gaat aanranden
        Die wij dus worden kwijt.
      
      
        Daar komen wederom,
        In een ontelb're som
        De Muizen, en af-knauwen
        De Vruchten van het Veld,
        Daar door zij het Vee benauwen
        En stropen het Boere-Geldt.
      
      
        De plaegh wordt weer versterkt,
        Doe Groote-Broecker-Merckt
        Het hert des Stadts verbrandde;
        De Kermis Kerm-tijdt was,
        Eerst vol van vuyle schansen,
        Daar na vol vuilen as.
      
      
        Noch kwam ook sulcken Storm,
        Daar om gants Holland korm;
        Dewijl men zag vernielen
        De vruchten op het Veld,
        Veel Bomen neder vielen,
        Door het wonderlijk geweld.
      
      
        De Koningen in het Noord,
        Zijn heftiglijk verstoort,
        Haar twist kost ons welvaren;
        En wat ons Scheeps-vloot doet,
        Ten kan gheen Lands-heil baren,
        Ons macht stort onder voet.
      
      
        De Hemel sloot haar nat
        In het Opper-Water-Vat,
        De Wolken worden Koper,
        De Aarde scheur aan scheur,
        De Zonne-stralen-loper
        Tot aan den Af-grondt deur.
      
      
        Het loveloose Kruid,
        Brand door de hitten uit;
        De Bomen staen' geladen
        Vol stinckend' ongediert,
        Ontbloodt van vrucht en bladen;
        De Wereld staat ontciert.
      
      
        Maar de Opper-Water-Born
        Barst los, als door een torn,
        En slist door haar geklater
        In korten des Werelds brand,
        En spoelt het Vee door het Water
        Van het verschreyde Land.
      
      
        De Wind van Toom beroyt,
        Vaart woester uit als ooit
        Toorn, Huis, en Boom, moet wijken
        het Is grau-bont op de Zee
        Van Wraken, en van Lijken;
        des Lands stem is, Och! en Wee'
      
      
        Zo dat ons dag aan dag
        Aantreffen slag op slag.
        O gruwelijke zonden!
        Gij baard door-galde vrucht.
        Om u slaat God die wonden
        Daar het Land nu dus om zucht.
      
    
  