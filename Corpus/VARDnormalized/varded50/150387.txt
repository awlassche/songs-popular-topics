
    
      
        DE sterke God, der dingen hoogste Heer,
        Ontsluyt zijn mond, en zal van na en veer,
        Van daar de Zon zich eerst aanschouwen laat
        Tot daar ze wijkt en uit den ogen gaat,
        Al die op aard den naam van mensen dragen
        Gesamentlijck voor zijnen richt-stoel dagen.
      
      
        Uit Sions rots (wanneer dit wil gezien)
        Zal hij den straal zijns Godlijckheydts doen zien
        In vollen glans. Hij komt, gewis, hij komt,
        (En houdt altijdts de lippen niet betoomt)
        Met enkel vuyr verschrikkelijk om-schenen,
        Met storm en wind, als lijfwacht, om hem henen.
      
      
        ’tGesternde rond, dat met zijn omme-ring
        De aard om-vat en ooght op alle ding,
        Het aardse dal, daar alles wat hier leeft
        Vergonnen woonst en eersten oorspronck heeft,
        Die zal hij beyd’, als het komt op’t vonnis-vellen
        Van het doen zijns volks, tot waerheyts tuigen stellen.
      
      
        Vergadert mij, (aldus begint zijn re’en)
        Vergadert mij ’tbegunstight volk bij een,
        ’tBegunstight volk dat zich op mij vertrouwt
        En ’theyligh bond door offer-diensten houdt.
        Gezeid, geschied. den Hemel met zijn lichten
        Zal tuyge zijn van Gods rechtvaardig richten.
      
      
        Welaan, mijn volk (dus vaart zijn reden voort)
        Vergun mij spraak, let ernstig op mijn woord.
        Hoort Israel. uws zelfs geweet zal mij
        Getuige staan hoe groot mijn gunst u zij.
        Ik God, uwe God. Fontein van heil en leven,
        En hebt gij iet, van mij is het all’ gegeven.
      
      
        Dat mijn altaar te spaarlijk wordt bespat
        Met beesten-bloed; of ’tgulden wierookvat
        In het heilig huis te zelden reukwerk schaft,
        Des wordt gij niet van mijnen mond gestraft;
        Daar vloeyt uwe vlijt; daar is u yv’righ pogen
        Gestadelijck voor mijn al-ziende ogen.
      
      
        O neen, mijn volk. o! dat en isset niet
        Daar ’theyligh oog, als waerden dienst, op ziet.
        Al wat u hert en hand van zulks bereid
        Is ver bene’en mijn hoge Godlijckheydt,
        Is d’oorspronck niet van ’tware wel-gevallen.
        Ik eis noch Stier noch Bok van uwen stallen.
      
      
        En waarom doch zal ik dij eiser zijn
        Van beesten-gift? ’tgediert, alt’saem is mijn,
        ’tMensch-schouwend wild dat zich in het eenzaam wout
        Of op’t gebercht bij duizenden onthoudt.
        ’kSie hoog in rots all’ ’tvluchtig’ op zijn nesten.
        En ’tVee in het veld. ’tis all’ voor mij ten besten.
      
      
        En schoon mij al (na swacker mensen wijs’)
        Den honger dreef tot noodelijcke spijs,
        Soud’ ik van zulks afvorderen van dij
        Die zelfs behoeft en alles hebt van mij?
        Van mij, die Aard en Hemel heb tot eigen
        En alles doe na mijnen wille neigen?
      
      
        Meynt gij dat ik belust na Stieren-vleysch,
        Een disch-gerecht van uwen handen eis?
        Of dat mij dorst na ’twarme Bokken-bloed?
        O! ver van dan. ontswangert u gemoed
        Van zulk gedacht. het zijn ver and’re zaken
        Die voor zijn God den Mens gevallig maken.
      
      
        Geen Beest, maar Geest, die, door erkentenis,
        Van danckbaerheydt volkomen zwanger is
        En Godes lof ten mond’ uitvloeien doet,
        Een hert daar bij dat stadig hand en voet
        Drijff tot de daad der heiliger gedachten,
        Die breng voor God. dat’s ’tbeste offer-slachten.
      
      
        Dan, onvertsaecht en immer angsteloos,
        Moogt gij in nood uwe stem en be’e altoos
        Voor mijnen troon klacht-veerdig laten gaan:
        Gewissen troost en hulp zult gij onfaen,
        Dies gij, nooit zat van mijnen naam te prijzen,
        Verdiende eer, dank-willig zult bewijzen.
      
      
        Dit tot zijn volk. maar droeviger geluid
        Geeft zijne stem tot den Godlozen uit.
        Waar toe (zeid hij) gepronkt met mijn verbond?
        Waar toe mijn Wet deugd-schijnlijk in den mond,
        Daar doch uwe hert, een vijand van goe zeden,
        Mijn woord versmijt en slimme pa’en doet treden?
      
      
        Geen stuc, hoe schelms, of ’tstaet u boosheid vrij.
        Ziet gij een dief, flux voegt gij u daar bij.
        Pleegt met hem raad, zoekt met-lot aan zijn dieft’.
        Echt-brekers zijn ’tgeselschap dat gij lieft,
        Gij, juist als zij, zij, juist als gij van zinnen,
        Hebt t’samen-deel in het vuil en beestigh minnen.
      
      
        Vw’ snooden mond, tot laster afgericht,
        Die braeckt het vuil dat uwe vals herte dicht;
        Vw’ gladde tong, bewegelijck van re’en,
        Is steeds in het werk om vals bedrog te sme’en.
        Gij spart geen mens, zelfs niet die ene Moeder
        Met u erkent, en zendt uwe eigen Broeder.
      
      
        Hier henen stuyrt uwe onbesnoeyde wil
        Des levens gang. ik sie’t, en swijgh al stil.
        Waar door de wraak een wijl met straffe mart.
        Dies gij mij, dwaas, schat naar uwe eigen hart.
        En oordeelt mijn (wel lang, doch wijs) verdragen
        Voor zeker merk van boosheydts met-behagen.
      
      
        Gij doolt, o dwaas. heel anders saltter gaan.
        Met scherpe re’en wil ik u ernstig aan,
        En zal ’tgeweet dat nu betoov’ring lijdt
        En, sluymer-sieck, of nooit of zelden bijt,
        Vw’ ziel ten schrik, uws ondanks doen ontwaken
        En ieder kwaad met smert indachtig maken.
      
      
        Dit neem in acht all’ die in het kwaad verwert
        Des Godlijckheydts bewustheid uit u hert
        Versmeten hebt. op dat u ’tongeluck
        Niet schielijk treff’, en ik u met een ruk
        Niet grondeloos en zonder hoop’ van ende
        Verzinken doe in alderdiepst’ ellende.
      
      
        Wien off’rens lust, en mij, den hoogsten Heer,
        Met waer’ en Godt-betamelijcke eer
        Genaken wil, die kom met een gemoed
        Dat, rein van gront, Gods eer-danc vloeien doet.
        Dit is, o mens, ’trecht offer voor de zonden,
        Door dezen weg wordt wis Gods heil gevonden.
      
    
  