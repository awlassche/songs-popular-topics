
    
      
        Ik zie de Zon in het Oosten rijzen,
        In dezen zoeten Morghen-stondt,
        Die ons zijn Godheid komt bewijzen;
        Ik trad in het Bos, alwaar ik vont
        Mijn Herderesje, droevig staan alleen,
        Mijn Ziels voogdesje, vond' ik in het gheween;
        Doch ik haar haast verscheen.
      
      
        Ach Herderin wat droeve zuchten
        Ontslippen uwen boezem rein?
        Wie doet u hier zo schielijk vluchten
        Met uwe Schaepjes groot en klein?
        Ziet hier u Herder, Coridon doch staan,
        Die met u verder, wil ten Bos waart gaan,
        Om u van druk te onlaen.
      
      
        Ach Coridon laat ons wat rusten
        Hier bymalkander in dit groen,
        Om zo ons jeugdig hert met lusten
        Met Nectars zoetigheid te voen;
        Treen wij ten offer, met malkander hier,
        Ontsluyt Ziels-koffer, van het Minne-vier,
        Treedt met mijn het plezier.
      
      
        Ach Sylvia mijn Bruyt verkoren,
        Die ik heb in mijn hert bemint,
        Veel sterker als ooit van te voren,
        V Zieltjen doch aan mijn verbint:
        Dan zult gij wezen, zonder druk of pijn,
        En wilt niet vrezen, voor het Hels fenijn,
        het Is maar een ijdel schijn.
      
      
        Ach Coridon gins komt een Iaegher,
        Drijven wij ons Vee naar de Stal,
        Eer dat zijn winden worden graegher,
        En roven onze Schaepjens al:
        'k Zal ze bevrijen, Sylvia mijn Bruyt,
        Voor droevig lijen, pluckt vrij Bloem en Kruid.
        Daar mee ons trouw besluit.
      
    
  