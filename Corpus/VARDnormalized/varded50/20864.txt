
    
      
        WIJ vieren nu met vroolijckheyd
        Sint Nicolaus Feest,
        Die groot'lijcx tot de suyverheyd
        Genegen is geweest;
        Die van zijn kindtsche benen af
        Nam op zich deze lasten,
        Dat Hij (ziet of het niet was te straf)
        Pleeg twee-mael des weeks te vasten:
        Hij weyg'righ was te zuigen zijne Moeders borst,
        Twee-malen in de week altijd, al had Hij groten dorst.
      
      
        Zijn Ouders waren el van bloed,
        Godvreesend', en devoot;
        De arme lieden de'en zij goed,
        Zij holpen haar in nood.
        Sint Nicolaus volgden haar
        In dezen wond're deughden;
        In het heym'lijck en in het openbaar
        Hij de arme lie'n verheughden.
        Hij heeft met zijne giften, zilver, kleer', en goud,
        Aan menig honderd troost gedaan, aan menig onderhoudt.
      
      
        Als Nicolaus, zijnen Oom,
        Hem Priester wijden wou,
        Aenmerckende hoe ed'len boom
        Zijn Neefken worden sou;
        Zo zeiden hij tot all' het volk
        Die waren in den Tempel,
        O Broeders! dit is Godes Tolk,
        Des zij u tot exempel,
        Ik zie nu ene nieuwe Son' voortkomen hier,
        Die in de liefde branden zal niet anders als een vier.
      
      
        Nic'lavs zal een troost en rust
        Veel mensen brengen aan.
        Nic'lavs zal de vreugd en lust
        Zijn van des werelds baan.
        Hoe zalig zal die kudde zijn
        Wiens Harder Hij zal wezen!
        Want Hij zal als een Medicijn
        Haar wonden fraai genezen:
        Hij zal verdoolde schapen weder brengen tehuis,
        Door middel van dien groten God, die g'hangen heeft aan het Kruis.
      
      
        Hij zal vertroosten die van smert
        Haar leven hier zijn moe;
        En die in zonden zijn verward
        Zal raden Hij te goe':
        Die hebben ongesonde le'en
        Zal Hij gesontheyd geven;
        Hij zal de doden door gebe'en
        Verwekken tot het leven.
        Zo dezen Bisschop heeft voorzeid, zo is het geschiet;
        Hij heeft (te weten) menig mens geholpen uit het verdriet.
      
      
        Hij was zo krachtig in het gebed,
        Zo machtig in zijn werk,
        Dat dikmaals heeft tempeest belet
        Des wond'ren Godes Klerk:
        Zijn Schipper die van boven ne'er
        De Mast, is dood gevallen,
        Heeft in de naam van God den Heer
        Verwekt Hij bij haar allen.
        Hij heeft drie Borgers ook verlost van hare dood,
        Die nu al lagen op het schavot met hare halzen bloot.
      
      
        Veel and're dingen swijgh ik stil
        Van des lofwaerden Man,
        Om dat ik om des kortheyds wil
        Niet meerder zeggen kan:
        Alleenlijk hoort het geen is gebeurt
        Na dat Hij was begraven;
        De aarde is van-een gescheurd,
        Daar Oly uit kwam draven;
        Daar kwam uitvloeien Oly van zo grote kracht,
        Dat alle ziekte weg zij nam, door hare wond're macht.
      
      
        Staat nu verwonderd allegae'r,
        In dezen vromen Held,
        Die God als ene Zonne klaar
        Heeft op des aerd' gesteld:
        En laat ons allen tot dien Sant
        Met grote vlijd nu lopen,
        Die ons in het schone hemels Land
        Zal brengen, zo wij hopen.
        Sint NicolaÃ«, Heilig Man! staat ons toch bij,
        Maakt dat wij inder eeuwigheid bij God met U zijn blij.
      
    
  