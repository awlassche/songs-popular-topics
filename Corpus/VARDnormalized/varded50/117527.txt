
    
      
        Wat is ieder opgenomen
        Met het gene hij bemint!
        O wat zijn het malle dromen,
        Die men bij zo menig vind!
        Ieder zal in zijn gedachten
        Voor een valk zijn uilbroÃªr achten.
      
      
        Mag men zulke wel niet vragen:
        Aap, wat hebt gij schooner jong!
        Lof van dingen, die behagen,
        Geeft het hert op aan de tong:
        Maar de vieze zinlykheden
        Geven wel tot lachen reden.
      
      
        Komt het voor een anders ogen,
        het Geen ons zo beminlijk scheen:
        O hij zal dat niet gedogen:
        En wij zenden het zijne heen.
        Laat dan ieder zich verlusten
        Met de popjes, die zij kusten.
      
      
        Ieder zal zijn popje kleden,
        Zo als hem dat best bevalt.
        O vergeefs is tegenreden,
        Als de zinlykheid dus malt.
        Wel! een ander hull' het zijne,
        En men late mij het mijne.
      
      
        Laat ons maar slechts niet geraken
        In de zotskap door de pop,
        En die tot geen afgod maken.
        Liever geef de pop den schop.
        Laat ons onzen tijd besteden
        Tot de nutter bezigheden.
      
    
  