
    
      
        Vryers die, als ijs verkoud,
        U van Liefde steeds onthoud,
        Even als of het zoete paren,
        Door natuur ons zelf geleerd,
        Slegts door smerten en bezwaren,
        des Mensen jeugd en vreugd verteerd:
      
      
        Laat vrij van die mening af
        Als of het huuw'lijk tot een straf
        Voor het mensdom was geboren,
        Nademaal   haar zoetigheid,
        Al wat ademd kan bekoren
        En vol vreugd de zinnen vleid.
      
      
        Wat baat u een Konings kroon,
        Septer, staf en trotse troon,
        Hoe zal uw haar    glants behagen,
        Zo gij altoos eenzaam moet
        Slijten uwe levens dagen:
        Eenzaamheid is arremoed.
      
      
        Wat voor vreugde heeft een vrek
        Die aan alles heeft gebrek,
        Zo hij midden in zijn schyven
        Daar hij als een mol in wroed,
        Nagt en dag alleen moet blijven:
        Eenzaamheid is Arremoed.
      
      
        Wat vermaak geniet een held
        Die zijn vijand heeft geveld,
        Schoon hij ieder een doet beven,
        Als hij, steeds beklad van bloed,
        Moet op het veld allenig leven:
        Eenzaamheid is Arremoed.
      
      
        Ja, zelfs midden in het geluk
        Zijt gij eenzaam, vol van druk,
        Kund gij niemand mededelen
        Uw vermogen, staat of goed.
        Nimmer zal de rust u strelen:
        Eenzaamheid is Arremoed.
      
      
        Ongelukkig zult gij zijn,
        Troosteloos in uwe pijn,
        Kan u niemand helpen dragen
        Uwe ramp en tegenspoed;
        Steeds zal uwe tonge klagen:
        Eenzaamheid is Arremoed.
      
      
        Van den grootsten ambtenaar
        Tot den minsten bedelaar
        Zult gij deze reden horen:
        het Zij in voor of tegenspoed,
        het Huwelijk is tot vreugd beschoren;
        Eenzaamheid is Arremoed.
      
      
        Tragt gij dan in ware vreugd,
        Te besteden uwe jeugd
        Of uwe oude levens jaren,
        Denk, het allersoetste zoet
        Is in het gezellig paren:
        Eenzaamheid is Arremoed.
      
    
  