
    
      
        WEl aan mijn Ziel wilt doch ontvangen,
        De Woorden die u Here sprak,
        Als hij aan het Kruis was opgehangen,
        Eer zijn benauwde Hert noch brak,
        Eer dat hij gaf den lesten snak,
        Sprak hij noch zeven reden fijn,
        Die te overleggen, en voort te zeggen,
        Wel zeven dubbelt waardig zijn.
      
      
        het Eerst dat de Heer den mond op dede,
        Sprak hij met woorden luid en klaar,
        Voor zijn Vijanden deze Bede,
        O Vader lief! vergeeft het haar,
        Want zij en weten niet voorwaar,
        Wat groter grouwel dat zij doen,
        O! schenkt haar het Leven, En wilt haar geven,
        Uit liefd', u Goddelijk Pardoen.
      
      
        Daar na de Heer zijn Aanschijn keerde,
        Tot den Bekeerden Moordenaar,
        Die hulp en troost van hem begeerde,
        Hij heeft verlicht zijn herte zwaar,
        Hij zeide hem aan niet lang hier naar,
        Gij zult mijn hulp nog worden wijs,
        Gij zult noch heden, Met mij betreden,
        Het boven Hemels Paradijs.
      
      
        Hij zag met half gebroken Ogen,
        Zijn hoog bedroefde Moeder aan,
        Die uit recht Moederlijk mee-dogen,
        Op de aarde goot zo menigen traan,
        Hij zag Joannem bij haar staan,
        Hij sprak tot beide van het Kruis:
        Soon ziet u Moeder, Vrouw ziet u Hoeder,
        Die u als Soon zal nemen het Huis.
      
      
        Het vierde Woord van hem gesproken,
        Was een benaeuwd' en droeve klagt:
        het Had hem aan lafenis lang ontbroken,
        Hij was op het einde van zijn kracht:
        Hij riep mij dorst, o ik versmacht!
        Zijn droge keel gaf heesschen klank;
        In stee van laven, Zijn Beuls hem gaven
        Van Myrh en Gal een bitt'ren drank.
      
      
        De Dood kwam allengskens nader,
        Zijn korten tijd al vast verliep:
        Dies sprak hij noch tot zijnen Vader,
        Eer hij aan het harde Hout ontsliep,
        Met een verheven stem hij riep:
        Mijn God! waarom verlaat gij mij?
        Gij gaat ter zijden, En ik moet lijden;
        Staat mij mijn God in het lest dog bij.
      
      
        Hij sprak op het einde van zijn leven:
        O Vader nu is het al volbrogt!
        het Zwaar werk, dat gij mij had gegeven,
        Heb ik nu samen afgewrocht;
        het Is nu gevonden dat ik zocht:
        Komt nu wanneer gij wilt, o Dood!
        Want ik zal rusten, En mij verlusten,
        Als voormaals in mijn Vaders schoot.
      
      
        Hoort nu mijn Ziel de laatste Reden,
        Die kwam uit zijn bestorven Mond,
        Hoort wat de Heer noch heeft gebeden,
        Doen hij zich in Doodsschaduw' vont,
        Hij bad en sprak uit des herten gront,
        Mijn Ziel, mijn alderliefste pand,
        Zal nu uitvaren, Wilt die bewaren
        O Vader, in uwe sterke hand.
      
      
        Zo is des Levens Vorst getogen
        De weg, die alle Mensen gaan:
        Hij boog zijn Hoofd, Hij sloot zijn Ogen,
        En daar meed' was terstond gedaan,
        Mijn Ziel gedenkt altijd hier aan,
        Hoe veel gij uwen Here kost,
        Die van het verderven, En het eeuwig sterven,
        Door zijne Dood u heeft verlost.
      
    
  