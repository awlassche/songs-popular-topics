
    
      
        ACh! ziet hier de ongestadigheid
        Van des Werelds loop, en vals beleid.
        De Joden, die den Heer die tijd
        Met palm inhaelden zeer verblijd:
      
      
        De vijfde nacht daar naar uit haat,
        Hem slepen langhst Ierus'lems straat
        Zeer schandelijk naar Annas huis,
        Die hem veel vraagde voor het gespuis.
      
      
        Die onder de Doctooren zat,
        En eertijt lof in het vragen had':
        Wiens wijsheid is ongrondelijk,
        Wiens Majesteit oneindelijk:
      
      
        Wordt hier gevraagd, als enen knecht;
        Hij nochtans anwoordt zacht, en recht.
        En leert hoe ieder, met ootmoed,
        Ook met een boos mens spreken moet.
      
      
        O Jesu! die vol zoete minn',
        Gaaft reden met zo zachten zin,
        Ook die u trots, en wreed toesprack;
        Ja die u sloeg den Kinnebak:
      
      
        Ons sterckheyt geeft door uwe genaed';
        Dat die ons aan de een wange slaat,
        Wij hem ook geerne de ander bien:
        En wel bejeg'nen alle Li'en.
      
    
  