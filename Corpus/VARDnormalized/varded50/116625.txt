
    
      
        KOmt Dochters en Jonge Gezellen,
        Ach loopt doch niet langer alleen,
        Wilt u te zam tot Trouwen stellen,
        Waegt, waegt, waegt 'er een blaeuwe scheen.
      
      
        Wie kander de vreugde bedrijven,
        Van een goed Houwelijk zoet?
        Eten en drinken, vreugde bedrijven,
        Slaap, slaap, slaap in Lief Armkens goed.
      
      
        Ik hebber een Liefken gekosen,
        Wij hadden beide geen goed;
        Maar rechte Liefde bedekt met Rozen,
        Dat dat, dat ons zo minnen doet.
      
      
        Wij gingen samen ten Trouwen,
        Schier met geleende Kleer,
        Wij hebben drie Schellingen overgehouwen,
        Met met, met noch een napje smeer.
      
      
        Daar gingen wij beide aan het winnen,
        Werken dag ende nacht,
        'k Metselden en mijn Wijfken aan het Spinnen,
        En en, en dat uit alle kracht.
      
      
        Een Beddeken van vijf Gulden,
        Met Dekens en Peluwe al,
        Daar wij met Liefde malkander op hulden,
        Spijt, spijt, spijt die het benijden zal.
      
      
        Twee stoeltjens al met drie poten,
        de Ene was zonder mat,
        Daar wij ons rust met vreugd op genoten,
        Wijl, wijl, wijl dat men samen at.
      
      
        Een Pannetje zonder steeltje,
        Een Potje zonder Oor,
        Kookten mijn Vrouw karnmelk kandeelken,
        Dat dat, dat smaakt ons spijt sinjoor.
      
      
        De tafel dat was 'er mijn Wijfje,
        Schortelkleed was het servet,
        Water en brij gesneden aan schijfjens,
        Dat dat, dat brasten wij al te met.
      
      
        Een kanneken zonder litje,
        Een lepeltje en niet meer,
        Aten wij samen dan dat of ditte,
        Wij wij, wij ruylden dan elken keer.
      
      
        Een touwtje was onzen heugel,
        Ons treefje hadde geen voet,
        Noeh gink het over den beugel,
        Och och, och trouwen is zo zoet.
      
      
        Zo zijn wij voorder gekomen,
        In onzen helen huisraad,
        Wij kussen met liefde zonder schromen,
        h'Ey h'ey, h'ey in den Echten-staat.
      
      
        Al dat wij nu prospereren,
        Leggen wij zoet bij malkaer,
        Om een klein popken, wij hadden het zo geren,
        h'Ey h'ey, h'ey 'k wou dat' er al waar.
      
      
        Wij loven en danken den Here,
        Wij zijn als lammerkens zoet;
        'k Wouder geen Koninks leven begeren,
        Min min, minne gaat boven goed.
      
      
        Wij kussen met lust en vreugde,
        Wij hebben malkander zo lief;
        Mijn Wijfje doet mijn hertje verheugen,
        En en, en ik ben haar mallen dief.
      
      
        Dus die 'er alleen wil trouwen,
        Om geld of machtig goed,
        Zeker het brengt u dikmaals in rouwen,
        Maar maar, maar trouwt 'er uit liefde zoet.
      
    
  