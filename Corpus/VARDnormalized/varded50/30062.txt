
    
      
        LOif God mijn ziel, uit alle dijne krachten.
        Mijns hertzen grond, end innige gedachten:
        Loift ende dankt des Heren heylgen naam,
        Loif God mijn ziel, vergeet niet zijn weldaden,
        Die du zeer veel ontfangest uit genaden,
        Maar overlegs' in dijn hert al te zam.
      
      
        Hij is die dij vergeeft al dijn misdaden,
        Die dij geneest van alle boze schaden:
        Van sieckt' end quael, end dijn gebrek verschoont.
        Die dij in noot des doods niet wil begeven,
        Maar van t'verderf des grafs verlost dijn leven,
        End dij met gunst end met genade kroont.
      
      
        Die dijnen mond met goederen verzadigd,
        Zo dat dijn jeugd vernieut end onbeschadigd
        Gelijk de jeugd van enen Arent wordt.
        De Here pleegt rechtveirdicheyt eenvuldich,
        End doet goed recht den genen die onschuldig
        Verdrucket zijn, end in haar recht verkort.
      
      
        T'heeft hem gelieft aan Moseh t'openbaren
        Zijn wegen recht, end duydlick te verklaren,
        Zijn werken groot, aan tvolck van Israel.
        Voirwaer de Heer is uit der maten goedig,
        Barmhertig, milt, end wonderlijk lankmoedig:
        Tot gramschap traag, end tot ontfermen snel.
      
      
        Want zijn gekijf en duert doch niet gestadig,
        End zijne straf en is niet ongenadig,
        Om eewelijck acht op de sond' te slaan.
        Ook wilt hij ons niet telkens als wij dwalen
        Naar ons misdaad, oft naar verdienst betalen,
        Noch geven loon nat kwaad van ons begaan.
      
      
        Maar alzo hoog als d'Hemels boven d'eirde
        Verheven staan, van zulker hoogt end weirde
        Blijckt zijn genaed aan elk een die hem vreest.
        Zo wijt als Oost van Westen is verscheiden,
        Zo verr' slaat hij onss wederspannicheyden,
        Van ons, end troost onss' hert met zijnen geest.
      
      
        Zo hem zijns kinds ontfermt een trouwe vader.
        Alzo ontfermt de hemelse weldader
        Sik over tvolck dat zijnen naam ontsiet.
        Want hij wel weet waar wt wij zijn genomen:
        End hem gedenkt dat wij zijn eerst gekomen
        Van stof end slijk, end zijn noch anders niet.
      
      
        Des mensen tijd is bij hooi vergeleken,
        Oft bij een bloem die thooft heeft opgesteken
        Op haren stoel, end tvelt met lust bekleed:
        Maar zo den wind slechts eens daar over waeyet,
        Zij valt straks om, als waar zij afgemaeyet,
        Zo dat men ook haar plaatse niet en weet.
      
      
        Maar Gods genaed' is over die onendich,
        Die hem ontzien: zo dat zijn trouw bestendig,
        Aan d'afcomst ook van haar kintskindren strekt,
        Die zijn verbond van herten recht betrachten
        End zijne wet behouden in gedachten,
        Om na de zelf te leven onbevlekt.
      
      
        In d'heemlen heeft God zijnen troon gestichtet,
        Daar hij als Heer end Coninck alles richtet,
        Op sweirelts dal: want tstaet al onder hem.
        Loift God den Heer gij Engelen zeer krachtig,
        Die gij volbrengt zijn heilig woirt almachtig
        End sijt altijd gehoorzaam zijner stem.
      
      
        Laat prijzen God, al zijne sterck' heyrcrachten,
        Die trouwelijk hem op den dienst staan wachten,
        End wakker aan, volbrengen zijn gebod.
        Laat loven God zijn werken die daar blijken
        Aan elke plaats van zijne Koninkrijken,
        Mijn ziele loif den Here dijnen God.
      
    
  