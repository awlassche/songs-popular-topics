
    
      
        IK lach met Venus kwikken,
        Zij zoekt mij te verstrikken,
        Ik belach, Ik belach, Ik belach haar schoon,
        En verbreek de pijlen,
        Van Kupido, haar Zoon.
      
      
        Min doet mijn bloed verteren,
        Wijn kan de ribben smeren.
        'k Heb zoôn dorst, 'k Heb zoôn dorst, 'k Heb zoôn dorst schenk in;
        Als ik Wijn kan krijgen,
        Scheer ik de gek met de Min.
      
      
        Ik kies voor Venus Borsten,
        Een paar Westvaalse Worsten;
        Daar op smaakt, Daar op smaakt, Daar op smaakt de Wijn.
        Wie kan zonder Bachus,
        Naar behoren vrolijk zijn.
      
      
        Al wie niet mee wil klinken;
        En rustig met mij drinken,
        Loop de Min, Loop de Min, Loop de Min naar het gat.
        Krijg ik lust tot zoenen,
        Ik zoen den mond van het Vat.
      
    
  