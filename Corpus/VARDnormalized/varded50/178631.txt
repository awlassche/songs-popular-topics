
    
      
        God is mijn licht, mijn heil; wien zoude ik vrezen?
        De Heer is al mijn sterkte en levenskracht:
        Voor wien zoude ik vervaard of angstig wezen?
        'k Verwacht mijn hulp van zijne hoede en wagt:
        Als het boze rot, mijn tegenstrevers, mij
        Fier naderde, met ope keel en maag,
        En elk zich naar mijn vlees toonde even graag,
        Stiet alles aan, en viel aan mijne zij.
      
      
        Of schoon een heir mij sluit in mijne wallen,
        En mij rondom belegert en genaakt,
        Ik vreze niet wat mij komt overvallen;
        'k Vertrouw hier op, schoon d'oorlog woed en blaakt.
        Een ding hebbe ik begeert van God, den Heer,
        Het geen ik ook zal zoeken te allen tydt,
        Dat ik altoos mijn levens dagen slyt'
        In des Heren huis, en leve t'zyner eer.
      
      
        Opdat ik daar verrukt en blij beschouwe,
        En onderzoek des Heren lieflykheit,
        Dat mijne ziel op zijne gunst betrouwe
        In zijn paleis, daar het heil ontsloten leit.
        Want hij versteekt mij in zijn sterkte en hut,
        Ten quaaden dag, als mij de boosheit zendt.
        Hij bergt mij in het verborgen zijner tent,
        En voert mij op ene rotssteen, die mij schut.
      
      
        Ook wordt mijn hoofdt, gevrydt van smaat en schanden,
        Nu boven al mijns vijands schaar verhoogd;
        En ik zal in zijn tente d'offerhanden
        Van schel geklank, gelijk ik heb be-oogt,
        Nu offren, en den Heer met mijn gezang
        Vereren. hoor mijn stem, Heer, als ik roep,
        Toon mij genaâ: schut mij voor des vijands troep,
        En antwoordt mij, dan ben ik nimmer bang.
      
      
        Gij zegt tot mij; kom, wil mijn aanschijn zoeken,
        (Zoo tuigt mijn hart): ik zoeke uw aanschijn, Heer.
        Verschuil u niet als in verborgen hoeken,
        Maar ziet den glans uws aanschijns op mij neer.
        Keer ook uw, knecht in toornigheit niet af;
        Gij zijt altoos mijn trouwe hulp geweest,
        O God mijns heils, dien het mensdom eert en vreest,
        Begeef mij, noch verlaat mij niet te straf.
      
      
        Want schoon ik van mijn vader ben verlaaten,
        En moeder, neemt de Heer mij gunstig aan.
        Heer, leerme uwe weg, ten spijt van die mij haaten
        En mij verspiên; leime op de rechte baan,
        Op het pad der deugd. geef mij nooit aan de lust
        Mijns haters: want de valsheit spelt haar rol;
        Myneedigen en leugenstichters, dol
        En wrevelig, verstoren mijne rust.
      
      
        Hadde ik niet vast gelooft dat ik het goede
        Des Heren noch aanschouwen zou in het land
        Der levenden, ik ware, als buiten hoede,
        Vergaan in druk, geraakt uit mijnen stand.
        Wacht op den Heer, zijt sterk en wel te vreên,
        Hij zal uw hart versterken door zijn kracht;
        Steunt op den Heer, ja wacht hem dag en nacht,
        Zoo hoort hij al uw smeken en gebeen.
      
    
  