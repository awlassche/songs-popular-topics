
    
      
        Vier maanden, of wat meer geleden,
        Zong ik uw eerste jaargety.
        En legt ge alree ter neergetreden
        o Lenteroosje! dat zoo blij
        En lustig op uw steeltje stond,
        Hoe heeft de dood u zoo gewond?
      
      
        Die mensenplaag, gewoon te haken
        Na het edelste, dat vrouw Natuur,
        Om hier de werrelt te vermaken,
        Te voorschijn brengt; ziet tijd, nog uur,
        Nog geest, nog jeugd nog schoonheid aan.
        Haar klauw zal het schoonste het eerste slaan.
      
      
        Op het zinken van dit tijdlijk leven,
        Gesmolten in een ogenblik,
        Ziet zig de deugd ten troon geheven,
        In het leven, daar nog last, nog schrik,
        Nog zorg, nog kommer word gelen.
        Daar vliegt uw zieltje vrolijk heen.
      
      
        Dus zalig dan om hoog gevaren,
        En vrij van aardse last, en kruis,
        Zal u noit ongeval bezwaren
        In het eewigdurend vredehuis.
        Daar ziet gij de Englen ongesteurt:
        Terwijl men hier uw dood betreurt.
      
      
        o Zalig lot! zoo waard te roemen,
        Waar is ter werrelt uw's gelijk?
        Wat helpt het hier met keur van bloemen
        Te sieren Anna's koude lijk?
        Men geeft een nodeloos sieraad
        Aan het gene in het donkre graf vergaat.
      
      
        Zij, bij de onsterflijke gekozen,
        Leest, hoger als de zon en maan,
        Nu rozen, die oneindig blozen
        En door geen tijd of roest vergaan.
        Daar leeft ze vrolijk, en te vreen,
        Bevrijd van het onheil hier benen.
      
      
        Nu had ik, op uw henenvaren,
        Uw graf met breder lijkgedigt
        Bestroit, maar ziende op vaders snaren,
        Voor welkers toon mijn veder zwigt,
        Vind zig mijn ijver hier gestuyt.
        Mijn lier wijkt voor zijn Roomse luid.
      
    
  