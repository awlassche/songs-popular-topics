
    
      
        WAt komt mij te gebeuren,
        Op dezen droeven dag,
        Van rouw mijn hert moet scheuren,
        Als ik mijn Lief aensagh,
        Die nu is overleden,
        Met pijn en zwaar verdriet,
        Die mij gaf zoete reden,
        Leidt nu gestorven ziet.
      
      
        Mijn tijd heb ik versleten,
        Bij haar zo menig keer,
        'k En zal haar niet vergeten,
        Al is zij bij den Heer,
        Een Misse te doen lezen,
        Gebeden voor haar Ziel,
        Dat zij zal mogen wezen,
        Bevrijd van het hels gekriel.
      
      
        Als ik hier op gaan denken,
        En op haar zoet gelaat,
        Mijn leven sou ik krenken,
        het Was heel mijn Liefste Maet,
        Haar zoete minnen lonken,
        En aangename taal,
        Maakten mij dikwijls dronken,
        het Klonck als een Nachtegaal.
      
      
        Twee lieppen als Coraele,
        Twee Borstjens appel rond,
        Haar lievend' oge stralen,
        Hebben mijn hert doorwont,
        Twee witte schone handen,
        Bruin oogskens in haar hoofd,
        Daar bij Yvoire tanden,
        Zijn van de dood geroofd.
      
      
        Zij was mij zo getrouwe,
        In deugd en eerbaarheid,
        Dat ik her zal onthouwen,
        Tot in der eeuwigheid,
        Zij kwamen mij troost te geven
        Wanneer ik was bezwaard,
        Maar zij berooft van leven,
        Moet rotten in de aard.
      
      
        O God wat zal ik maken,
        In dezen droeven strijdt,
        Cond' ik bij haar gheraecken,
        'k Waar in mijn Ziel verblijd,
        Op haar minzaam ogen,
        Peijs ik zo menig keer,
        Mijn hert kan het niet gedogen,
        Al is zij bij den Heer.
      
      
        Gheen fraeijer kost men vinden
        Noch schoonder Creatuur,
        Waar zijt gij mijn Beminde,
        Ik sterf van Crevekeur,
        Vw' oogskens zijn geloken,
        Vw' hert van droef gheween,
        Dat is eilaas gebroken,
        Nu ben ik hier alleen.
      
      
        O wilt haar ziel geven,
        de Eeuwige Zaligheid,
        Dat zij bij hem mag leven,
        Tot in der eeuwigheid,
        Ach Lief moet ik u derven,
        Adieu mijn Engel zoet,
        Van droefheid zal ik sterven,
        Ziet wat de Liefde doet.
      
      
        Wereld 'k wil u verlaten,
        Leven in d'eenigheyt,
        Dat zal mijn ziele baten,
        Als s' uit mijn lichaam scheid,
        Ik wil nu Pater wezen,
        En in een Klooster gaan,
        Adieu mijn Lief geprezen,
        God wil haar Ziel ontfaen
      
    
  