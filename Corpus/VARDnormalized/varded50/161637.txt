
    
      
        TRijcke der Hemelen is gelijk,
        Als enen Koning machtig en rijk
        Die daar wilde ten rechten
        Rekenschap houden autentijck
        Met alle zijne knechten,
      
      
        Als hij begonde te rekenen ras
        Zo is daar ene opt zelve pas,
        Van zijne knechten gevonden
        Die zijnen Here schuldig was
        Ontrent tien duizend ponden.
      
      
        Hij hadde niet dat hem overschoot
        Om op te bringen des somme groot
        Dat hij zijnen Here voldede
        den Here hij hem te verkopen gebood
        Zijn wijf en kinders mede
      
      
        Maar als dezen knecht nu hoorde dat
        Zo viel hij neder ter aarden plat,
        En bat zijn Here verheven,
        Wilt doch met mij lijtsaem zijn wat
        Ik salt u noch al geven
      
      
        Als nu den knecht zo otmoedig sprak
        Zijns Heren herte tot hem ontstak
        Heeft hem niet tot verwijtte
        Die grote somme die daar gebrack
        Tsamen gescholden quitte
      
      
        Als nu den knecht los was van dien band
        Een van zijn medeknechten hij vant,
        En sprak zeer onverduldig
        Niet vriendelijk maar als een tyrant
        Betaalt dat gij sijt schuldig
      
      
        Maar honderd penningen was de som
        En greep hem ook bij den hals daarom
        Zeer trots ginck hij ook spreken,
        maar dezen knecht en dede niet vrom
        zot naar wel is gebleken
      
      
        Den medeknecht sprak met reden fijn
        Sijt lijtsaem en wilt te vreden zijn
        Ik salt u geven te gader
        In het vangnis heeft hij geleden pijn,
        Gelijk als een misdader
      
      
        Als nu de medeknechten belaen,
        Sagen wat dat hij hadde gedaan,
        Zij bedroefden haar sere
        En zijn van stonden aan gegaan,
        En seydent haren Here.
      
      
        Den Here dezen knecht roepen liet
        als hij wist wat daar was geschiet,
        Hij was kwalijk te vreden
        Heb ik u kwijt gescholden niet,
        Als gij mij hebt gebeden
      
      
        Den Here die sprak vol toren snel
        O gij bozen knecht rebel
        En zout gij niet erbarmen
        uwen biddende medegesel
        Zo ik u ginck ontfarmen
      
      
        Hij leverde hem die pijnders stranc
        Die hielden hem in haren dwanc
        Naar Mattheus verhalen
        Daar moste hij tegen zijnen dank
        Al doude schuld betalen
      
      
        Mijn Vader die in den Hemel is
        Die zal ook alzo doen gewis
        Die hier niet kwijt en schelden
        zijn broeder de schuld van herten fris,
        Die salt ook zo ontgelden
      
      
        Prinse wilt doch als gij dit wit,
        Geren vergeven zo wie u bidt,
        En schelden kwijt op aarden
        Met zulke mate als gij mit
        Zult gij gemeten werden
      
    
  