
    
      
        HOe bang is mij, o lieve God!
        Wat droefheid komt mijn hert bestoken!
        Ik ben geworden ieder spot,
        Mijn goede naam die is gebroken,
        Dat ik eens hiet mijn beste schat
        Wordt nu een gecx-maer door de stad.
      
      
        Wanneer ik aan de deure sta,
        Of over strate kom getreden,
        Men wijst mij schier met vingers na,
        En ik en wist nooit eens de reden;
        Maergister heb ik eerst verstaan
        Waarom mij smaad werd aangedaan.
      
      
        Daar wordt gemompelt over al
        Dat ik mijn eer heb laten roven.
        En ziet! het schendig ongeval
        Dat wil men over al geloven,
        Het schijnt men weet het gans bescheid
        En t'worter klaarlijk bij gezeid.
      
      
        O valse tongen, vol fenijn,
        Waar uit hebtghy dit gif gefongen?
        Het is zonder daad, en zonder schijn,
        Al wat op mij is uit gespogen;
        O klappers wie gij wezen meugt
        Gij schent den glans van mijne jeugd.
      
      
        Eilaas wat is een jonge maagd
        Als zij, gegeseld van de tongen,
        Wordt door een bozen klap geplaagd,
        En in haar goeden naam besprongen?
        Al is haar ere niet geroofd,
        Noch wordt het quaetste wel gelooft.
      
      
        Maar gij, o God, die het al door ziet
        Die hert en nieren komt door-gronden,
        Gij weet dat nooit en is geschiet
        Al wat de vuyle laster-monden
        Gaan stroeyen door het gansche land.
        Tot nadeel van mijn beste pand.
      
      
        Gij weet dat ik onschuldig ben,
        En nooit de schennis heb bedreven:
        Gij weet dar ik geen man en ken
        Dien ik mijn eer heb weg gegeven:
        Gij weet dat ik een reinen schoot
        Beware voor mijn bed-genoot.
      
      
        Geef dat gelijk een dageraad
        Mijn onschuld zich mag openbaren,
        En dat mijn leven metter daad
        Mijn eerbaar herte mag verklaren;
        Op dat ik eenster rechter tijd
        Van schande mochte zijn bevrijd.
      
      
        Ik zal terwijl in droeve pijn
        Tot u, mijn God, gedurig schreien:
        Ik zal den Here stille zijn,
        Want zijnen troost wil ik verbeyen;
        Het anker van een rein ghemoet,
        Is staag (maar hier ten hoosten) goed.
      
      
        Doch zo gij des al niet te min
        Mijn ziel door schande wilt beproeven,
        Zo stort mij dijnen zegen in,
        En laat mij niet te zeer bedroeven:
        Maar stift mijn herte met geduld,
        Dat ik mag lijden zonder schuld.
      
      
        Ik weet hier namaals komt een tijd,
        Dan zult gij, Heer, eens rechter wezen,
        En niet de tong vol wrange spijt,
        Die tegens mij nu is gheresen;
        Dan zal het komen aan den dag
        Al wat er ooit in het duister lag.
      
      
        Maar gij vergeeft 'them die het doet,
        En geeft hem voortaan beter zinnen,
        En, zo ik hier nu lijden moet,
        Zo laat mij naemaels troost gewinnen
        Dit hoop ik, Heer, dit stel ik vast,
        En daar op draeg ik dezen last.
      
    
  