
    
      
        Goeden dag mijn schone
        Anne Metje mijn lief,
        Uwe proper persoone,
        Is mijn hert een dief,
        Uwe charmante ogen,
        Die lonken op mij,
        Wilt liefde betogen,
        Maakt mijn herte blij,
        Uwe sneeuw-witte borsten
        Kaak en lipkens rood,
        Zij doen mij zeer dorsten
        Naar uwe maeghde-schoot.
      
      
        Wie hoor' ik daar klagen?
        Zo droevig voor mijn deur?
        Die mij trouw komt vragen?
        Vertrekt vrij monsieur,
        Gij komt mij flatteren,
        Alzo ik verstaan,
        Wilt doch retireren,
        Naar een ander gaan,
        'K en wil u niet horen,
        Hei! staeckt uwe verdriet,
        Want al uwe devoiren
        En moeyt' is om niet.
      
      
        Mijn Engel geprezen,
        'K sterv' van minne-pijn,
        Lief wilt doch genezen
        Het jonk herte van mijn,
        Gij staat in mijn zinnen,
        Mijn Engeltjen zoet,
        Laat m' uwe gratie winnen
        Eer ik sterven moet,
        Geeft mij uwe jonk herte
        Voor een zoet present,
        Voor mijn pijn en smerte,
        Ik houd' mij content.
      
      
        Veel Jonghmans die spreken
        Zoet met hunnen mond,
        Maar het zijn loose treken,
        Het hert' is vals van grond,
        Om een Maget teere
        Te brengen in schandt,
        Dan abondonneeren,
        En trekken uit het Land,
        'K en laat zo niet plukken
        Mijn bloemken zo gouw,
        Het en zal u niet lukken
        Voor wij zijn in trouw.
      
      
        Mijn Lief uwe reden
        Die doen mij de dood,
        Aen-hoort mijn gebeden
        Helpt mij uit den nood,
        En wilt niet geloven
        Dat ik daarom kom,
        Om uwe eer' te roven
        Neen, neen schone bl√¥m;
        Op trouw ik u geven
        Een rinck aan uwe hand,
        En ook mijn jonk leven,
        Tot vast onderpand.
      
      
        Wel is g'heel uwe herte
        En zinnen tot mijn?
        Uwe droefheid en smerte
        Doet mij zelver pijn,
        Komt laat mij ontvangen
        Een kusken op trouw,
        Op mijn rode wangen
        Ik wil zijn uwe vrouw,
        'K wil leven te gader,
        Tot de dood ons scheid,
        'K Verlaat moeder, vader
        Om uwe trouwigheid.
      
      
        Wat troost ik genieten
        Wat vreugd voel ik daar?
        Cupido komt schieten
        Door het herte van haar
        Mijn droefheid verandert
        In een grote vreugd,
        Wij zijn bij malkander,
        In eer' en deugd,
        Gij doet mij herleven
        En stelt mij gerust,
        Mijn Trouw ik u geven
        Sa Lief eens gekust.
      
    
  