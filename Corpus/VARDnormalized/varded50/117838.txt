
    
      
        Hoe weinig pleegt men nu den plicht, die te allen dagen
        Behoort betracht te zijn! wat is 'er klein gewag
        Van des Heren lof, waar van al de aarde doch moet wagen!
        Helaas! het en gaat niet meer, gelijk het eer-tyts plag.
      
      
        Elk de wel-eer syn best, om God' op het soetst te zingen.
        Men maakte van dit werk syn werk, en nam het in acht.
        Men zocht een heil'ge Psalm of Lofzang bij te bringen.
        Maar, doet men het nu, het wordt veracht en uitgelacht.
      
      
        De Kerk mag, uit gewoont', een deel der Psalmen dreunen,
        Maar, als men tehuis komt, dan is niemand schier te huis,
        Om zich dit heilig werk in het alderminst te kreunen.
        Men hoort niet dat geklank, maar wel veel aards gedruis.
      
      
        Vermits de heil'ge God, na syn believen, onder
        De Lof-gezangen van Israel wonen wil,
        Zo dunkt het mij heel vreemd, en het geeft mij meer dan wonder,
        Dat ieders woning noch daar van mag syn zo stil.
      
      
        De Duivel, van dit zoet geluit een vinnig hater,
        Als die bezwijkt en wijkt voor Davids Harp-gezang.
        Benydt des mensen kind dit heilzaam vreugd-geschater.
        En heeft gezocht, om zulks te niet te doen, al lang.
      
      
        Ei! laat ons, tot syn spijt, onze ijver me verwekken,
        En zingen, dat het hert ons open ga van vreugd.
        Laat Satan toornig syn, laat Babel daar me gekken,
        Zo wordt hier door doch Gods zachtmoedig volk verheugd.
      
      
        Gelovig volk, ei! laat doch horen heil'ge galmen,
        Door Psalmen, Lof-gezang, en heil'ge Lied'ren te zam;
        Zingt met uw mond, en wilt in het hert den Here Psalmen;
        Zo looft men hem op het best; zo maakt men groot syn Naam.
      
      
        Wat kan ons hier benen meer vreugd of soetheit geven?
        Wat drukt zo smaeklik ooit of zo vermaeklik uit,
        Met indruk in het hert, de vreugd van het ander leven,
        Als het zingen van Gods volk eenparig van geluit?
      
      
        Alzo geschiet Gods will' op aerd', als in den hemel;
        Wanneer wij loven, met der Eng'len heirschaer, Hem;
        Alzo beginnen wij, aan zijner voeten schemel,
        het Gezang, dat, voor syn troon, klinkt met een donder-stem.
      
      
        En is het niet schoon, alhier beneden aan te vangen
        Het geen, daar boven, steeds zal zijn gedaan hier na?
        Op dat wij dies te meer opscherpen onze verlangen
        Om eens te zingen mee dat schoon Halleluja?
      
      
        Zingt, yv'rig Christen, zingt, al doet gij het schoon allene,
        Om dat uw zang niet is de wereld na haar zin!
        Al zingen hier met u of weinig', of niet ene,
        Zo stemmen doch, door vreugd, Gods Eng'len met u in.
      
      
        Om op Gods werk te zien zijn d'oogen ons gegeven,
        En d'ooren, om syn woord daar mee te horen
        Zo hebben wij de tong' ontvangen daar beneven,
        Op dat ze tot syn lof een zoet geluit sou slaan.
      
      
        Al is uw stem wat slecht, daar is niet aan gelegen;
        De soetste toon, die God behaagt op het aldermeest,
        Is een bewogen hert, tot zijnen lof genegen,
        Waar van syn ore nooit afkerig is geweest.
      
      
        Verblydt u in den Heer, verheugt u, gij rechtveerd'ge,
        Zingt vrolik, alle die van herten zijt oprecht.
        Denkt, met wat groter eer en gunst u God verweerd'ge,
        Die tot syn grote lof u niet en acht te slecht.
      
      
        Den Heer, der Here zal ik zingen in mijn leven:
        Ik zal, terwijl ik ben, psalmzingen mijner God.
        Indien mijn tonge zwijgt, moet s' aan het gehemel kleven:
        Indien s' hem niet en roemt, 'k wens liever dat ze rott'.
      
      
        Schoon al de wereld zweeg, ik zal niet zwijgen immer,
        Want, overmits mijn tong mijn ere word genoemd,
        Zo zal ze van Gods eer en lof ophouden nimmer
        Maar Hij zal syn door haar in eeuwigheit geroemt.
      
    
  