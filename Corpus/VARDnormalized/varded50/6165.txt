
    
      
        WAnneer de een vreint van de ander scheid
        Dan sietmen waar de Liefde leit;
        Is Liefd' aan beide zijde,
        Soo'n is er niemand blijde.
      
      
        Elks harde is met rou belaen,
        Zo wel die blijft, als denkt te gaan,
        Die gaat: gaat met gedachten,
        Die blijft: blijft in het verwachten.
      
      
        Maar daar gheen Liefde is ontrent:
        Daar werd gheen droef gelaat bekent;
        Daar sietmen vreugd hanteren,
        En lustig triumpheeren
      
      
        Daar suyptmen, en daar brastmen zeer,
        En wenst den Reizer heen en weer:
        Om op een nieuw te smullen,
        En het brassers gat te vullen.
      
      
        Want als den Vriend zal reizen uit:
        Werd daar een Feest-dagh tot Besluit;
        En als hij komt te Landen:
        Is weer een Feest voorhanden.
      
      
        En blijft hij Dood, of in den strijdt,
        Zo is men Vriend, en vriendschap kwijt:
        Doch daer's niet aan gelegen,
        het Hart weet van gheen bewegen.
      
      
        De Liefde wasser niet zo groot,
        Om rou te maken in zijn Dood;
        Zij denken: zulk vermind'ren,
        Kan ons ook weinig hind'ren.
      
      
        En waar een Vriend gestorven is:
        Men brast op zijn Begrafenis;
        De Tranen die daar lopen,
        Gietmen uit volle Stoopen.
      
      
        Men stelt den Roemer op de Kist,
        Of het Bier-ghelas, dat zelden mist;
        Als of men hem wou laven,
        Eer hij noch werd begraven.
      
      
        Des vrienden acht ik min noch meer:
        Als Bacchus vrienden klein van eer;
        Die buiten Liefd', en Trouwe,
        Maar schijn van Vriendschap houwen.
      
      
        Maar die in het scheiden is bedroeft,
        En niet met Bacchus smult en schroeft:
        Die zeg ik Trouw te wezen,
        En het blijckt ook zo aan deze.
      
      
        Die in het Leven, als in Dood:
        Liefds vruntschap tonen, in der nood,
        En niet om Eigen-baten:
        Met vreugd, haar Vriend verlaten.
      
    
  