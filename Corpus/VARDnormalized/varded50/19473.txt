
    
      
        OB roek hoe staat mij het hoofd verward,
        Heel avrechs op de romp,
        O teere Soete-melks hart,
        Wat zijn mijn zinnen stomp,
        'k En weet nau wat ik doe,
        Ik ben mij zelven moe.
      
      
        Ik ben mij zelven schier ontvreemt
        'k En lijk niet dien ik was,
        Dat doet de tydt die mij beneemt
        De Zalving van de Tas,
        En Gieraardts soetste Lief,
        De Hel-weg vanden dief.
      
      
        O Backesje van zure-zult,
        Mijn lieve halve lijf,
        Het brein dat is mij om-gekruld,
        Zo klaag ik an mijn Wijf,
        De tydt die heeft geroofd
        Al het Huis-raat uit mijn hoofd.
      
      
        Dies is de koop op hol op schrol,
        Klaas Bakker heeft gheen deeg,
        Vol Muyse-nesten is den Bol,
        Van zinnen is hij leegh,
        Doch als men het wel besiet
        'k En bent allenig niet.
      
      
        Want daar is onze Hote-bek,
        De Vorst van het groot gezin,
        Dats eerst een grootsche grote Gek,
        De Zoon en is niet min,
        Wat is het een bitter Kruis!
        Twee Gekken in een huis,
      
      
        Wat zijn der noch ontelbaar meer,
        Daar het luk woont bij de Kei,
        Die lichter zijn ghelijk een Veer,
        En broedtser als een Ei,
        Dies roe pik Vive Kap,
        En Muere wetenschap.
      
      
        Dat troost mij zeker vrij wat stijf,
        Nu weet ik mijn Fortuin,
        Ik heb een weinig mals in het het lijf,
        En ook wat in de Kruin,
        Maart het luk is op de vlucht
        Dits argher als een zucht.
      
      
        Dits argher als een Bullebak
        Geboren in April,
        Dits argher als een Oly-vlak
        Op blanke Marrys Bil,
        Dits argher als een vloek,
        In droge Napjes Broek.
      
      
        Dits argher als een lege kruik,
        Voor Jochem Groten-dorst,
        Dits argher als de holle buik,
        Van Zyme Smerte-borst,
        Ja het is noch argher dan
        Hen Claartje zonder man.
      
      
        Ei zie, daar ziet mijn nu in het hoofd,
        Met ik van Claartje droom,
        Wat dat ik lestmaal heb belooft
        An Cord Tymen-Oom,,
        het Is waar het is gheschiet,
        De wil ontbreekter niet.
      
      
        Dan het hapert vrij wat an de macht
        En an bepaalde Tydt,
        Ook schuylter yetwes in het gedacht
        Het welk gheen Rijm en lijt,
        Doch dat ik niet en kan
        Voldoe een ander Man.
      
      
        Ik moet mijn zinnen alle vijf
        Weerom te Hof ontbien,
        En zo veel lenen van mijn Wijf,
        Dat maakt te samen tien,
        En dan noch twee van Trijn,
        Dats effen een dozijn.
      
      
        Dats zeven zinnen Vrouwelijk
        Vijf Masculuinen brood,
        Die zullen mij Getrouwelijk
        Gaan helpen uit de noot,
        Is twalef niet genoeg
        Gespannen voor de ploeg?
      
      
        Nu tsa, het zal op een Rijmen gaan,
        De zinnen syn bij een.
        Non sluytibus, gaat Timen aan,
        En het ander Van der Veen,
        Want Tyme zo 'k je zei,
        Die dwongh mij tot de Rei.
      
      
        Gij moet, gij zult, ik wil zeide hij,
        Op alle vrintschap weer,
        Dat gij een Bruyloss Rijmerij
        Stelt tot Hoogh-Camers eer,
        Die door een Echt Verbond
        Gaf Clara hart en mond.
      
      
        Wat onschuld dat er tegen-viel,
        Dat was al niet een mijt,
        Ik zwoer bij Teuntjes onder-ziel
        'k Was twee van vijven quyt,
        Maar het bleef al Koekoekx zang,
        Daar hoorje Tymens dwang.
      
      
        Doch deze Liefjes zijn mij waart
        Wel thienmaal meer als dit:
        Maar heel ontstijlt is Rymers aard,
        Als onlust die bezit,
        Gerustheid van het gemoed
        De lust tot Rijmen voedt.
      
      
        Wat wil ik eerst, wat zal ik lest,
        Wat zal de Grondvest zijn?
        Om op te bouwen alder-best,
        'k En vind'niet nieuws voor mijn,
        Hierom en Belgh' u niet
        Zo 'k singh het oude Lied.
      
    
  