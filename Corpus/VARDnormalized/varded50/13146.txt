
    
      
        Komt verwonderd u hier mensen,
        Ziet hoe dat u God bemint,
        Ziet vervult der zielen Wensen,
        Ziet dit nieuw geboren kind,
        Ziet dat woord is zonder spreken,
        Ziet die Vorst is zonder kracht,
        Ziet, die t'al is, in gebreken,
        Ziet, die t'licht is, in den nacht,
        Ziet die t'goet is dat zo zoet is,
        Wordt verstoten, wordt veracht,
      
      
        Ziet hoe dat men met hem handelt
        Hoemen hem in doexkens bindt,
        Die met zijne goedheid wandelt,
        Op die vleugels vanden Wind,
        Ziet hoe leit hij hier in lijden,
        Zonder teiken van verstand,
        Die den Hemel moet verblijden,
        Die de kroon der Wijsheid spant,
        Ziet hoe teere is den Here,
        Die t'al draagt in zijne hand.
      
      
        Die den Hemel heeft geschapen,
        Die versierd het Firmament,
        Moet hier in een kribbe slapen,
        Wordt in hooi en stroy gewend,
        Die de schone Seraphynen
        Altijd heeft tot zijn gebot,
        Laat hem hier van beesten dienen,
        Laat hem steken in dit kot,
        In des hoexkens en des doexkens,
        In dit huysken zonder slot.
      
      
        O Here Iesu God en Mense,
        Die aenveert hebt dezen staat,
        Geeft mij dat ik door u wensche.
        Geeft mij door u kinsheyt raad,
        Sterkt mij door u teere handen,
        Maakt mij door u kleinheid groot,
        Maakt mij door uwe banden,
        Maakt mij rijk door uwen noot,
        Maakt mij blijde door u lijden,
        Maakt mij levend door u dood.
      
    
  