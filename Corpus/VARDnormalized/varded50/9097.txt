
    
      
        'k Twijfel, of den Hemel op der aard
        Gekomen is beneden,
        Dan of de aard gerukt is ten hogen Hemel in.
        Want het Heil dat met ons in het vlees
        Des aarden had betreden
        Vaart ten Hemel op tot ons herelijck gewin.
        Als de lijdens-nagt
        Alles had volbragt,
        Hem den Hemel in eeuwig juichen wagt.
      
      
        des Vaders gunst zo schrikkelijk bedekt,
        Als onze schuld hem drukte,
        Ziet een hemel uit en hem vriendelijk te moet.
        des Hemels Heir dat eeuwen lang in wens
        Na deze diepte buckte
        Spelt, en juygt, en zingt, en Hem Hemels hulde doet.
        Godes Zone waard
        Op de wolken vaart,
        En ziet daar is den Hemel op der aard.
      
      
        Het is ons vlees aan Godes dierbaar Soon
        Onscheydentlijck gebonden
        Dat Hij als het zijn door de lugt en wolken draagt:
        Het is ons Hoofd, dat wij voor uit op winst
        Na het Vaderland toe zonden,
        Tot hij ons ter hulp weer in lucht en wolken daagt.
        Des der Iong'ren oog
        Na de Hemel vloog
        Want ziet daar vaart de aarde naar om hoog.
      
      
        Als den Hemel des Hemels dierbaar Soon
        In liefde komt ontvangen
        En hem op het hoofd zet een herelijcke Kroon,
        Zeid hij dat den vrede met den mens
        Na het Vaderlijk verlangen
        Vol op is gemaakt, en bevestigt in dien Soon.
        En als God te onswaart
        Zo zijn gunst verklaart:
        Is dat dan niet den Hemel op der aard?
      
      
        Nu ons hoofd gestegen door de lugt
        Geraakt ten hemel binnen
        Zit in des Hemels heir en omsingeld van den lof,
        Zenden wij ook Hemel-waarts ons Hert
        Ons zang // ons sugt, ons zinnen,
        Leggen voor of dringen tot in het Hemels Hof.
        Die ons Hoofd op toog
        Trekt ons hert en oog;
        En ziet dus vaart de aarde naar om hoog.
      
      
        Godes Beeld in hovaardij verwoelt
        Door Nedricheyd her-kregen,
        Moest ons van den Hemel neer-gezonden zijn.
        Godes soon ten Hemel opgeligt't
        Stort regenen van Zegen,
        het Sappig vogt van Geest, en des Hemels reinen wijn.
        Godes Beeld en aard
        Met den mens weer paard.
        En ziet dus daalt den Hemel op der aard.
      
      
        Nauw'lijcx't vier d'onblusschelijcke vlam
        Van onbegonne liefde.
        Raakten aan het hert dat het vatted in geloov,
        Of den reuk van het dankbaar brandend hert
        Den steylen Hemel cliefde,
        En riep, Neem mijn ziel Here Iesu tot een roof!
        Jezus liefde toog
        Daadlijck hert en oog
        Hemel-waarts, dat is de aarde naar om hoog.
      
      
        Onzen Vriend, ons Bruidegom, en Man
        Ter hoogster eer verheven
        Kan van boven neer ook zijn slegte duive zien:
        Canse zien // En ziet ze met geval
        Om sig aan haar te geven
        Dien hij sig in ernst en zo plegtig aan komt bien.
        En dit wel-geval
        Is ons Heil en ons Al,
        Is den Hemel, den Hemel in dit Dal.
      
      
        Hebben wij wat, liefs, wat groots, wat waards,
        Wij zenden het weer na boven
        Onze lusten al in een bundelken bij een.
        Nu zijn al ons aardse lusten dood
        En het lust ons maar te loven
        hem, die onzen lust met Hem optreckt van benen.
        Ga dan lust, Ga dan zin!
        Ga dan Hert, Ga dan Minn!
        Want zo raakt de aarde vast ten Hemel in.
      
      
        Wat ik in de schepselen geniet,
        Of immer mij bejegend,
        Is het zoet, of suyr, is het voor of tegenspoed:
        'K voel het al in Heil, in hulp, in troost
        Van Iesu mij gezegend,
        Die het mij in min, al ten voordeel dienen doet.
        Even of zijn hand
        Tot een onderpand
        des Hemels Heil mij hier op der aarden zand.
      
      
        Des wat ik in schepselen geniet,
        Of immer mij bejegend,
        Is het zoet of suyr, is het voor of tegenspoed:
        Breng ik hem in danckbaarheyt weer toe
        Door woord en sugt gezegend,
        Dat in zulk gebruik hem ter ere dienen moet.
        En als d'Idelheyd
        Zo van het schepsel scheid,
        Werd het Schepsel den Hemel ingeleydt.
      
      
        Eeuwig lof zij u verheven Heer!
        Die van een Maagd geboren
        Met de Godheid hebt onze nieticheyd gepaard:
        Die den toorn uws Vaders hebt gestild,
        En ons zo diep verloren
        Weder hebt gebracht, en het al tot een vergaard.
        Daalt Heer tot ons neer;
        Haalt ons op tot u weer.
        Tot zij zingen het eeuwig Looft den Heer.
      
    
  