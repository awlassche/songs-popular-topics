
    
      
        AMira, gun m' een bee.
        Is het reedlik? 'k gun u twee.
        Ik dank u voor uwe gunst die gij met reen bepaalt.
        het Is reden dat men reen met reedlikheid betaalt.
      
      
        Dong nu mijne bee naar goud?
        Dan was uw bee te stout.
        Maar staat de keur, wanneer men oorlof heeft, niet vrij?
        Voor eens, en somtijds niet: het zij naar het oorlof zij.
      
      
        Zoo zoek ik dan naar reen.
        Die leit in ja en neen.
        Dat vat ik: zeg wanneer het ja in reen bestaat.
        Wanneer? als het norsze neen de reen te buiten gaat.
      
      
        De min eischt wedermin.
        Wie burgt eens anders zin?
        Een onvermoeyde dienst, een smeekende gebedt.
        Daar door wordt veel gedaan: maar lijkwel is het geen Wet.
      
      
        De Liefde eischt, reedlik, het Ja.
        Vaak tot eens anders sa.
        Zij ziet op geen genot, zij neemt niet: maar ze geeft.
        Niet eer voor dat ze zich van winst verzekerd heeft.
      
      
        De Liefde oogt op geen goed.
        Al wilze niet, zij moet.
        Die liefde is maar een spook en een verdoemde geest.
        D'oprechte liefde is zoek: want deze vind men meest.
      
      
        Mijn engel vliegt te hoog.
        Ik oordeel naar mijn oog.
        Wat zout gij doen zo gij oprechte liefde vond?
        Ik sloot 'et huwlix-hek, en gaf'er hand en mond,
      
      
        Hier isze: hou u woord.
        Ik ga gewillig voort.
        Zoo smeltmen hart in hart, zoo maaktmen twee tot een.
        Eens ja, is altijd ja, en blijft al-lijkwel reen.
      
    
  