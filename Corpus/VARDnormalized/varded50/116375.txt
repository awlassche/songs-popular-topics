
    
      
        Wees wellekoom, o vrolijk jaar!
        Gekroond met enen blijde maar
        Van zoo verheven Koning,
        Die of Hij schoon rust' in de stal,
        Zijn heerschappij strekt boven al,
        Den Hemel is zijn woning,
        Daar Hij
        Zoo wij
        Hem van binn' in
        het Hert beminnen,
        Ons zal geven
        Hier en naa-maals het eeuwig leven.
      
      
        Nu is des Hemels heir verheugd,
        De vromen scheppen grote vreugd,
        Dat Christus is verschenen;
        Ons traanen zijn u af-gevaagd,
        De dood en zond ons niet beklaagd,
        Gelijk zij plagt voor-henen:
        Gods kracht,
        Gods magt
        Heeft verbonden
        Onze wonden,
        En genezen;
        Welkom moet des Heiland wezen.
      
      
        Vernieu ons Heer door uwen Geest,
        Dat wij toch uw geboorten-feest
        Met innigheid betrachten,
        Vernieu ons wil, verstand en zin,
        En schep 'er nieuwe Mensen in,
        Die op uw waarheid achten;
        Kom an,
        Maak dan
        Ons gemoeden
        Tot uw goeden
        Zoo genegen,
        Schenk ons uw genaad en zegen.
      
      
        Dan zal ont-springen ziel en hert,
        Dat wij dit jaar, verlost uit smert,
        Zacht in uw kribbe rusten:
        Wij zullen juichen, o Gods Zoon!
        O grote God! in uwen troon,
        O volheid aller lusten!
        U eer,
        O Heer!
        Hosianna,
        Hemels manna,
        Wij lofzingen,
        O God! Heer van allen dingen.
      
    
  