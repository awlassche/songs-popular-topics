
    
      
        WIe  kwam mij te wekken zoo ras
        Onlangs in het groene gras,
        Daar 'k in een zoete rust
        Schiep mijne lust,
        'k Lag aan een klaar Waterstroom,
        Daar ik had een zoete droom,
        Wiens Edel Beeld
        Steeds mijne sinne streeld.
      
      
        Mij dagt ik zag een blijde Schaar
        Zoetjes jokken met malkaar,
        Alwaar de Jagt-Godin
        Stond midden in:
        En de Musen drie maal dry,
        Voegden sig terstond daar bij,
        Men song om Prijs
        Het leek wel een Paradijs.
      
      
        Vrouw Venus kwam getreden aan
        Als Apoll' den Harp sou slaan,
        God Bacchus met zijn maats
        Namen d'eerste plaats,
        Cupidootje vloog in het rond,
        Ieder Nimf een pyltje zond,
        Dies bleef ik staan,
        En dagt hoe zal het vergaan.
      
      
        Onder deze blijde schaar
        Wierd ik ook mijn lief gewaar:
        Mijn hert en Ziel ontstak,
        Als ik haar sprak.
        Ik genoot mijn volle lust,
        'k heb haar minnelijk gekust,
        En dit geviel,
        Ook wel aan mijn tweede Ziel.
      
      
        Toen de vreugd op het hoogste scheen
        Was het dat zij haast verdween,
        De slaap nam op het gerugd
        Van mij de vlugt:
        Onder deze Melody,
        Voer ook haast mijn droom voorbij;
        Ik stond en zag,
        En maakte dit droef geklagt.
      
      
        o Genugte vol van list,
        Die zoo haastig zijt gemist,
        Gij hebt mij in de slaap verleid,
        Uit enkel spijt.
        Zijn de droom dan zo zoet,
        Denk eens hoe het wezen moet,
        Als men daar van
        De Waarheden proeven kan.
      
    
  