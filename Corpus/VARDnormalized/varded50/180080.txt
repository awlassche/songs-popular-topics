
    
      
        WOnder te Gethsemane!
        O wat wonder boven wonder!
        Welk een strijd om des werelds vrê!
        des Werelds heiland, d'aldoorgronder,
        D'albestierder wordt hier fel
        Van veel vloeken en gedrogten,
        Ja van hemel, aarde, en hel,
        En zich zelven aangevochten.
        Vader, kon het geschiên, bidt hij,
        Dat des beker ging voorbij.
        Maar mijn wil, dus zwak en teder,
        Buigt voor uwen wil zich neder.
      
      
        Vaders woord en levend beeld,
        Aller zielen troost en luister,
        Vreugd der Englen, och hoe scheelt,
        Och hoe schuilt uw glans dus duister!
        Kruipt en krimpt gij, als een worm?
        Vloeit het zweet nu langs uw leden
        Bloedig in dien zielestorm?
        Och hoe worstlen des gebeden;
        Vader, kon het geschiên, dat mij
        Deze kruiskelk ging voorbij:
        Maar mijn wil buigt altydt weder
        Voor uwe wil geduldig neder!
      
      
        Drywerf schrikt des grote held:
        Drywerf tart hij alle rampen:
        Drywerf aarzelt hij ontstelt:
        Drywerf grijpt hij moed in het kampen.
        Een trouwant van des hemels troon
        Komt zyn' heer nu moed inspreken.
        Maar door d'almagt van Gods zoon
        Wordt alleen de prijs gestreken.
        Vader, sluit hij, moet het zijn,
        Moet ik drinken, dus vol pijn,
        'k Buig myn' wil, ja nooit gereder,
        Voor uwe wil gehoorzaam neder.
      
      
        Wonder te Gethsemane!
        Aller wondren grootste wonder!
        Jesus dootstryt wind ons vrê,
        Krijgt de kracht des doods heel onder.
        Door zyn' vloekdrank wordt de schuld
        Dier geboet van Adams eten,
        Door geduld ons ongeduld,
        Dertle lust door bloedig zweten.
        Ootmoed wind de rykste kroon.
        Dit vereischt ene Engletoon:
        Best beschreef een Engleveder,
        Hoe de hoogste zich verneder'.
      
      
        O Gethsemane, in prijs
        Overtreft gij duizend hoven.
        Hier herwint men het paradijs.
        Wee gaat weelde hier te boven.
        Nergens gloeit zo schoon een roos,
        Als geplukt van Jesus doornen.
        Looft hem blij, en leeft altoos
        Naar zyn' wil, o Gods verkoornen;
        Die om u zyn' wil dus derft,
        Willig om uwe moedwil sterft.
        Anders stort de hoogste ceder
        Voor zijn wrake onbuigzaam neder.
      
    
  