
    
      
        EVen eens ghelyck ene Hert,
        Door den heten brand ontsteken
        Van den dorst, de welck' hem smert,
        Wenst naar koele water-beken;
        Zo verlangt mijn bang gemoed
        Tot u Heer' mijn hoogste goed.
      
      
        Wanneer zal myn' droeven geest
        Naar uw Hemel-ryck opstijgen,
        In uwe blijde Bruiloft-feest;
        Wanneer zal ik dat verkrijgen,
        Heer wanneer zal dit geschiÃªn,
        Dat ik u zal mogen zien.
      
      
        Heer' de traentjens die gij ziet
        Rollen, langs myn' droeve wangen,
        Is de spijs die ik geniet
        In dit mijn benouwt verlangen,
        Mits-men roept uit enkel spot
        Waar is uwen Heer' en God.
      
      
        Ik word' zo mij dunkt vermoort,
        Als ik door myn' teere oren
        Menig droef en treurig woord
        Moet van mijnen vijand horen,
        Als hij zegt en roept o vriend
        Waar is God die gij bemindt?
      
      
        Jesu mijnen Toeverlaat,
        Waarom hebdy mij vergeten,
        Helpt mij toch uit dezen staat;
        'k Hebb' myn' ogen uyt-ghekreten,
        Om dat 'k derf u zoet gezicht,
        Dat het Licht is van mijn licht.
      
      
        Nu myn' Ziele weest gerust,
        En vertroost uwe droeve zinnen,
        Want gij zult met herten lust
        God aanschouwen en beminnen
        Hopt dan en betrouwt op hem
        Hij zal horen uwe stem.
      
    
  