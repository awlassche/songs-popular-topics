
    
      
        Ontwaakt die ligt in ruste
        Gij dochters van Sioen,
        Ontvangt den Mei met luste,
        Die met bladeren groen
        Daar staat voor uwe deure
        Lieffelyk en triumphant,
        Hij brengt ons uit getreure
        Christus uwen Mei plaisant.
      
      
        Haalt hem in met haasten,
        Opent uwe deur' terstond,
        Laat hem nu zijn den naasten
        In uws herten grond:
        Hij staat zeer schoon in het bloeien,
        Plant hem in uw Hof voor al,
        Zyn' vruchten die daar groeien,
        U voor eeuwig voeden zal.
      
      
        Christus den Mei ydoone
        Staat zeer wijd ontdaan,
        Met vijf takskens zeer schone
        Met vruchten overlaen,
        Rood als koraal na wensen,
        Die elk mag plukken zonder geld:
        Want hij voor alle mensen
        Heeft deze vrucht voor gesteld.
      
      
        Aan dezen Mei ter zijden,
        Is een doorne sprong:
        Daar elk mag in verblijden,
        Ider oud, en jong,
        Dat is de waer' fonteine,
        Komt die van dorste zijt vermoeid:
        Drinkt daar uit groot en kleine
        Want zij gedurig overvloeyt.
      
      
        Wilt gij u gaan vermaken
        In zyn' weiden groen?
        Gij moet eerstmaal verzaken
        des Weirelds lust nooit doen.
        Komt haar lust gerezen,
        Drift daar mede uwen spot:
        Want uw lief geprezen
        Is een iverzuchtig God.
      
      
        Hij is den steen zeer vaste,
        En een vasten pilaar:
        Zijt gij bezwaard met laste,
        Hij is ons middelaar:
        Hij is de open' deure,
        Onzen oprechten Advocaat,
        Die voor ons t'alder ure
        Bij zijn Heer Vader staat.
      
      
        Sion uw Lief vol vreden,
        Is uit minne bloot,
        In den Tempel getreden
        Van Calvarien groot:
        Staat op, weest op uwe hoede,
        Trekt aan dat rechte Bruiloft-kleed,
        Den trouwring van zijn bloede
        Die is daar voor u bered.
      
      
        Uw Bruidegom vol minne
        Is aan den kruis Autaer,
        Om u liefste vriendinne
        Eeuwig te trouwen daar:
        Weest haastig op de gangen
        Met overschoon geluid,
        Hij zal u daar ontvangen
        Als zyn' alderliefste Bruid.
      
      
        Als gij zijn vaste trouwe
        Daar zult hebben ontfaen,
        Ene krone fijn van gouwe
        Word u aangedaan,
        Uw Bruidegom is voren,
        Wilt gij horen na zyn' stem,
        Zoo zult gij vreugd oorboren
        In dat Nieuw Jeruzalem.
      
      
        Hij roept met zoete toone,
        Volgt hem onbevreesd,
        Myn' Bruid, myn' duyv', myn'schoone,
        Komt nu ter Bruiloft feest,
        Ik hebb'al doen bereiden,
        Komt uit blijde jonste gij,
        Wij zullen ons vermeyden
        In mijns Vaders Rijke vrij.
      
      
        Volgt hem den weg recht deure,
        Met eem bereiden zin,
        Uw lief staat voor de deure,
        Om u te laten in,
        Met enen kus van peyze
        Aan beide de wangen dijn,
        In het des levens Paleyze
        Zult gij daar ontvangen zijn.
      
      
        Als gij daar zijt gezeten,
        Aan zijne tafel breed,
        Ene spijze ongemeten
        Word u aldaar bered,
        Die u gans zal verzaden
        Meer als is verzinnelijk,
        Daar is het vol van genaden
        Zijn klaar aanschijn minnelijk.
      
      
        daar zal ik u verblijden
        In beide mijne ermen dan,
        Klederen van witte zijde
        Zult gij daar trekken aan:
        Klaar boven den christale
        Zal hij u schinken daar den wijn,
        Dat is in des levens zale,
        Zyn' liefd' en zal geen einde zijn.
      
      
        het En is niet om gronderen,
        Nooit tong en heeft voorzeid:
        De vreugd zonder cefferen
        Die u daar is bereid,
        Van eeuwe tot eeuwe,
        Zult gij daar voor elks gezicht,
        Blinken boven den sneeuwe,
        Als des Hemels zonne licht.
      
      
        Geen hert en kan gedenken,
        Nooit oog' en heeft gezien,
        De blijdschap zonder minken
        Die u daar zal gezien:
        Dan word gij uit het vervaren,
        Van des weirelds zuur fenyn:
        Tien honderd duizend jaren
        Zal u maar als ene ure zijn.
      
      
        Met recht mogt gij verblijden
        Gij Sionsche Bruid,
        Daar word aan alle zijden
        Een overschoon geluid
        Van harpen ende snaren
        In alderhande vreugdenspel,
        Met de Liefste zult gij paren
        Doet gij maar na zijn bevel.
      
      
        Dan worden zij in sneven,
        En in banden gedaan,
        Die u hebben verdreven,
        En met schande weerstaan,
        Van ure tot ure
        Klimt haren rook, zoo het is voorzeid.
        Altijd in getreure
        Van eeuwigheid tot eeuwigheid.
      
      
        Princesse fleur der Vrouwen,
        Die u benijden zaan:
        Als zij zullen aanschouwen,
        Ter rechte zijde staan,
        Dan zullen zij drukkig klagen
        Dat zij met u den rechten pad,
        Niet en gingen na Gods behagen,
        Maar het word te spade wat.
      
      
        Oorlof u reynder gemeten,
        Gij die in Sion zijt,
        Fondeert u op het gesteente
        Christus gebenedyd:
        Gij en kont geenszins falen,
        Volgt dezen weg aan elken kant,
        Tot in des Hemels palen,
        In dat lustig belofde land.
      
    
  