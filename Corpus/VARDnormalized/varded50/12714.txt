
    
      
        Kom laat ons met malkaar
        Ter eren van dit Paar,
        Een Bruylofts-deuntjen kwelen.
        Van hier bedroefde Geest:
        Want in een blijde Feest
        Daar mag men u niet velen.
      
      
        het Is Bruiloft, en de Ieught,
        Wenst anders niet dan vreugd,
        Wie kan het haar verbieden?
        De tijd die brengt het mee,
        En ik begin alree
        Volgt gij dan Iongge-lieden.
      
      
        Ziet Bruy’gom, ziet het Pand
        Aan u van hoger hand
        Geschonken in dit leven;
        Ziet Bruyt, ziet wederom,
        V Lief u Bruidegom,
        Van boven u gegeven.
      
      
        Gij Twee gij zijt nu een,
        Elk anders vlees en been,
        O wonderlijk vermenggen!
        Elk heeft wat hij bemint:
        God laat u voor de wind
        Veel Iaren over-brenggen.
      
      
        Van u doorluchte Ieugt,
        Moet gij tot ieders vreugd
        Veel goede Spruiten winnen,
        Op dat door nieuwe kracht,
        V weder-zijds geslacht,
        het Weer leven mag beginnen.
      
      
        Daar toe wil u de Heer,
        Geluk van boven neer
        In zijn genade geven,
        En dat u liefde duyr,
        Voor Vredes zoet bestuyr,
        Aan het uyt-eynd’ van u leven.
      
      
        Zo moet het u vergaan,
        Zo moet het u beslaan,
        En op die trou volharden,
        Laat God u tezamen oud,
        Laat God u tezamen koud,
        En tezamen lelijk werden.
      
      
        Te samen gaan ter Feest,
        Daar niemand minst noch meest,
        Komt ooit of ooit te trouwen,
        En daar men even-wel,
        Vol vreugde, buiten quel,
        Zal eeuwig Bruiloft houwen.
      
    
  