
    
      
        O Heil voor al de heylsame-zielen!
        Die in de hoogste wellust Krielen:
        Hoe on-uyt-spreek'lijk is de vreugd:
        Die de uyt-verkoorne-Gods genieten:
        Daar des levens water-stromen vlieten?
        Gij maakt mijn hart, mijn ziel verbeugd.
      
      
        o Vreugd! die zonder eynd' zal duren,
        U Eeuwen! zijn gelijk ons uren:
        o Heilig! nuw-Jerusalem,
        o Lustig-Paradijs! o Eden!
        o Huis daar men den Heer (met reden)
        Zal loven: door em blijde-stem.
      
      
        o Stad! versierd an alle-kanten,
        U Straten zijn van Dyamanten:
        U Muren Iasp'ren, en Turkeys:
        U Burgerij zijn Cherubijnen.
        Ia Engelen, en Seraphijnen
        Lofzingen: op een Hemels-voois.
      
      
        Geen Zon, geen Maan, noch Tintel-Starre
        Hoefd gij: als tot een licht, van varre:
        Maar het Goddelijk oneindig-licht,
        (Dat nimmermeer en kan verdwijnen)
        Zal u bestralen, en beschijnen
        Van angesicht, tot angesicht.
      
      
        Geen oog en kan de vreugd anschouwen
        Die ons het waarachtig-zaad-der vrouwen
        (Uit liefd') bereid heeft: door fijn smart:
        Geen sterflijk-oor, en kan het horen,
        Dat God ons heeft bereid te voren:
        Het komt ook nooit in des mensen hart.
      
      
        Wie zal ons ooit dit heil ontrekken?
        Wat zonde zal ons zo bevlekken,
        Die Christus niet zal maken rein?
        Want ziet: hij is voor ons gesturven:
        Hij heeft den Hemel ons verwurven:
        Hij wast ons in zijn bloeds-fontein.
      
      
        Wie zal Gods erfgenaam verdrukken?
        Wie zal hem het rechte-erf ont-rukken?
        Wie zal hem trekken uit Gods hand?
        Wie kan Gods-kinderen verdoemen?
        Wie mag Gods-volk verworpen noemen?
        Wie durf haar werpen in de brand.
      
      
        Wie scheid ons van Gods Liefde, krachtig?
        Hel, Duivel, Dood word nooit zo machtig
        Dat haar geweld, Gods gonst ons roofd.
        Wie zal ons zijn genaad' benemen?
        Wie zal ons ooit van hem vervrémen?
        Hij zij in eeuwigheid geloofd.
      
      
        Geloofd zijt gij o God! o Vader!
        Almachtig-Schepper, Levens-Ader,
        Die het al (uit niet) geschapen hebt:
        En ons door liefde uitverkoren,
        In hem, die ons heeft wederboren.
        Lof Schepper die het al voed, en schept.
      
      
        Geloofd zijt gij o Woord! volkomen:
        Die het sterf'lijk-vleesch hebt angenomen:
        En daar in Mosi-Wet vervuld:
        Den vloek van dien op u geladen,
        En ons (uit loutere-genaden)
        Weêrom tot Kind'ren-Gods gehuld.
      
      
        Geloofd zijt gij (o onzen) Trooster!
        (Die leggen op de An-vechtings-rooster)
        Geloofd zijt gij o Heyl'ge-Geest!
        Die bij ons tot het eynd' zult wonen,
        En na dit leven heerlijk kronen:
        Als Bruid, op het Geestlijk Bruyd'lofs-Feest.
      
      
        Geloofd zijt gij o God! geprezen:
        Drie-Vuldig, Eeuwig, enig-wezen:
        Geloofd zijt gij o grote-God:
        Die voor ons steld des blijd' schap veilig:
        Wie roepen Heilig, Heilig, Heilig
        Zijt gij, o Here Zebaoth!
      
      
        Laat ons des vreugd in het hart gevoelen:
        Als ons dit Aards, anlokkend'-woelen
        Belonkt: en tot haar minne vleyd:
        Op dat wij des Werelds-schijn verzaken,
        En na de ware wellust haken:
        Tot dat de ziel van het lichaam scheid.
      
    
  