
    
      
        NArcissus in een Bron,
        Sach zijn vergulde haar,
        Door het spieglen van de Zon,
        Daar hij verliefd op waar,
        O schoon gezicht, dat mij verlicht,
        Zeid hij, o Godlijck wezen,
        Ik zie dat in mij is gesticht,
        Een schepsel nooit volpresen.
      
      
        het Geen ooit Natura schonk,
        Dat leeft in mij alleen,
        Mijn leden fris en jong,
        Zeer aerdighlick besneen:
        Bevallijk Beeld, dat in mij teeldt,
        Een liefd en groot genoegen,
        Ik zie dat mij is mee gedeeld,
        het Geen d'Hemel weet te voegen.
      
      
        Maar gij, o dwaze Kind!
        Dat op u schoonheid ziet,
        Gelooft gij zijt verblindt,
        Gij acht op deughde niet.
        Des schoonheyts schijn, is waan vo[...] zijn,
        En Eygen-Liefd is schandig,
        Zij brengt u zelf in smert en pijn,
        En maakt u onverstandig.
      
      
        De eigen Liefd is kwaad,
        En acht haar Naasten niet:
        Als schoonheid ras vergat,
        Dan sietmen zijn verdriet.
        De eigen Liefd haar zelf gerieft,
        Daar zij doch andren lastert:
        Al wat zij doet dat is ondieft,
        Om dat zij is verbasterd.
      
      
        De reden wijst die uit,
        Dat hij is zot of dom,
        Die nimmer vals geluid,
        Kan horen op zijn trom.
        Het kwaad is goed, en wat hij doet,
        Daar schept hij in behagen:
        Daar doch een redelijk gemoed
        Een ieder moet verdragen.
      
      
        Narcissus acht hem schoon,
        Dies wierd hij ook een bloem:
        En kreeg zo voor zijn loon
        Een kranke eigen roem.
        Gij Vryers ook, zijt wind en rook;
        Al schijndy hoog geresen,
        Zo u queld eigen liefds gespook,
        Gij zult Narcissus wezen.
      
    
  