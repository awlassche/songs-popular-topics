
    
      
        Jerusalem, Gods heil'ge Stad hier boven,
        Hoe zoude ik u na waarde konnen loven?
        Waar bij zal ik uw schoonheit vergelijken?
        Gij doet mij van verwondering bezwijken.
        Gij siet'er heerlik uit,
        Gelijk een rijke Bruidt,
        Met feest-cieraat omhangen,
        En met veel staat en pracht
        Haar Bruid'gom toegebragt,
        Gans Vorst'lijk in haar gangen.
      
      
        O! dat ik doch in deze Stad mogh wezen?
        Daar zal voortaan geen dood meer zijn te vrezen;
        Maar God zal zelfs van onze bedroefde ogen
        De tranen eens vooral geheel afdrogen.
        Noch rouw, gekrijt, noch pijn,
        Noch moeite zal meer zijn:
        Want all dees' eerste dingen
        Zijn tezamen weg-gegaan.
        Men zal aldaar voortaan
        Niet dan van blijdschap zingen.
      
      
        Daar zal op het licht geen duisternis meer komen.
        De blijdschap zal niet weer zijn weg-genomen
        Door treurigheit. Daar zal gesontheit wezen,
        Die nimmer siekt of swakheit heeft te vrezen.
        Daar is en blijft altijd
        De ere zonder nijd,
        De Liefde zonder listen,
        De schoonheit zonder smet,
        het Genoegen zonder let,
        De vrede zonder twisten.
      
      
        Geen arbeit zal weer komen naar het rusten.
        Geen hertseer zal weer volgen na de lusten.
        De saligheit verwacht 'er geen ellende.
        Daar is de tijd door eeuwigheit ten ende.
        O grootheit zonder maat!
        O wonderbare staat!
        Ia wie kan het hier bevroeden?
        De vreugd en heerlikheit,
        Die daar al is bereidt,
        Gaat boven onze vermoeden.
      
      
        Weg, aardse dal, vol jammer en ellende,
        Vol tegenheit waar ik ik mij henen wende;
        Als schijnt gij ons een tijt-lank schoon voor ogen,
        Wij vinden ons ten lesten weer gedrogen.
        Ik wil op het aardse goed
        Van nu aan mijn gemoet
        Zo dwaaslijk niet weer stellen:
        Om zulk een yd'le niet
        Wil ik mij met verdriet
        Alzo niet langer kwellen.
      
      
        'k Weet hier geen vreugd, maar sucht'er allen neren,
        Dat noch zo lang mijn vreemdlingschap moet duren.
        het Begint mij meer en meer hier te verdrieten.
        O! mogt ik daar mijn burgerschap genieten!
        Ierusalem, gij zijt
        Allen, die mij verblijd.
        Ik stell' op uw mijn zinnen.
        Wanneer uw heerlikheit
        Van mij wordt overleit,
        Zo moet ik u beminnen.
      
    
  