
    
      
        Weest nu gegroet vriendin // laat in,
        Compt bij ons voor den dag op deze baan,
        Wij staan hier op ons plicht // in het licht,
        Met enen alder:schoonsten Mei ghelaen,
        Die heden in het wout,
        Gevonden is in het hout,
        Doet open u deure, en laat ons niet staan,
        Compt blust ons verlangen
        Compt wilt hem ontvangen
        En ziet hem aan.
      
      
        T'is enen Mei zeer goed //  en zoet,
        Waar aan dat onzen Heer, wt liefde groot
        Heeft willen syn gehecht // zeer slecht,
        Voor t'menschelijck geslacht boos en snood,
        Hij hinck daar aan vertoond
        Door-gheesselt en door-croont,
        Door-naeghelt in handen en voeten heel bloot,
        Syn leden gebroken
        Syn zijde doorstoken
        Al totter dood.
      
      
        Wij h'en in des contrei // dien Mei,
        Zien staan al in het wout in dit saisoen,
        Wij wierden hem ghewaer // een paar,
        Om dat hij was zo schoon in syn faitsoen;
        Want de aarde daar ontrent
        Die ded' wat ongewend,
        Haar blommekens, geffekens, looverckens groen,
        Heeft zij wt gezonden
        Om dezen gevonden
        Eer aan te doen.
      
      
        De voghels in het ghemeyn // zeer rein,
        In veel-der-hande soort vloghen daar bij,
        Elk zocht tot syn gheclanck // en sanck,
        Een taxken om aldaar te wezen vrij;
        Zij zongen daar klaar wt
        Elk liet horen syn fluit,
        T'was zeker om horen een schoon melody,
        Zij volgen al zwieren
        Al zingen al tieren
        Van alle zij.
      
      
        Doen saeghen wij wel ras // wat t'was,
        En gingen bij dien Mei met enen tocht,
        Ieder bysonders oogh'// die vloogh',
        Naar dezen schonen Mei zo veel zij mocht,
        En resolveerden koen
        Dien Meiboom wt te doen,
        Wij dolven al tezamen, een ieder die vrocht,
        Zo dat wij hem heden
        met al onze leden,
        H'en me ghebrocht.
      
      
        Orlof compt wt u ste, in vre,
        Aenveert van ons dien Mei, ter dezer tijd,
        Omhelst hem met een vreugd, tot deugd,
        En ook in allen druk, die gij hier lijdt:
        Bewijst hem alle eer,
        Duizend en duizend keer
        Ja alle die dagen zo lange gij zijt,
        Hij zal u hier geven
        Een rust aan u leven
        Zonder respijt.
      
    
  