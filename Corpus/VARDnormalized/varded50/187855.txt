
    
      
        EEn enig een heb ik in het hert verkoren,
        Mijn Heer, mijn ziele medicijn;
        Zijn waare wegen die wil ik naa sporen,
        Al is het naatuur en het vlees een pijn;
        De Affectie, zinnen, wil en all' mijn kragten
        het Moet te zaam in ordinanties staan,
        Om eens te dienen des Geests zugt en klagten,
        En daar me'e in mijn oorspronk gaan.
      
      
        Lustig schoon, vol vreugd' en zoet zal wezen
        Mijn zielen grond door Gods aan-schijn,
        Als ik de lieve Engeltjens geprezen
        Heel in de liefd' gelijk zal zijn,
        Om naa Gods wil gants williglijk te leven,
        Door ootmoed, af-gescheiden, puur,
        En met een vrij en een los overgeven,
        In als gelaaten te aller uur.
      
      
        In God wil ik mijn heel end' al verliezen:
        (Mijn Bruid'gom is mijn het schoonste schoon)
        En kiezen hier in het minste niet te kiezen,
        Want Hij zal wezen al mijn loon.
        Geen herts-begrijp en kan dit loon verzinnen,
        Geen creatuur en kan het verstaan,
        Wat deze smaaken in haar ziel door minnen,
        Die eens van alles zijn ontdaan.
      
      
        Zeer lief en zoet zijn mijn de vijf fonteinen
        Gevloeid door Jezus liefde vuur;
        Als ik uit simpel en op-regt God-meinen,
        Voor al mijn zonden zugt en truur:
        Dan vloeien zij heel zonder af te laaten,
        En wassen mij mijn zieltje klaar,
        Dat ik Gods in-spraak puurder zou bevaaten,
        Om mij in all's te nemen waar.
      
      
        Adieu nu Wereld vol van all' on-rusten,
        Adieu waan-zoet, en yd'le schijn;
        Adieu natuur, en al mijn vlees wel-lusten,
        Gij zijt mijn ziel een kwaad fenijn:
        Ik wil u door gods graci gants verzaaken,
        En leggen het hert voor mijnen Heer;
        Op dat zijn Geest mijn ziele mag vermaaken,
        En ligten all' mijn smert, en zeer.
      
      
        Bemin ik God van gantser zielen kragten,
        Dat des met mijn Mens of al het gemoed,
        Zoo zal zijn liefd' uit liefde mij verwagten,
        En tonen mij zijn eeuwig goed;
        Dan zal mijn geest in God zoo schoon op-luiken,
        Zijn in-vloed zal mijn ziel zoo voe'n,
        Om hier het begin van het eeuwig te gebruiken;
        Hier is maar stilt en rust van doen.
      
      
        Enig en bloot in God geheel gezonken,
        Ag! wat is dit een hoge staat,
        Om te gevoelen God zijn liefde vonken,
        Wat vreugd' of dit te boven gaat!
        Mijn ziel vol-doe dan al uw Gods begeren,
        In liefd' en in bescheidenheid,
        Uw vlees en bloed en schroom niet te verteren
        Om God, daar all' uw rust in leid.
      
      
        Tot niet, jaa niet zoo moeten wij verdwijnen,
        En houden gants niet ergens meer,
        Zal het God'lijk ligt op het schoonst' sta'ig in ons schijnen,
        Tot Godes hoogste lof en eer.
        In het kruis en lijden vrolijk te vol-heerden,
        Dit maakt ons een zoo zoeten grond,
        Dat wij ontvangen hier, met groter werden,
        De kus met zijnen eigen mond.
      
    
  