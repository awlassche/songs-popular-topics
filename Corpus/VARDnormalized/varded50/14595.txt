
    
      
        O Mens, o edel creatuur,
        Van God na Godes beeldt geschapen:
        Gij zijt van hem een schoon figuur:
        Wilt toch uwe krone niet verslapen.
      
      
        Wilt gij dan wezen wel bedacht,
        En eeuwig u met God verblijden:
        Zo neemt op u geloof wel acht,
        En alle secten wilt vermijden.
      
      
        De heilige Drievuldigheid
        (Dat is een God en drie personen)
        Te dienen weest altijd bereid:
        Op dat hij u hier na mag lonen.
      
      
        Den Vader, Soon, en heyl'gen Geest,
        Zijn even oud, wijs ende machtig:
        Niemand en is hier minst of meest:
        Dewijl zij een God zijn waarachtig.
      
      
        Nochtans den Soon is ne'er gedaald,
        En uit een Maget mens geboren:
        Hij heeft door het kruis voor ons betaalt
        Anders wij waren al verloren.
      
      
        Ten derden dag hij van der dood
        Verrees, en bracht de zielkens mede
        Wt des hellen mond, in Abrams schoot,
        En zijn Apostels bracht hij vrede.
      
      
        Ten Hemel is hij we'er gekeerd:
        Hij zit aan des Vaders rechter-hande:
        Al waar hij alle ding regeert,
        En zendt ons gaven hier te lande.
      
      
        Ten jongsten dag hij komen zal
        De boden roepen uit der eerden:
        En geven oordeel over-al,
        Nadat ons werken zijn van werden.
      
      
        Gelooft en hoort zijn Kercke dan
        Die daar genoemd wordt Catholijcke:
        Want buiten deze niemand kan
        Verwerven namaals het Hemelrijcke.
      
      
        Want hier alleen die klaer' fontein
        Van Christus' Bloed en rode wonden,
        Door zijne Sacramenten rein,
        Wast zijn litmaten van haar zonden.
      
      
        Der Heiligen ghemeynschap mee
        Is hier, als in eens lichaams leden:
        Daar de een de ander in liefd' en vree
        Helpt, door verdiensten en gebeden.
      
      
        In dit geloof blijft vast gheprent,
        En wilt het ook te werke stellen:
        Zo zult gij mogen na u endt
        Ontgaan de zware pijn der hellen.
      
    
  