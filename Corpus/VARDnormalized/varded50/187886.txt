
    
      
        WAnneer mij komt Mephiboseth
        Met zijn verlamden gang te voren,
        Die in zijn kindsheid, onbesmet
        Van kreupelheydt, was fris geboren,
        Maar namaals door zijn voesters daad,
        Al hinckend op zijn voeten gaat,
      
      
        Zo zie ik het Menselijk geslacht,
        Mis-maakt door het zondig overreden,
        Dat in d'oorspronck is voort gebracht,
        Vervult met deugd, en heiligheden,
        Maar nu bedorven, door het bedrijf
        Van Eva, het eerst geschapen Wijf.
      
      
        Doch Gods volk blijft niet hinckend gaan,
        Als hij haar door zijn Geest doet roeren,
        Zo ziet haar Ziele vleug'len aan,
        Die doen haar door de Wolken voeren,
        Maar die Gods Geest nooit en vernam,
        Kruipt noch langs de aarde traag en Lam.
      
      
        Hier op dient noch dit ware woord:
        Ons zij de schand, en God de ere,
        het Verderf komt uit ons zelven voort,
        Maar al het heil komt van den Here.
        Och dat mijn onvolmaeckte tong
        Nooit morde aan Gods lof en zong!
      
    
  