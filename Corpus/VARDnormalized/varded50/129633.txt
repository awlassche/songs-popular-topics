
    
      
        Geen pijn is voor een maagd zo zwaar te dragen
        Als dat zij van een Minnaar werd gewond
        En zij aan hem niet derft om weêrmin vragen
        Schoon zij hem gunst betoond Met hert en mond.
      
      
        Zij derft aan hem haar’ liefde niet vertellen:
        ‘het Is wel haar’ wil, maar strydend met haare eer.
        De kuisheid die haar altijd blijft verzellen,
        Verbied het haar, de Maagdom is te teer.
      
      
        Zo even   staat de Minnaar ook verlegen
        Wanneer hij heeft gevonden naar zijn hert
        Een Maagd waar toe zyn' driften zijn genegen
        En egter haar niet klaagen derft zijn smert.
      
      
        Al blykt hem klaar aan ‘het vlonkre van hare ogen
        En aan de gunst die zij hem toond, zo groot,
        Haar’ wedermin, de moed is hem ontvlogen:
        Hij blijft van vrees voor wygering schier dood.
      
      
        Dus lijden hier twee zielen bittre smerte.
        De Juffer brand van min en ongeduld:
        O minnaar, denkt gij het niet, uw bloode herte
        Heeft van haar pijn en de uwe alleen de schuld?
      
    
  