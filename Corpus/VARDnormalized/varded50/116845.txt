
    
      
        Als Lente is bij ons gekomen;
        De barre Winter is voorbij;
        Dan staan ook groen de vrughtb're bomen,
        Als bij haar komt de mooye Mei.
      
      
        De Bloemetjes uit d'aardt oprijzen;
        Hun kleuren veelderleye zijn;
        Zij door ons hunnen Schepper prijzen;
        Zij praalen schoon, in zonne-schijn.
      
      
        Den Landman wil dan vrolijk zaayen;
        Hij daar na op Gods zegen hoopt;
        Waar door hij meent veel vrught te maayen;
        Die hij met blijdschap dan verkoopt.
      
      
        Zij doet veel vrughtb're bomen bloeien;
        Dan lopen, springend in het gras,
        De Schaapen, Paarden, Ossen, Koeien;
        Bij hun een Herder queelend was.
      
      
        De Geytjes onder hun lief springen.
        De Vrught in het mooy Weer groeien moet.
        De Naghtegaal zal vrolijk zingen;
        Hij het in de zomer zelden doet.
      
      
        Het Pluimgedierte maakt hun nesten;
        Zij werken hun zeer konstigh uit;
        Zij hun in het warme zuiden vesten,
        In bomen, velden, of het kruid.
      
      
        Hun teere jonghskens zij uitbroeden.
        Bij Lente komt den Ooievaar?
        Die nevens hun zijn Kroost wil voeden;
        Hij blijft bij ons een hallef jaar.
      
      
        De Leeuwerckjes zeer lieflijk zingen,
        Terwijl zij zweven in de Loght;
        De Dieren onder hun blij springen;
        Het welk aan ons de blijdschap broght.
      
      
        De Hoonigh-bytjes gaan dan zwermen;
        Zij haalen honig uit de bloem.
        Een Jonghman zal zijn Lief om ermen,
        En spreken van de Min, met roem.
      
      
        De jonge Jeugd wil vrolijk treden,
        In het aangenaam verquick'lijck groen;
        Agh! waaren daar in vroom hun reden,
        Zij zouden dan Gods wille doen.
      
      
        Een Hengelaar die zit en hengelt;
        Hij hoopt te vangen wat veel Vis;
        Maar als de klok zijn aftoght bengelt,
        Dan ligt niet veel gevangen is.
      
      
        De Koekoek over het groen wil zweven,
        Hij altijd zingt zijn oude zang.
        Den Reiger die zal ligt dan geven,
        Aan Vorsen hunnen ondergang.
      
      
        De Lente brengt veel hooy in schuuren,
        Eer dat de Zomer ons komt bij;
        Haar cierlijckheyt kan lange duuren,
        Om dat bij haar lief praalt de Mei.
      
      
        Eer July bij ons is gekomen,
        Zij van ons vaardig zweven gaat;
        het Geen dat zij mede heeft genomen,
        De Zomer bij ons komen laat.
      
      
        Gaat eens met uwe vrienden wand'len,
        Van des morgens, tot het donker is;
        En wilt met hun dan iets verhand len,
        het Geen u geeft Gods verheugenis.
      
      
        Spreekt met hun van zijn schone werken,
        Terwijl gij in de groente rust;
        Wilt op hun konst met wijsheid merken;
        Maar jaagt niet na u sondens-lust.
      
      
        Gij meugt in het groen wel vrolijk wezen;
        De zondaars zijn niet vroom verheugt;
        Zij zijn zo, die hier God trouw vrezen,
        En in het wand'len gaan met deugd.
      
      
        Hoe schoon dat Lente ook kan praalen,
        Geen rust zij aan godlozen geeft;
        Zij van de wegen Gods afdwaalen;
        Waar door de wroeging in hun leeft.
      
      
        Wilt gij bij haar dan vrolijk leven,
        In het ziel-verquick'lijck sierlijk groen,
        Gij danckbaarheyt aan God moet geven,
        Voor het geen dat zij bij ons wil doen.
      
    
  