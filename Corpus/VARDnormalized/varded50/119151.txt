
    
      
        EErst-ouders van al het Heir der stervelingen,
        Wat baard' uw vloek-oofts beet
        Een zaak-verstel? Wat al veranderingen?
        Wat stapel-reeks van leed?
        Hoe mogt gij dus na God-gelijkheid trachten?
        Hoe waart gij dus van brein berooft
        Dat gij den leugen-geest gelooft,
        Met God verachten.
      
      
        Wat speurt men ach! een schakeling van zonden
        In deez' uw ene daad!
        Dus is het Verbond met d'Opper-Heer geschonden:
        Dus vielt gij van uw staat.
        Gij wekt van het hoogste Goed, verwierpt zijn gaven,
        En naamt tot het hoogste kwaad uw keer:
        Gij wierd vijanden van uw Heer,
        En des duivels slaven.
      
      
        Had gij dit voor u zelf noch maar bedreven!
        Doch het raakt uw kind'ren mee.
        Dit bragt het U en hen de dood voor het leven:
        Al t'zaam treft het zelve wee.
        Want het bedrijf van onzer aller Vader,
        Als Hoofd van het menselijk geslacht,
        Werd, na het Verbond, de daad geacht
        Van ons te gader.
      
      
        Hoe liet gij doch uw zinnen zo betov'ren?
        Hoe wierd gij zo verleid?
        Zaagt gij geen slang verholen in die lov'ren,
        Zo vol arglistigheid?
        Moest Beest, en spraak, en stof niet doen gevoelen
        Dat dit een werk was van verraad,
        En iets verstandigs op uw kwaad
        Dus kwam te doelen?
      
      
        Hoe stelden uw volmaaktheid u niet veilig
        Voor deez' vermomde list?
        Zeg, waart gij niet geschapen wijs en heilig,
        Zo dat g' uw plichten wist?
        Maar wat des een mens doch aan zich zelfs gelaten?
        Als God zijn invloed niet en geeft,
        Al wat een Schepsel dan ook heeft,
        het Kan het niet baten.
      
      
        O afgronds diept' van Gods geheimenissen!
        Zijn eeuwig Raad-besluit
        Kon in der tijd geenzints vervulling missen.
        Hier heeft het doorgronden uit.
        Dus wilde God zijn deugden veelzints tonen:
        Hoewel de mens het bedreven kwaad
        Met des Hoogsten al-bestier en raad
        Niet kan verschonen.
      
      
        Ach! hoe is doen dat zijne goud verdonkerd!
        Waar is nu het godd'lijk beeld,
        het Welk in u zo met luister heeft geflonkert?
        het Is weg: gij hebt geteld
        Uw kroost als gij, doemwaardig en verdorven.
        Wij zondigden al t'zaam in u:
        En sedert zijn wij alle nu
        In u gestorven.
      
      
        Doch wat mag elk zich van uw val beklagen?
        Moest elk die proev' uitstaan,
        Wij zouden ons gewis niet beter dragen,
        Als gij doen hebt gedaan:
        Want het geen m' in u verfoeien moest met treuren,
        Als oorzaak van het rampzalig kwaad,
        Komt ieder met zijn wil en daad
        Steeds goed te keuren.
      
      
        Maar dank moet weer Gods vrije goedheid wezen
        Dat Hij zijn Zoon ons schenkt,
        Die deze wond volkomen heeft genezen:
        En het slangen-hooft zo krenkt
        Dat Hij niet kan het geen wel zijn boosheid wilde
        Dus geeft den tweeden Adam meer
        Aan zijn gelovig Erf-zaad weer
        Als d'eerste spilde.
      
      
        Heer open doch zo onze gesloten ogen
        Dat wij ons zelf recht zien:
        En dat wij niet vertrouwen op een logen;
        Maar des duivels laagen vlieên,
        Dat hij ons niet verleid', of niet verblinde.
        Maar geef dat wij in des Heilands bloed
        het Geen onze en Adams schulden boet
        Weer mogen vinden.
      
      
        Is Adams schuld aan het mensdom toegerekent:
        Uw Zoons gerechtigheid
        Laat voor ons in uw schuld-boek zijn getekend.
        Dat ons geen zond en scheid.
        Gij deed op Hem, als Borg, de schuld aanlopen,
        En maakte Hem voor ons tot zond;
        Op dat Hij volgens het vreê-verbond
        Ons vrij zou kopen.
      
      
        Laat ook uw Geest uw Beeld in ons hervormen:
        Bied Gij ons steeds de hand.
        Vergeefs zal dan de Satan ons bestormen:
        Niets deert dan onzen stand
        Hij, die zo met uw gunst word begenadigt,
        Blijft steeds bij des Levens boom, gezet
        In het Paradijs, en word eens met
        Uw Beeld verzadigd.
      
    
  