
    
      
        O volheid van ontfermenis!
        Die steeds van God, dien overrijken Vader,
        En onuitputtelij-ken ader,
        Afvloeid op ons, tot ziels behoudenis:
        Waar door Hij laaft, en mild bestroomt
        Die vol berouw tot Hem, door Jezus komt;
        Verlegen met zich zelv’, en Hem wil horen.
        Dit blijkt zoo schoon
        In des Verloren,
        En Gevonden Soon.
      
      
        Merk, onzen Heer dit in het beeld,
        Zeer zieleroer- en troostelijk, vertonen.
        Eens Vaders, die zijn beide Zonen
        Haar Erfenis zeer mild heeft toegedeelt.
        De Jongste scheid zich onbedacht
        Van Hem, en heeft zijn goed’ren doorgebragt:
        Dies Hij ellendig moest van honger kwijnen,
        En eyschte draf,
        De spijs der zwijnen:
        het Welk hem niemand gaf.
      
      
        O scheel van voor en tegen-spoed!
        Daar weld het gevoel van zonder ging bedelven,
        Bragt hem ellend weer tot zich zelven.
        Mijns Vaders knechten (sprak hij) zijn doorvoed
        Van brood, daar ik van honger quyn.
        Wel aan, ik ga, en voor Hem dus verschijn:
        Mijn zond ik voor U, Vader, niet verschone.
        Maak Gij, met recht,
        Mij, van uw Zone,
        Tot uw minste knecht.
      
      
        Wat het opzet goed, goed ook de daad.
        Zond-rouwig ging Hij na zijn Vader henen:
        Die hem van ver zag naad’ren, wenen,
        Van tranen nat, en smeken om genaad’.
        Dies het Vaders hart, zeer diep geraakt,
        Van Liefde brand, en tot zijn Zoon genaakt;
        Viel om zijn hals met uitgestrekte armen,
        En troostb’re stem,
        Vol van ontfarmen,
        En Hij kuste hem.
      
      
        Doch hij ootmoeidig schuld beleed,
        En zich den naam en het recht van Zoon onwaardig!
        Waar in de Vader gants goedaardig,
        Hem we’er hersteld, als Hij hem het beste kleed,
        Een ring aandoet, en schoenen past,
        En nodigt op het gemeste Kalf te gast;
        Verheugt, dat Hij zijn Zoon, als dood te voren,
        Op des levens pad,
        En gants verloren,
        Weergevonden had.
      
      
        Dit beeld ons klaar voor ogen leid
        De stand der af-en weer-gekeerde ziele:
        Wiens lusten eerst op het aards zoo vielen,
        Dat zij zich verr’ van God haar Vader scheid,
        Zijn gaven in wellust verteerd,
        Haar trouw verlaat, en met de wer’lt boeleerd.
        Dies zij, berooft van het Hemels zoet, ellendig,
        Zoekt smaak en lust
        In het aards uitwendig,
        Dat geen honger blust.
      
      
        Door druk en angst zag s’haar ellend;
        De troost van God en wer’ld, van haar gevloden:
        Dies zoekt zij Hem weer in haar noden,
        Haar schuld, en zich zijn gunst onwaard bekent.
        Die goede God, die het hart dus ziet
        Ootmoedig, haar verzoeningskus aanbied,
        Beschenktze met zijn Geest, tot meer verbinding,
        En het kleed van deugd,
        En ondervinding,
        Van des Hemels vreugd.
      
      
        Zoekt hier uw troost, benauwt gemoed,
        Beladen met, verslagen om uw zonden.
        Zoek troost bij wien ze word gevonden,
        Bij God, die hier zoo vriendelijk, zoo goed,
        Zoo vol van Liefde word vertoond,
        Als noit in het hart van aardse Vaders wond;
        Dies naak ootmoedig, als een kind, uw Vader:
        Op dat Hij mee
        U troostlijk nader’
        Met een kus van vree.
      
      
        Ach! Vader, die zoo te’er bemind
        Ia zoekt en roept all’ uw verloren Zonen,
        Gereed, om elk genaa te tonen,
        Die Gij van het zonde-doolpad weder vind.
        Ik ook gedwaald van U, doch mo’e
        Van dolen, keert boetvaardig na U toe,
        Met tranen van berouw, en vol verlangen,
        Dat ik van Dij,
        Mijn God, ontvangen,
        Eeuwig bij U zij.
      
    
  