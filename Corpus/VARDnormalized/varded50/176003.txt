
    
      
        Mijn herte wil een schoon gedicht voortbringen.
        Ik zal met lust van enen Coninck zingen.
        Mijn tonge wil hem prijzen boven al
        Veel snelder alst een schrijver schrijven zal.
        Gij hebt den roem in schoonheid uit te steken,
        Geen mensen kind mag bij u zijn geleken.
        Genaed' is in u lippen uitgebreid,
        Dies zegent u de Heer in eeuwigheid.
      
      
        Gij sterke held, onwinbaar in het strijden
        Neemt u geweer, en gord' aan uwer zijden
        V snedig zweert, hetwelk u is een sieraad
        In uwen hogen Koninklijken staat.
        Treet op u coets' in ongemeene klaarheid:
        Rijdt met geluk opt suyv're woord der waarheid.
        Genaed' en recht hen te uwaerts moeten spoe'n,
        Zo zal u hand zeer grote daden doen.
      
      
        V pijlen scherp om alles door te dringen
        De volkeren tot uwen voeten bringen:
        Ia door het hert, afvliegende, zij gaan
        Van alle die den Coninck wederstaan.
        V troon, o God, in eeuwigheid zal blijven,
        Geen tijts-beloop en zal u daar van drijven.
        De scepter van u hoogste majesteit
        Is enen scepter van gerechtigheid.
      
      
        Gij haat het kwaad, het recht-doen gij beminnet,
        Daarom, o God, heeft God u zo besinnet
        Dat hij u zalft met vreuchden-oly zoet
        Veel meer als hij u mee-genoten doet.
        Myrrh' aloÃ«, en edele cassye,
        Met zoete locht van vreemde specerije,
        O coninck, doet wel-rieken u gewaad
        Als gij uit u yvooren kamer gaat.
      
      
        De dochters schoon der Koningen u eren
        En volgen na in kostelijke cleeren,
        De Koningin staat aan u rechterhand
        In louter goud van Ophyr het rijke land.
        Hoort dochter, ziet, wilt uwe oren neigen:
        V land, u volk, en al wat u was eigen,
        Vws Vaders huis laat uit u herte gaan,
        Vergeet het al, en denckter niet meer aan.
      
      
        Zo zal hij die u lief heeft boven allen
        In u gestalt ook scheppen syn gevallen.
        Hij is u Heer, die u des eer aendoet:
        Voor hem alleen gij u neerbuigen moet.
        Het volk van Tyr in schatten overvloedig
        Brengt u geschenk, en smeecket u deemoedig.
        Inwendig schoon zijt gij, o Conincx kind,
        Met goud versierd het fijnste dat men vindt.
      
      
        In een gewaad gants const-rijck gebordueret
        Werd tot haar Heer des conincx bruyt gevueret,
        Haar maagden kuis, en menig gezellin
        Eerbiediglijk ook treden tot hem in.
        Met herten-lust zij zullen zijn geleidet
        Ter plaatsen die bij hem haar is bereidet,
        In het paleis daart al in vreugde leeft,
        Daar hij syn troon, daar hij syn woning heeft.
      
      
        In stede van u machtige voorsaten
        Zult gij voortaan veel kinderen na-laten
        Verheven in een vorstelijcken stand
        Als eygenaers en Heren van het land.
        Ik wil u naam gedenken, en beduiden
        Van stam tot stam bij allerhande luiden.
        Van volck'ren veel zal stedes zijn verbreyt
        V lof u roem, u eer in eeuwigheid.
      
    
  