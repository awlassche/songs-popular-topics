
    
      
        KOmt hier beminnaars van de Wijn,
        Helpt met mijn haar kragten roemen,
        De Wijn geneest de zwaarste pijn,
        Van het geen dat iemand pijn kan noemen,
        De Wijn maakt dat een krank gestel,
        Krijgt nieuwe kragt en ander vel.
      
      
        De Wijn maakt stramme leden zwak,
        En doed de loomheid gants verjagen,
        Ook doed zij ons een lastig pak,
        Ligtvaardig zonder moeite dragen,
        De Wijn maakt dat men het grootste leed,
        Niet eens geddenkt maar haast vergeet.
      
      
        De Wijn kan ieder dienstig zijn,
        Wie dat ze ook maar lust te drinken,
        Daar is geen beter medicijn,
        Al gingje ook op krukken hinken,
        Gij zoud haast voelen dat u leen,
        Veel radder wierden als voor heen.
      
      
        De Wijn is immers pryzens waard,
        Die ons verdryft de kranke zinnen,
        En maakt een Mens versuft van aard,
        Dat hij heel anders word van binnen:
        Zij maakt een droeve ziel verheugt:
        Waar door men leeft in staage vreugd.
      
      
        De Wijn hersteld een zwakke maag:
        De Wijn die doed de spijze teren:
        Gebruikt de Wijn vrij alle daag:
        Het zal u braaf de ribben smeren:
        De Wijn verdryft onzuiver bloed:
        Geen voedsel als de Wijn zo goed.
      
      
        De Wijn geneest des Minnaars smert
        En doed hem weder Liefd' genieten;
        Als hij het Maagdelyke hert:
        Mag met een glaasje Wijn begieten:
        In plaatse van een stuurs gelaat:
        Verneemt hij straks een zoete praat.
      
      
        De Wijn is ook een Kraamvrouw goed:
        Om een kandeeltje mee te brouwen,
        In Bierenbrood men die ook doed:
        Om het zwakke lijf bij een te houwen:
        En voor een Vrouw die zwanger gaat:
        Is Spaansche Wijn zeer delikaat.
      
      
        De Wijn geeft ook een Krijgsman moet:
        Sa wakker Helden met koerasie:
        Vegt tot de laatste droppel bloed:
        Vegt om de buit, maak avontagie
        En als een slag gewonnen is:
        Dan past daar op een roemer fris.
      
      
        Den Advocaat die met zijn praat:
        Zo wel voor Here plyt als Boeren:
        Is ook een glaasje Wijn niet kwaat:
        Het doed hem braaf de snavel roeren:
        Dan maakt de Wijn het schrander brijn:
        Nog wijzer als het plagt te zijn.
      
      
        Wanneer Matroosje is in Zee:
        Hij zijt ik zal zo drommels zuipen:
        Kom ik maar aan een vaste Ree:
        Daar zij de Wijn in vaatjes kuipen:
        Al lei ik hier nu groten dorst:
        Dan smeer ik weer mijn droge borst.
      
      
        Als Charon met zijn zwarte Schuit:
        Komt lijken uit de Waereld haalen:
        Dan roept het volkje overluit:
        Kom breng ons Wijn leg niet te malen:
        Dan duurt het Feest van Charaons vragt:
        Somtijds tot midden in de nagt.
      
      
        Een bedelaar die alle daag:
        Gaat bij de Huizen duiten schooyen:
        Krijgt somtijds ook een malle vlaag:
        Waar door hij kan de weg pas roojen:
        Hij zijt de Wijn die dient mij regt:
        Jenever is mijn al te slegt.
      
      
        De heete Wijn is s'Winters goed:
        Of als men wil op Schaatze rijen:
        Zij is gezond en warmt het bloed:
        Daarom mag ieder een ze lyen:
        De Wijn die is van grote kragt:
        En daarom dient ze niet veragt.
      
      
        Gij Ambagsluy die laat en vroeg:
        Moet slaven om u Brood te winnen:
        Somtijds een pintje, het is genoeg:
        Het geeft u kragt en het scherpt de zinnen:
        Maar drinkt ze niet in overdaat:
        Want al te veel dat doed u kwaat.
      
      
        Wel aan lief hebbers van de wijn:
        Drinkt vrij de wijn met goede teugen:
        De wijn kan u een trooster zijn:
        Als u vijf zinne niet en deugen:
        Zo gij bedenkt u droge keel
        Drinkt wijn, maar drinkt ze niet te veel.
      
    
  