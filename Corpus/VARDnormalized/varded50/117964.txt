
    
      
        het Is op het gedaane werk goed rusten.
        Men mag zich dan daar in verlusten,
        Wanneer men ook de vrucht geniet.
        Dat einde zal het werk bekronen,
        En God zal uit genaĉ belonen,
        Wat naar zijn wil dus is geschied.
      
      
        Maar die zich al ter rust begeven,
        Voor dat hun werk noch is bedreven,
        Die ruste zal eens zijn gestoord.
        Word zonder werk de tijd versleten,
        Hij, die niet werkt, zal ook niet eten:
        En ledigheid brengt armoê voort.
      
      
        O nooit zal iemand zich beklagen
        Zyn' tijd in welbesteede dagen;
        Maar hij gedenkt met vreugd' daar aan.
        En mogt het werk nu lastig wezen,
        Te zoeter is de rust na dezen,
        Wanneer de taak is afgedaan.
      
      
        Ei draagt den arbeid dan kloekmoedig,
        Gij kind'ren Gods! schoon zwaar en bloedig,
        Wijl hemelruste volgen zal.
        O laat het u dan niet verdrieten:
        Gij zult een zalig loon genieten,
        Daar God zal wezen Al in al.
      
      
        'k Laat ook mijn veder rust ontvangen,
        Na het dichten van zo veel Gezangen,
        te Zaam meer dan duizend en noch vijf,
        Als die van Salomon eens waren:
        Schoon deze die niet evenaaren.
        Dat hier dan het werk voleindigt blyf.
      
    
  