
    
      
        HOu Papist! Hou scharpe snerker!
        Houd uwe mond, wij staan bekend
        Dat God principale werker
        En de mens een instrument
        Is, wanneer hij scheld of schend
        Efter dat de zonde
        Niet dan in des Mensen zin
        Staande werd gevonden.
      
      
        de oorzaak is, het verscheiden ende
        Vanden Heer, en van den mens;
        Die zijn werken plag te wenden
        Tot wellust van beurs of pens:
        Midd’ler tijd dat Godes wens
        Recht is, of genade.
        Die daar toe// Wet noch Roe
        Heeft van al zijn daden.
      
      
        Zeker dits te kleinen kennis
        En te slechten onderscheid
        Tot zoo overgroten schennis
        Van de hoogste Majesteit:
        Mag dan God of kwaad of leyd
        Doen tot goeden ende?
        Tegen re’en// tegen het geen
        Paulus ons onkende.
      
      
        Laat dan roven, laat dan stelen,
        Om den armen mee te voen.
        Laetmen dan vrij overspelen,
        Om geslagten voort te broen.
        Laat dan alle kwaad vrij doen,
        Om wat goeds te krijgen.
        Maar helaas, arme dwaas
        Nutter zouje zwijgen.
      
      
        God, het is waar en heeft geen regel,
        Di’em van buiten is gezet.
        Maar zijn wijs heyd, is zijn zegel;
        En zijn goedheid, is zijn wet.
        Daar geen schennis, daar geen smet
        Vat op heeft met allen.
        Hoe zeer ook// het Helsche spook
        het Nieuwe les doedt mallen.
      
      
        Malt vrij, malt vrij nieuwe stoelen!
        Die in als de oudheid haat:
        Maar wacht immers te gevoelen
        Van Gods goedheid zulken kwaad.
        Dits toch boven alle maet,
        Boven alle schreven
        Van mis daad, en verraad.
        Tegens het godlijk leven.
      
    
  