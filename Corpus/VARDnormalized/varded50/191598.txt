
    
      
        HEt gure Jaar-gety, maakt plaats voor betere dagen:
        Dat dor, en dood scheen leeft, en zal haast vreugde dragen,
        Wat geeft dit aan het hert, een aangename vreugd,
        Wanneer het Aardrijk groend, en toond een frisse jeugd.
      
      
        Het blijft slegts bij geen Blad, of Bloem, of groene spruiten,
        Het koude Maagden hert moet voor de Min ontsluiten;
        Dat Minne-vuur, dat elk verwarmd, verkwikt, en stooft
        Viel in het Maagden hert, die nu haar Lief gelooft.
      
      
        Zij houd zijn woorden tans, niet meer voor Minne klugten;
        Ze erkend zijn Liefd' en Trouw: zijn klagten, en zijn zugten
        Beantwoord zij op het laast, met zuivere weder Min,
        En geeft Hem hand, en hert: dat hert daar leeft Hij in.
      
    
  