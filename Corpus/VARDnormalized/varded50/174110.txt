
    
      
        OM den besten weg te gaan
        Is een vriend wel aan te merken,
        En een vleider in zijn werken,
        Waar op dat ze beide staan,
        Op een ieder zijn bewegen,
        Op haar oogmerk in de zaak,
        Op dat wij bekwamen zegen,
        En niet treften onvermaak.
      
      
        Wat den vleyder hier in raakt,
        Hij en zoekt niet als de zaken,
        Die daar strekken tot vermaken,
        Ofte naar genoegen smaakt,
        Want hij doet het met opmerken,
        Al het gene dat hij doet,
        Om zijn voordeel uit te werken,
        Schoon niet met een goed gemoet.
      
      
        Maar heel anders doet den vriend,
        Hij en zoekt niet als het nutte,
        Zijnes vriends om hem te schutten
        Van het geen hem niet en dient,
        Hij is niet onvriendelijken,
        Maar ook straf naar eis van tijd,
        Dat hij toont met liefde blijken,
        Want zijn herte is verwijt.
      
      
        Hij is niet als die 'er dient,
        Maar is vrij en ongebonden,
        Daarom hij zich ongeschonden
        Steeds vertoond aan zijnen vriend
        Die dit dan wel kan aanmerken
        Die zal achten zoo een man,
        En hem prijzen in zijn werken,
        Om dat hij het nutte kan.
      
      
        Dus en doet den vleider niet,
        Hij en doet niet tot mishagen,
        Maar het gene kan behagen,
        En de sleur waar door het geschiet,
        Als hij u dan komt bewijzen
        Lof en het gene u behaagt,
        Gaat dan in u of zulk prijzen,
        Iet na waarheit in u slaagt.
      
      
        Ziet wel toe, en zijt verdacht,
        Schoon hij met u kwam te wenen
        Als gij oorzaak had van stenen,
        Staat gedurig op de wacht,
        Acht den trouwen in zijn daden,
        En om dat hij gaat recht deur,
        Hij zal u van zonden raden
        Die u baren zulk getreur.
      
      
        Hij zal ook u trooster zijn,
        En u zaken voren stellen,
        Die u sterken in u kwellen
        En verkwikken in u pijn;
        Zoekt dan waarheit als d'oprechten,
        Houdt u van het dwaas gespeend,
        Op dat gij gelijk den slechten,
        Om u dwaasheit niet en weent.
      
      
        Goede God staat mij steeds bij,
        Laat mij vrij zijn van mishagen,
        En de vrome tot behagen,
        Achtervolgen tot verbly,
        Dat ik mij alzo mag voegen
        Dat ik valsheit niet bemin,
        En mij in mijn stand genoegen
        Waar uit dat mij komt gewin.
      
    
  