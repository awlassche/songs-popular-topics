
    
      
        EI lieve! Spart u Kusjes wat
        Mijn Rosemondt, mijn vreugden schat,
        In alle dingen is een maet,
        Ten deugd niet wat er buiten gaat.
      
      
        Daar zijn ook palen in het zoet,
        Daar buiten smaakt het al na roet,
        En hoe de zoetheid hoger gaat,
        Hoe dat het walgen nader staat.
      
      
        Mijn Rosemondt, ik leer u dit,
        Als ik om zeven Kusjes bidt:
        Zo weest voor eerst niet al te vre,
        Maar houder vijf, en gheefter twee.
      
      
        Maar, alle beide niet te lang,
        Noch bei zo geil als ik verlang:
        Maar bei zo schaemtelijck beleeft,
        Gelijk Diaen haar Broeder geeft.
      
      
        Fluks dan ten eersten op de been,
        Fluks op u vlugge voeten heen:
        En schuylt nergens in een gat,
        Eer ik u bij de Mouwen vat.
      
      
        Ik zal u volgen waar gij vliet,
        Neen, Rosemondt, g' ontlooptme niet:
        Ik zal ze krijgen, daar ze kruipt,
        Ik zal ze vatten daar je sluypt.
      
      
        Ik zal mijn handen aan u slaan,
        Die Prooi en zal mij niet ontgaan:
        Wie zag een Duyfken of een Kauw
        Ontkomen uit een Havicks Klauw?
      
      
        Dan zult gij zijn mijn eigen buit,
        Dan zult g' u Handen strekken uit,
        En driemaal bidden om ghenae,
        Eer ik mijn Handen van u sla.
      
      
        En zeggen: Laat ik u mijn Ziel,
        Voor het gheen dat ik u flus onthiel,
        Voor dat ik u gheen zeven gaf,
        Met tweemaal zeven zoenen af.
      
      
        Maar daar mee zult gij niet volstaan,
        En eer ik mij beken voldaan,
        Druk ik u bloeyende Koraal
        Met zeven Kusjes zevenmaal
      
      
        'k Zal om u hals mijn armen slaan
        En houden u zo lange staan,
        Tot dat u Kusjes en de mijn
        Betaalt van weder zijden zijn.
      
      
        Tot dat gij met mij zweren zult
        Dat gij u in de zelve schuld,
        Noch wel een reysje woud ontgaan
        Om weer de zelve straf te ontfaen.
      
    
  