
    
      
        HOe wonderbaar,
        Hoe heerlijk zijn Gods werken,
        Zeer groot in overvloed,
        Wie kan zijn macht,
        Zijn mogendheid niet merken,
        In alles wat hij doet?
        Zijn wijze raad
        En is niet om doorgronden,
        Niemand kan zijn grote macht
        Begrijpen, of verkonden.
      
      
        Ziet hier een kind,
        Uit slechte Staat geboren,
        Veracht van ieder een,
        Drijft zeer bedroeft
        Op het water als verloren,
        Vol jammer en geween,
        Zijn wiegjen is
        Een kisjen klein van biezen,
        het Schijnt of Moyses in de vloed
        Zijn leven zal verliezen.
      
      
        Dit kleine wicht
        Dat drijft daar in de stromen,
        En schreyt zeer naar van dorst,
        Geen lieve vriend
        Noch Vader durf daar komen,
        Noch Moeder met haar borst,
        Die het lieve dier
        Eens laefde, maar moest derven,
        En uit vrees haar liefste kind
        Ellendig daar zien sterven.
      
      
        Een fiere Maagd,
        Een Dochter van een Koninck,
        Van Faro wijt vermaard,
        Komt bij geval
        Uit haar verheven woning,
        En toont haar zoeten aard,
        Neemt Moyses aan,
        Ia tot haar lieve Zone,
        Wil hem in des Konincks Hof
        Met staat en ere kronen.
      
      
        Een wonderwerk,
        Ziet Moyses in zijn Iaren,
        Door Gods verheven hand,
        Leit hij met kracht
        Een over-grote schare,
        Uit het Egyptenland.
        Dit is dat kind
        Dat hier zo leit verschoven,
        Door wiens daad dat ieder een
        Der Heren naam hoort loven.
      
      
        Wel op Jong Paar,
        Wel op gij nieu-getrouwde,
        En wie gij heden zijt,
        Dit is tot troost
        Van alle nieu-gehoude,
        Weest in u staat verblijd,
        Dus kan de Heer
        In tegenspoed vermeren:
        Al wat hier onmooglijck schijnt
        Kan God ten besten keren.
      
      
        Den Echten-staat
        Kroont God tot allen tijden,
        Met zegen in het verdriet,
        De vrucht uws Lijfs
        Zal hij gebenedijden;
        Als gij aan Moyses ziet.
        God is getrou,
        het Komt alles u te bate,
        Leeft maar rein en vreest den Heer,
        Hij zal u niet verlaten.
      
    
  