
    
      
        ZIngt voor den Here, op niewe galmen,
        Nu Sions liederen en psalmen,
        Zijn lof, door niemand te vergroten,
        Zij bij zijn gunstgenoten.
        Laat zich IsraÃ«l verblijden,
        In zyn' Maker te allen tijden.
        Sions kroost pryze in zijn woning
        Zijnen Heer en Koning.
      
      
        Dat ze alle zijnen naame loven
        Voor zijne gunst, gedaald van boven.
        Op fluiten; en met zoet gedommel
        Van zang op harp en trommel.
        Want de Heer heeft aan hun allen,
        Als zijn volk, een welgevallen:
        het Zagtmoedig volk versierd zijn hand
        Met heil in zijnen stand.
      
      
        Dat zijne gunstgenoten zingen,
        En om die eer van vreugde opspringen:
        Dat zij op hunne legersteden
        Ook juichen, wel te vreden.
        Gods verheffingen, zoo vele,
        Klinken uit hun mond en kele;
        Ook voerenze, in het hart verblydt,
        Een zwaard dat dubbel snijdt.
      
      
        Om, door een hemelgloet ontsteken,
        Zich over het heidendom te wreken,
        Te straffen alle boze volken,
        Wier trots rist aan de wolken.
        Om hun koningen te binden,
        Wrevelige krygsgezinden,
        En hen te prangen vast en stijf
        Met ketenen om het lijf.
      
      
        Om hunne Achtbaaren, in hun bloeien,
        Te sluiten in verstaalde boeien,
        En het recht, tot doving van hun leven,
        Te doen, hun voorgeschreven.
        Dit zal d'eere zijn, ontsloten
        Voor al zijne gunstgenoten,
        Hun heerlykheit, die des Heren magt
        Zal hebben voortgebragt.
      
    
  