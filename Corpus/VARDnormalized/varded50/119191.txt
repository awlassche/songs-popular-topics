
    
      
        HOe dwaas is doch de blinde mens,
        Die steeds in de aardse drek gaat wroeten:
        En dat stelt tot zijn herten-wens
        het Geen hij moest trappen met de voeten?
        Wat geeft de gantse wereld baat,
        Wanneer de ziel daar mee vergaat?
      
      
        Geen Ophyrs goud, hoe schoon het blonk,
        Geen schat uit Tarsis Zilver-mijnen,
        Geen Paarlen die ons Uphaz schonk,
        Geen Diamanten, noch Robijnen,
        Geen wereld zelf met al haar goed
        En zoet verzadigd het gemoed.
      
      
        Al het aards is immers te gering
        Dan dat het mag de ziel bekoren
        Van een vergeest'lijkt hemeling,
        Die van en uit God is geboren,
        En erfgenaam der hemel-schat:
        Dien oog, noch oor, noch hert bevat.
      
      
        Het Goud van des Hemels glori-hof,
        Dat Glas, die Paarlen en die stenen,
        Zijn vrij al van een ed'ler stof
        Als ons de wereld kan verlenen.
        het Is boos of broos al wat zij heeft:
        Maar duurzaam het geen den Hemel geeft.
      
      
        Weg, ijdel eindig! Zielen-lust
        Kan iets oneindigs maar verzaaden;
        Mits zij maar in haar Schepper rust:
        Hij doet de ziel in wellust baaden.
        Als aard noch hemel meer is, zal
        JEHOVA noch zijn al in al.
      
      
        Zoud ijdelheid en enkel niet
        d'Onsterfelijke ziel vernoegen?
        het Geen als met arends vleugels vlied,
        Laat daar een aardeling om zwoegen,
        Die het ondermaansch' heeft tot zijn lot:
        Mijn ziel en rust niet als in God.
      
      
        Laat and're rijkdom, wellust, eer,
        En alles na hun wens genieten:
        Het eenigst' deel dat ik begeer
        Is God. Dan zal het mij niet verdrieten
        Al is het dat ik dat alles miss',
        Wanneer maar God de mijne is.
      
    
  