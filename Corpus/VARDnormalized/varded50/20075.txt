
    
      
        TErwijl dat een ander leidt en slaapt
        Op’t zachte dons bij het wijf, en lieve sluymer-lusjes raapt:
        Zoo houden wij goe wacht
        Op Poorten, Boom, en Gracht,
        En Marrikt, Stad en Straten.
        Dus wordt de nare nacht
        Met zingen, spel, en praten
        Van ons vrolik deur gebracht.
      
      
        Het kan ons, noch ons vermaak niet schaan,
        Al moeten wij in kou, en dauw, een uur op schildwacht staan;
        Men lost ons weer van hier;
        Dan komen wij bij het vier,
        En boeten onze lusten
        Met Rotterdammer-bier,
        En wensen niet te rusten
        Op het bedd’ voor dit playsier.
      
      
        Maar zo dra de duisternisse zwicht,
        Voor het aangenaam geflonker van Auroraas hel gezicht:
        Dan voegt zigh d’ ene som
        Bij het roeren van de trom;
        De ander bij Silenus;
        De derde keert weerom
        Na huis, daar blye Venus
        Hiet haar Marsje wellekom.
      
    
  