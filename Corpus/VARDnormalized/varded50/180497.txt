
    
      
        WIJ bruisen vast door het schuim der baren.
        Een scheepskiel bergtze, van de dood
        Niet ver gescheiden, die het bevaren.
        Hoe menig zeeman raakt in nood!
        Hoe menig legt 'er in de golven
        Gesmoord, en levendig bedolven!
      
      
        Wie durft tot gramschap d'almagt tergen,
        Die stromen houdt, als muren, staan;
        Haar volk in het waterpadt komt bergen,
        Daar Faro, vint hij ook gera√¢n
        Dat spoor te volgen, overrompelt
        En, elk ten spiegel, legt gedompelt?
      
      
        De zeegolf, vreeslijk aan het verheffen,
        Zwijgt op Gods woord en wenken stil,
        Voor zijn scholieren vlak en effen.
        Maar wederstreeft men stout Gods wil,
        Geen vloot van Josafat, geen Heilig,
        Als Jonas, vint op zee zich veilig.
      
      
        O almagt, die de zee begraawde,
        Toenze op uw stem van het aardrijk vlood,
        Met duin en stranden haar benaawde,
        Met deur en grendel vast beslot:
        Leer ons uwe dienst niet ongereder,
        Dan ebbe en vloed, of wind en weder.
      
      
        Behoe ons voor onstuimig woeden
        Van het bruisschend element, en toom
        Uw snel gespan van wind en vloeden:
        Gun datwe uw wondren, vrij van schroom,
        Uw kracht hier ziende, nooit te peilen,
        De haven, u ten prijs, bezeilen.
      
      
        De wereld, gruwlyk opgeblazen
        Van hoogmoed, slacht een woeste zee,
        Daar storm op storm verwoed komt razen.
        Aartsstuurman, stuur ons aan de ree
        Van d'opperzaligheit hier boven,
        Opdatwe in volle ruste u loven.
      
    
  