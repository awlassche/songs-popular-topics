
    
      
        Gelukkig machmen hem wel noemen,
        Gelukkig mag hij zich wel roemen,
        Die aan den groten God der Goden
        Zijn hert, met diep ontzag doordronken
        Vrijwillig heeft ten dienst geschonken,
        En hoog vervroodt in zijn geboden.
      
      
        In macht zal zijn geslacht aen-groeyen;
        In eer sal’t wijd en veer staan bloeien;
        Een zee van heil zal haar toestromen.
        O troost der Godtlijcker gewissen!
        Het was ooit zo, en ’tkan niet missen:
        Gods zegen erft op’t zaad der vromen.
      
      
        Haar zaken gaan doorgaans voorspoedig;
        Haar huis heeft alles overvloedig;
        De faam van haar gerechte daden,
        Door mensen nijt noch spijt verschoven,
        Noch in vergetings nacht bedoven,
        Blinckt op onsterffelijcke bladen.
      
      
        Als het avonthuer met ongevallen
        Den bozen plots op’t lijf komt vallen
        En overstolpt met allen evel:
        Dan laat de Heer zijn liefde stralen,
        Troost-barig op de vrome dalen,
        En strijkt van het hert des droeffheyts nevel.
      
      
        Zulk heil komt God den zijnen schaffen.
        Niet vreemdts. in lonen en in straffen
        Bewijst hij doorgaans zich rechtvaardig;
        In hulp te schikken rad en spoedig;
        In troost te geven, mild en goedig;
        In het leren trouw en medewaerdigh.
      
      
        O! zalig, die, vol mededogen
        En tot in het ingewand bewogen,
        Blij-moedigh leent waar nood mag spreken:
        Die koel en wijs-bedacht in reden,
        Rechtuit, en ongeveynst van zeden,
        Nooit deel en heeft aan slimme streken.
      
      
        Geen ding zo sterk, of ’tkan verkranken;
        Geen ding zo vast, of ’tkan licht wanken;
        Geen ding zo waard, of het moet verderven:
        Maar hij zal duren en beklijven;
        Zijns naams gerucht in waarde blijven,
        Als alles vlucht en weg moet sterven.
      
      
        Daar mogen droeve maren lopen;
        Daar mag een deure schijnen open
        Tot jammer-daad en dichte plagen;
        Den Hemel mag verschricklijck dreigen;
        ’tMagh all’ ten laatsten valle neigen:
        In alles zal hij niet vertsagen.
      
      
        Zijn hert om-muert met sterk vertrouwen,
        Kan alle vreze buiten houwen.
        Hij staat gelijk de vaste rotsen,
        Die in het midden van de vloeden
        Des wilden woesten zees, haar woeden
        En krachteloose baren trotsen.
      
      
        Een rein en knageloos Geweten
        Mag tegen alle harde smeten,
        Mag tegen duysendt duysendt rampen.
        Een hert in God gestijft van binnen,
        Wat kan daar ’tbros Geval op winnen?
        Zijn pijl moet stomp te rugge schampen.
      
      
        Hij leeft getroost, en houdt het staande,
        Tot hij zijn vijand (die zich waende
        Zijns ondergangs te zullen spotten)
        Met lust ter neder ziet geworpen
        In onheyls grondeloose slorpen
        En ziel-verderf, het loon der zotten.
      
      
        Aan ’tGoedt en laat hij ’thert niet kleven,
        Maar heeft een ruyme hand in het geven.
        Den armen deilt en stroyt hij ’tsijne.
        Wat is zijn loon? Dat (zeid Gods Reden)
        De lof van zijn gerechtigheden
        In eeuwigheid niet zal verdwijnen.
      
      
        Zijn ere leeft in zijnen volke,
        En heft haar hoofdt tot aan de wolken;
        Geen oudtheydts roest kan haar beknagen;
        Geen tijd, waar doorse wordt versleten;
        Geen nijd, waar vanse wordt verbeten
        Of in het vergetel-graf gedragen.
      
      
        De Goddeloose sal’t aanschouwen,
        En ’tsal zijn haetsche ziel benouwen:
        Verwondering ontstelt zijn herssen;
        Verbitt’ring komt uit ’thert op-dringen;
        Verwaende spijt, inwendig wringen,
        En doet de tanden t’samen-knerssen:
      
      
        Zijn hert, van droeven nijd bezeten,
        Wordt van hem zelven opgevreten.
        Vergeefs: Want God maakt dat al ’tpoogen,
        Dat al ’tgevloeck en kwalijk wensen
        Van alle Godvergeten mensen,
        Niets op den zijnen zal vermogen.
      
    
  