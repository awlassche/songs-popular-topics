
    
      
        'k GRoet U Andries!
        Apostel van onze Heer,
        Die eertijds blies
        Met ijver Christus leer.
        Ik kom bezien
        Hoe Gij voor het OpperGoed,
        Met des harts verblie'n
        Vergoten hebt u bloed.
      
      
        Gij hebt gedraeft
        Veel jaren zonder rust,
        Gij hebt geslaeft
        Met wonderlijke lust:
        Gij hebt het Volk
        Met uwe monds-trompet,
        Als Christus Tolk,
        Verkondigd Godes Wet.
      
      
        Door Gods bestier
        Hebt vromigh Gij geleerd
        Die van Epier,
        G' hebt haar tot God bekeert.
        Den wreden Schijt
        Hebt Gij uit het Heydendom,
        Tot Satans spijt,
        Geleid tot het Christendom.
      
      
        Het Traec'sche Land
        Hebt Gij uit des Vijands roof,
        En uit den brand
        Verlost, door het waar Geloof.
        Een ander stad,
        En land, hebt Gij gezocht,
        Na dat Gij had
        Haar zaligheid gevroght.
      
      
        Wat zult Gij doen,
        O waarde Godes vrind?
        Gij zult daar bloe'n,
        Daarom U wel versint.
        Weg met des praat,
        het Zijn al te slechte re'en;
        Andraeas gaat
        Blijmoedig henen tre'en.
      
      
        Het is geluk
        Te lijden voor den Heer;
        Smart, ende druk,
        Zijn anders niet als eer.
        Andraeas acht
        Gelukkig zich te zijn,
        Ja ziet! Hij lacht,
        Hij vrolijk is in pijn.
      
      
        AEgaeas kan
        Op gheenderley manier
        Des waarde Man
        Benemen zijn playsier:
        het Zij dat hij smijt,
        Of geeselt dezen Held,
        Andraeas lijdt
        Verduldig dit geweld.
      
      
        Ja alhoewel
        Met zwepen wierdt gescheurd,
        Zijn suyv're vel,
        Hij evenwel niet treurt.
        Zijn dierbaar bloed
        Liep uit als ene stroom,
        Hij wel gemoed
        God loofden even vroom.
      
      
        Zo heeft tot de end
        Andraeas vroom gestre' en,
        In zijne torment
        Heeft Hij zijn Heer gebe'en.
        Hoort aan, hoort aan
        Wat dat Hij heeft gezeid,
        Als Hij zag staan
        Het Kruis voor Hem bereid.
      
      
        O waardig hout!
        Ik heb na u getracht,
        Meer als na goud;
        Ik heb u lang verwacht.
        Ik kom u bij,
        Om-armen wil ik u;
        Ik ben zeer blij,
        Dat ik zal sterven nu.
      
      
        O groten Sant!
        Mijn tranen bersten uit,
        Als liefdens brand
        Ik merk uit dit geluid.
        Reist vrij om-hoogh,
        Reist vrij na des Hemels zaal,
        Maar slaat u oog
        Op ons hier altemaal.
      
      
        Bidt dat ik mag
        Op het laatsten, als een Zwaan,
        Op mijnen dag
        Als ik van hier zal gaan,
        Met grote lust
        Mijn Jesu zingen lof,
        Die mij zijn Rust
        Wil geven in zijn hof.
      
    
  