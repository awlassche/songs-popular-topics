
    
      
        GIJ, die uw Troon ten Hemel hebt gesticht,
        Op u is mijn gezicht.
        Gelijk de knecht ziet na de hand zijns Heren,
        Gelijk de dienstbre deren
        Haar ogen slaat op die van hare vrouwe
        Om loon van dienst en trouwe:
        Zo ziet ons oog op onzen God, tot hij
        Den mens genadig zij.
      
      
        Zie dan op ons, o Heer, en van om hoog
        Straelâ€™ uw genadig oog,
        Want wij zijn zat van schimp en scherpe reden
        Bij ons te veel geleden;
        Wij zijn verkropt, ons zielen overladen
        Door het dertele versmaden
        Van weeldrigh volk, dat door den hoogmoed zot
        Met vrome drijft de spot.
      
    
  