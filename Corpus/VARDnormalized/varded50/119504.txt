
    
      
        WEl hoe, dat des wel een drommels Minnen,
        Cupido heeft geheel u zinnen
        Betoverd, of gij hebt gewis
        Een slag weg van de Haagszen Molen
        Gekregen, ik loof het bij me zolen,
        Dat gij Trouwd een tweede Thais.
      
      
        Voor heen twyfeld men aan de maaren,
        Van het geen gij ons komt openbaaren,
        Dat Seigneur lang is gek geweest:
        o! Wonder hoofd, gij toond ter degen,
        Met de Wijsheid te zijn verlegen
        Van Pallas Uil, dat aardig beest.
      
      
        Ei! zie tog eens, hoe dat ons kwantje,
        Pronkt met zijn zoete Oliphantje,
        Geen wonder, want het is voorwaar
        Wel zes of zeven Jaar geleden,
        Hij haar Schoonheid heeft aangebeden
        En nu zo worden zij een Paar.
      
      
        Zou men niet zeggen, wel dat des wonder,
        Daar hij zo lang heeft op en onder,
        Ja Jaaren met haar heeft verkeerd
        En dat zonder te konnen merken
        Haar Hoeren-aard en Venus-werken.
        Daar zij al lang voor is geëerd.
      
      
        Daar op zal men u fluks antwoorden,
        Haar schoonheid hem te zeer bekoorden,
        Daar toe wist zij dien armen Sul
        Zo veel blaauw bloempjes wijs te maken,
        Zij hield haar kuis in alle zaken,
        Dat maakt hem in haar Liefde dul.
      
      
        Zij dagt dat Visje zal wel bijten,
        'k Wil nu mijn Hoeren-schoen uit smijten,
        'k Heb lang genoeg daar voor gespeeld,
        Nu zal ik mij wat eerlijk houwen,
        Ik weet den bloed die zal mij Trouwen,
        Want ziet het wagten hem verveeld.
      
      
        Haar deugd was niet genoeg te prijzen,
        Of haar schoonheid eer te bewijzen,
        In haar afwezen schreef hij staâg,
        Aan zijn Bemind': hoe kon hij plyten,
        Dog wist zij haar beter te kwijten,
        Zijn Liefde groeiden alle daag.
      
      
        Hij bad haar staâg met traanend' ogen,
        Zij hield haar of zij wierd bewoogen,
        Door al zijn zugten en geklag:
        Zij sprak wijl ik u trouw bespeure,
        Standvaste Minnaar, staak u treuren,
        Zij gaf hem het Ja-woord met gelag.
      
      
        Hoe is den bloed nu ingenomen,
        Met vreugden, wijl hij is gekomen
        Tot zijn oogmerk; hij springt van vreugd
        Uit al zijn doen en uit zijn wezen
        Is niet als enkel vreugd te lezen,
        Nooit zag men iemand zo verheugd.
      
      
        Hij is gelukkig in zijn zaken,
        Hij hoeft geen onkosten te maken,
        Om haar te haalen, want zij drâ
        Hem zelver tehuis komt: wond're zaken,
        Men zal om haar geen Oorlog maken,
        Als om de schone Helena.
      
      
        Ei! ziet, zij gaan te zamen Trouwen,
        Men weet gants van geen na-berouwen,
        De Liefd' is blind, zij word een Vrouw,
        Wat word hij dan? een Hoorendrager
        En daar toe vind hij menig Zwager.
        Ziet eens hoe drukt hij zijn Jufvrouw.
      
      
        'k Behoef haar schoonheid niet te melden,
        Want haar's gelijken vind me zelden,
        Waar door Seigneur zo wierd gewond,
        Zij heeft een hoofd thans, zonder jokken,
        Gelijk een Os met Paarden-vlokken,
        Een mondje als een Peer zo rond.
      
      
        Haar kaken blozen als de Schoorsteen,
        Haar voorhoofd als een Goot of Morssteen,
        Twee handen als een Vliegen-slag,
        z'Is wel besneên van Muil en Poten,
        Wat zal dat Paar al schone Loten
        Met vreugde brengen voor den dag.
      
      
        In somma al haar zoetigheden,
        Zal Monsiegneur alleen bekleden,
        Zo als hij meend, maar ver van daar;
        Zij is gewoon om te verkeren,
        Niet met een, maar met vele Heren,
        Daarom bedriegd g'uw zoete Vaâr.
      
    
  