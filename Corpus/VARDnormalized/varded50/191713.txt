
    
      
        Terwijl u toorn blaekt met verhitten ijver,
        En dat zijn kracht, staag heftiger en stijver,
        U droevig oordeel band, verschoon mij kleinen worm,
        Te zwak om uit te staan zo gruwelijcken storm.
      
      
        Ik voel mijn hert, waar op u gramschap hagelt,
        Als met ontelb're schichten gans door-nagelt.
        U zware tuchter-hand, daar ik ontwapend zat,
        Heeft mij te rou geraakt, en al te wis gevat.
      
      
        Geen enig lid is gaaf noch heel gebleven,
        In dit benaud en zwaar gemarterd leven,
        Mijn grover zonden strijd heeft al de le'en ontroerd,
        En al mijn vastigheid gevangen heen gevoerd.
      
      
        Mijn misdaad is mij boven 'thooft gewassen,
        Met kwaad op kwaad, met zond op zond te tassen,
        Zo dat zijn wichtig pak mijn zwakke schouders drukt,
        En mijn mistrooste ziel in diepen wanhoop rukt.
      
      
        Mijn stinkend zeer gaat met verhitte builen
        In onbedachte dommigheid vervuilen.
        'kVoel in mijn jeugdig hout een dorren ouderdom.
        'kGa onder 'tsware pak met kromme leden om.
      
      
        'tSwak leden-rak is vol van slimme schreden,
        Ik zie den val van mijn verrotte leden.
        Dit in-gewaterd huis, dit lang-versuymd gebouw
        Wijst dat ik in mijn kwaad, en in mijn quael ver√¥uw.
      
      
        'kBen al te zeer gegeseld en vernederd,
        'kBen al te zeer ontmergeld en ontvederd.
        Ik brulden als een Stier van lijdens ongeduld,
        Mijn zwaar gedrukt gezucht heeft aerd' en lucht gevuld.
      
      
        Heer, al mijn lust, gij kend mijn diepe tranen,
        Gij ziet 'tverwerde hert mijn schip-breuk banen,
        Mijn ziel en lede ze'en ontzakken moed en kracht,
        En 'tschreyend oog vervalt in grondeloose nacht.
      
      
        Mijn Vrinden, met dees' sonden-oegst be-adert,
        Zijn met een schamper oog mijn druk genaderd:
        En die zich alder-naest in mijnen voorspoed hiel,
        Licht in mijn leegen ramp den lang geveynsden hiel.
      
      
        En die het verderf van deze ziel behertten,
        Deden geweld op mijn verkleynde smertten.
        En die mij vraagden waar dien sond-vloed oorsprong nam?
        Zochten met hulps bedrog t'ontwortelen mijn Stam.
      
      
        Maar niet een woord, stom, en met dove oren
        Liet ik haar onbereden praat verloren,
        En in de winden gaan. Doch u, mijn God alleen
        Heb ik met vaste hoop gedurig aen-gebe'en.
      
      
        Gij liet mij nimmermeer verloren smeken,
        En in mijn slingse modder-kuilen steken;
        Op dat de Blafferts tong van haats geswolle kaak
        Niet eeuwig aan den dis met mijne schertsen raak.
      
      
        Om dat ik schijn tot hoon en ramp geboren,
        Of zelden heb zijn vers geheng verloren;
        Maar ik zal immer voort met open deuren gaan,
        En met een wakker oog mijn wegen gade slaan.
      
      
        Mijn Haters gaan het hert met vreugde kroppen,
        En schudden over mij de dwaze koppen,
        Door mijn verdriet gestijft. Zij wassen in getal,
        En tonen eb en vloed van mijnen droeven val.
      
      
        Die ik wel eer met eer en gunst ging kronen,
        Gaan goed met kwaad, gaan min met haat belonen,
        Met slimme naem-dieft, en verwerden achter-klap,
        Om dat ik liefde toon tot 'themels borgerschap.
      
      
        Heer, wild mij nimmer 'tvriendlijk wezen keren,
        Maar uwen wil en rechte wegen leren,
        Ah! doelwit van mijn ziel, ah! vryd hof van mijn hert,
        Laat nimmer om u hulp mijn treurig brein benerd.
      
    
  