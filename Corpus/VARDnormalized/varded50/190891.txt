
    
      
        Mijne ijver tot het dichten,
        Die begon al re'e te zwichten,
        Lach als moed' heel op de zij,
        Daar is weder stof gekomen,
        Die wel diende waer-genomen,
        Daar zij niet en kond' voorbij.
      
      
        Dat zal ik u nu verklaren,
        Hoe een Jonghman is gevaren
        Met een Meynert Loussoon t'Zee:
        Dat op een der Haringh-Buysen,
        Af-ghevaren van Enchuysen,
        Voer een Dirk Pieterssoon me'e.
      
      
        het Jaar Acht-veertigh. In Oktober
        Drie-en-twintig, kwam haar over
        Donderslagen, Blixems vier.
        Een die wacht op het schip doen dede,
        Loopt met vreze na beneden,
        Port zijn Makker: Roept, Kwartier.
      
      
        Negen heeft de Klok geslagen,
        het Is u tijd om zorg te dragen:
        Dit den Stierman ons belast,
        Om wel goede wacht te houden,
        En ook niet na laten zouden,
        Dat men op de Pomp me'e past.
      
      
        Veel' die spotten daar doen mede,
        Ende gaven deze reden,
        Wij zijn dicht aan Engelandt,
        En zo na aan het Land gekomen,
        Dat de bladen van de Bomen,
        Waaien schier aan onze Want.
      
      
        Dirk Pieterssoon dit aen-hoorde,
        Hier met ijver op antwoorde;
        Donder op een dorre Twijg
        (Daar van pleeg men dus te spreken,
        En het is dikmaal waar ghebleecken,
        Dat kost menig Man zijn lijf.
      
      
        Doen zij dus te samen praten,
        Komt daar Blixem uytter-maten,
        En een zwaren Donderslag:
        Hier door zijn zij al met schromen
        Angstig uit de Kooi gekomen,
        Om te zien hoe dat het lag.
      
      
        Om eens na de Pomp te tasten
        Gaat de Stierman haar belasten:
        Voort te zien hoe het boven stond';
        Och ! zij pompten weinig stekken,
        Want het is terstond gebleecken,
        Dat men het Schip vol water vond'.
      
      
        Och ! de Luiken drijven open:
        Doen de Stuurman heeft geroepen
        Douwt het Roer stijf na het boord,
        Mits zo gaat een Man daar lopen,
        Zag het Schip vast achter slopen,
        Roer en Steven was al voort.
      
      
        Door den Donder uit-geslagen,
        Door den Donder weg-gedragen:
        Och ! de handen in het haar,
        Och ! wat sach men onghenuchten,
        Och ! hoe hoord' men schreien, zuchten,
        Och ! wat zag men al misbaar.
      
      
        Dezen Dirrick bond' te samen
        Tonnetjes, met  Breeltjes namen,
        Dienstig in den groten nood.
        Och ! de Stuurman riep met vrezen,
        Hier zal nu het einde wezen,
        Niemand kan ontgaan de Dood.
      
      
        Dirk Pietersz hem bereyde:
        En doen tot een oud Man zeide;
        Wat raad om de Dood t'ontgaen ?
        (Dezen Man had' stae'gh gevaren
        Bij der Zee, wel vijftig Jaren)
        Zeide; Mijn raad is nu gedaan.
      
      
        het Achter-schip begon te duiken,
        Weg zo dreven al de Luiken,
        Voor zo liep doen alle Man.
        All' met vreze in-ghenomen,
        Om de Dood zo lang t'ontkomen,
        Als men immers mag of kan.
      
      
        Dezen Dirrick met de Oude,
        En de Stuurman, haar onthouden
        In het midden van het Schip:
        Mits zo komt daar een Zee-water,
        Smijtse met een groot geklater
        Over-boordt, al met een wip.
      
      
        Onzen Dirrick met zijn Breeltjes,
        t'Saem gebonden met zijn Seeltjes,
        Lag daar onder schier versmoord:
        Maar al door des Heren Zegen,
        Hij, die onder was gelegen,
        Raakte doen haast boven voort.
      
      
        Doen ging hij hem wat oprichten,
        Zag het Schip door het we'er-lichten,
        Dat gelijk het water lag.
        Och ! hij hoorde sulcken krijten,
        Daar de lucht scheen van te splijten,
        Schreien, kermen, met geklag.
      
      
        het Schip met water zijn bezwaring,
        Noch met zestien Lasten Haring,
        Zonk al stadig na bene'en:
        Hij zag op de Focke-Maste
        Noch een twee drie rappe Gasten,
        Zinken met een groot gheween.
      
      
        Noch al Blixem, noch al Donder,
        Och ! het Schip dat raakte onder,
        Daalde na de grond vast he'en:
        En kwam voort zo heftig suycken
        Dat Dirrick Pietersz dede duiken,
        Met zijn Breeltjes na bene'en.
      
      
        Doch door Gods ghenaed' bijzonder,
        Zo geraakte hij niet onder,
        Dreef vast met zijn Breeltjes voort.
        Och ! dat droevig kermen, wenen,
        Och ! dat krijten, roepen, stenen,
        Dat heeft hij niet meer gehoord.
      
      
        TWee ofte derde-half uren
        Moest hij het ongemak bezuren,
        Drijven zo op Gods ghenaed'.
        Hij zong zeer bedroeft en smertigh
        Davids Psallem honderd dertig,
        Tot den Heer zijn toeverlaat.
      
      
        Hij zag lang niet Schip of Landen,
        Stelt zijn Ziel in Godes handen;
        Roept tot God met naar geklag.
        Eindelijk, na Gods believen,
        Kwam hij bij een  Schip te drijven,
        Dat vast aan zijn Anker lag.
      
      
        Doen zo dankt hij God Almachtig,
        Ende riep zeer luyd' en krachtig;
        Och ! berg, o berg, ei ! berg een Man.
        d'Waecker die dit krijten hoorde,
        Diende deze droeve woorden
        Ook de Maets beneden an.
      
      
        Die Lateerens straks op-staken,
        En haar lustig veerdig maakten,
        Ende werden hem ghewaer:
        Maar zij konden hem niet rakken
        Met haar Touwen ofte Hakken;
        Och ! hij was te verd' van haar.
      
      
        Heel bedroeft de Stuurman zeide,
        Och ! wij moeten hier uit scheyde,
        Och ! te verd' is nu de Man:
        Dirk Pietersz dit aenhoorde,
        Nam een moed', en dapper spoorde,
        Kwam alzo wat dichter an.
      
      
        Al de Buys-luyd' haar verblijden,
        Om dat het doen juist op dien tijden,
        Het heel stille Water was.
        Doen zij zagen hem aen-komen,
        Heeft een Man een Haak genomen,
        Sloeg die in zijn Hemd'-rock ras.
      
      
        Maar, och laci ! dat uit-scheurde,
        Hij op nieu al we'er aan peurde,
        Heeft noch een-mael toe-getast;
        Och ! dat konde ook niet houwen,
        Sloeg doen we'er in een zijn Mouwen,
        Daar in hield' hij lustig vast.
      
      
        Doen dit Dirrick vast ghevoelde,
        Hij verbaasd zeer dapper woelde,
        Vat die Haak, en trok hem voort,
        Dat met zulk een ijver krachtig,
        Dat hij haast de Man te machtig,
        Trok bij na heel buiten boord.
      
      
        Doen hij binnen was gekomen
        Had' zijn kracht een eynd' genomen,
        Lag buiten weet in onmacht,
        Maar de Maets hem wel trakteren,
        Trekken hem aan droge Kle'eren,
        Hebben hem bij het vier gebracht.
      
      
        Door des Heren milden Zegen,
        Zo heeft Dirrick we'er verkregen
        All' zijn krachten en verstand.
        Ontrent na de dertig dagen,
        Kwam hij met een goed behagen
        In de Maas, ghesont te land.
      
      
        Dezen Dirrick is het ontkomen,
        Tien zo zijn der weggenomen,
        Al-te-mael in Zee versmoord:
        Wonder God zijn gunst betoonde,
        Dezen Man alleen verschoonde,
        Die dit mocht vertellen voort.
      
      
        Hij gaat voort in het Huis des Heren,
        Offert zijn God ter eren,
        Daar Dankoffer met Gebe'en:
        Wil voort met een heilig leven
        God, zijn Heiland, ere geven,
        Die hem vrij maakt uit gheween.
      
    
  