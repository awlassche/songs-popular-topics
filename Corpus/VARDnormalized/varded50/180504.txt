
    
      
        ZOuden wij niet blij te gader
        het Hart ophalen aan den dis?
        des Lichaams drank en voedsel is
        het Mild geschenk van onzen Vader;
        Die veel waarder gift, zyn' Zoon,
        Ons vereerde uit des hemels troon.
      
      
        Jesus heeft zich ook gewaardigt,
        Neergedaald uit des Vaders schoot,
        Lieve vrienden, door zijn dood,
        Kruis, en kruisbloet gerechtvaardigd,
        Bij te komen, blij van geest,
        Aan de tafel, op een feest.
      
      
        het Zijn gene ydle beuzelmaren:
        Geen verzierde Dondergodt,
        Van ons kruisgeloof bespot,
        Maar die hemel, aarde en baren
        Schiep uit niet, omlaag gedaald,
        Werd bij mensen heus onthaalt.
      
      
        Wat verhief zich een geschater
        Op de feest te Kana! hoe
        Zag de gansche bruiloft toe,
        Toen men wijn, in stê van water,
        Uit zes waterkruiken goot!
        Dus kwam Jesus, daar genood.
      
      
        Mild van heil, komt hij Zacheüs
        Zelf vergasten in zijn huis.
        Tollenaars, gehaat gespuis,
        Komt hij vinden bij Mattheüs;
        Daar geen zalig bruiloftsgast
        Bij dien bruigom treurt, of vast.
      
      
        Martha, met haar' broêr en zuster,
        Recht voor hem de maaltyt aan:
        Martha met veel zorg belaân;
        Maar Maria veel beluster
        Op zijn woord, dat zoet, als Man,
        het Leven voên en geven kan.
      
      
        Lazarus, een vrolijk wonder,
        Sterkt, in het bijzijn van zyn' heer,
        het Lijf aan ene tafel weer,
        het Welk zijn stem met kracht van onder
        Riep ten grave uit, daar het niet lag
        Ongeschend den vierden dag.
      
      
        Simons, ongelijk van zeden,
        Zien hun tafel dus geëerd.
        Zelf geen Fariseew ontbeert
        Dezen dischgast, heus gebeden.
        Nergens slaat hij, streng en straf,
        Als zijn boetgezant, dit af.
      
      
        Zegenryke dischgenoten,
        Wien deze eer te beurte viel!
        Hoe spyst Jesus daar de ziel!
        Tong, met honig overgoten,
        Welke raatsels geeft gij uit!
        Als geen Simson bij zijn bruit.
      
      
        Hoe besprengt gij onder het eten
        Elk gerecht met heilzaam zout,
        Dat veel zielen onderhoudt!
        Hoe vertoond gyze, aangezeten
        En verzadigd op het maal,
        Dat men wacht in des hemels zaal.
      
      
        Heiland, zonder endt weldadig,
        Daal, ei daal, op ons gebeen,
        Nu noch gunstig naar beneên:
        Kom, bezoek ons weer genadig.
        Strek ons beste tafelvreugt,
        Wijn, die ewig het hart verheugt.
      
      
        Dat uw aldoorstralende ogen,
        Door het geloof met lust gezien,
        Ons alle overdaat verbiên;
        Hier geen losse praat gedogen:
        Dat uw hand, hier wellekoom,
        Dertle lusten houde in toom.
      
      
        Wie vint smaak in lekkernijen,
        Daar uw heil ons niet verzaad?
        Bozen, waar gij buiten staat,
        Zwelgen graag, als roofharpyen:
        Maar geen kruim blijft onbevlekt,
        Waar uw gunst geen tafel dekt.
      
      
        Geef ons aardse spijs te proeven
        Met een hemels, rein gemoet;
        Dat ze dope als in uw bloed.
        Spijs ons (het geen wij meest behoeven)
        Met uw vlees en bloed altoos:
        En verza ons endeloos.
      
    
  