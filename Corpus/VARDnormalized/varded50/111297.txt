
    
      
        WAt is het een groot Geheim! daar alles stil voor staat!
        Wat diepte, zonder grond! zo men hier peilen gaat!
        Gods SOON (de Man Syn's Raads) komt tot ons naar beneden!
        HIJ, die het licht bewoond, komt in de donkerheden!
        HIJ, voor wiens hogen Troon de saal'ge geesten zwieren,
        Daalt neer tot in ene stal van reedeloose dieren!
      
      
        HIJ, die de HEERE was van alle d'aardsche Go√¥n,
        Moet nu, op het bevel van den Romeinschen Troon,
        In des moeders lichaam, sig naar Beth'lem henen spoeden!
        HIJ, die met hoog Gezag het Heidendom zal hoeden,
        Die moet, o wonder ding! eerst dalen, en sig buigen,
        Om van verlooch'ning, en versmaatheid te getuigen!
      
      
        HIJ, wien het eigendom van Aard', en Hemel hoort,
        Wiens al doordringend oog geen plaats, (hoe rein) bekoort,
        Moet thans in ene Stall', en Kribbe sig bevinden!
        Daar! daar men het domme vee gewoon is vast te binden;
        HIJ, die van al wat leeft, moet worden aangebeden,
        Wordt in de woonplaats van de mensen niet geleden!
      
      
        HIJ, die zo rik was, dat HEM niemand zij gelijk,
        Wordt zo gering, en arm dat HIJ, bijkans in slijk,
        Ter neder ligt! en daar, in windselen omwonden,
        Een Magt'loos Kind vertoond, als Een, die voor de zonden.
        In zwakheid kwam, en vol van mensch'lyke gebreken!
        HIJ, die zelfs de AARDE draagt, kan het hoofd nu niet opsteken!
      
      
        Dus wierdt de grootste HEER, nu zelf een laagste Knecht!
        HIJ, wien het Recht toekomt, betaalt hier zelf het Recht!
        HIJ, die de Koningen op hunnen Troon moet stijven,
        Zal sig, als onderdaan, hier meed' op laaten schrijven!
        Het Beth'lem Ephrata, hoe zeer veragt van buiten,
        Doet dezen WORTEL uit haar dorre aarde spruiten!
      
      
        Wie is het, die regt verstaat zulk een geheimenis?
        het Is die alleen, aan wien het de HEERE maakt gewis;
        Wien het onder het oge komt, hoe om des zondaars schulden,
        De Borg, en Losser zulk ene armoed' moeste dulden,
        Om weer te brengen, het geen men Adam zag verbeuren,
        Wanneer hij sig van GOD, zo droevig, af liet scheuren!
      
      
        Dan ziet men, hoe HIJ wierdt zulk een verschoveling,
        Om het arme Adams-kind, (onweerdig enig ding)
        Weer in te voeren in de zaal der Hemel-schaaren;
        En dus de duyst're nacht voor hun te doen opklaaren;
        Om die, die als een Nest van alle boosheid krielen,
        Door SIG te heiligen, op dat zij GOD gevielen!
      
      
        Wel dan! geloste schaer! spreek dank'lyk in den geest,
        Dit is een dag van GOD gemaakt! Een jubelfeest!
        Waar op dat sig vertoond het Godd'lyk mededogen:
        O heilgebeurtenis! O wonder in onze ogen!
        Daar de ene Afgrond roept tot d'andre, van beneden,
        Aanbidt IMMANUEL, in all' syn heerlykheeden!
      
    
  