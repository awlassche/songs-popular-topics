
    
      
        Laat ons den vasten-avont-tijt
        Verslijten met veel jolijt,
        Laat ons ons voegen tot het drinken,
        Bacchus zal ons het wijntjen zinken,
        Eer ons den tijd ontglijdt.
      
      
        het Is best dat wij den jongen dag
        Besteden in drolligh' gelag,
        Eer dat aan ons onze grijse haren
        Niet dan een koude droefheid baren:
        Dus kies ik dezen dag.
      
      
        Dus kies ik dezen dag van vreughdt,
        En wil gebruiken mijn jeughdt,
        Eer dat ons onze naer-komelingen,
        Over onze droeve doodkist zingen,
        Tot hun-li'en meer gheneught.
      
      
        Want wat ons naaste maagschap doet
        En heeft ons nooit gevoed
        Vrinden plaisier en grote genuchten
        Doen den gulsigen Bromium zuchten,
        Zo hij niet med' en doet.
      
      
        En wat ik aan mijn zelven doen
        Dat plag mij meer te vo'en;
        Liefde die wilt haar zelven eerst minnen,
        En dan laat zij haar zwakke zinnen
        Tot anders baten ho'en.
      
      
        Ei ! laat ons dan den lieven dag
        (Die ons gebeuren mag)
        Niet ijdel van ons laten aflopen,
        Ons geld dat dient om vreugden te kopen
        Met malheydt en ghelach.
      
    
  