
    
      
        HOort Liefhebbers van de Zee,
        Die daar door Nephtunis baren,
        Met u kielen heen gaat varen
        Na zo menig vreemde Ree.
        Wat geniet gij al playsieren
        In het Mooy Weer en voor de wind:
        Daar gij heen en weer gaat gieren,
        Halzen op, en het Fockjen blind.
      
      
        Met u drapen after uit
        Wordt de Mackereel gevangen,
        Daar zo menig na verlangen;
        Die men vist in de Kajuit.
        Op de Boeg-spriet gaat men spelen
        Na den Dolfijn en Benijt,
        Die men mede vanght zeer velen;
        En alzo zijn tijd verslijt.
      
      
        De Pyloot en Schippers boog
        Gaan de Zon en Starren meten,
        En zij weten op wat breeten
        Dat men zij; en net hoe hoog:
        En zij weten mee te peilen
        Op de strekken in de Kaart,
        Hoe veel mijlen men moet zeilen
        Op een Oost of Wester Vaart.
      
      
        Komt de Zon aan het Middag-rond
        Zuien, dat is twalif uuren.
        Tsa een ander Man te sturen.
        Dan zo schaft de Kok terstond;
        het Volk dat gaat men wakker maken,
        Uit de Kop val aan de Bak;
        Ieder pas daar wat te rakken:
        Dan weer na de Kop toe strak.
      
      
        In de bak oft voor het Kasteel
        Hangt de waker om te roken,
        Daar jan hagel gaat te smokken;
        O wat is daar een Bordeel,
        Van alle Godloosheden,
        En van vuyle Hoere praat;
        Die men fraai daar gaat ontleden,
        Alles in den hoogsten graat.
      
      
        Terwijl de Zeilen staan voor wind,
        Weet men van geen swarigheden,
        Ieder een is wel te vreden,
        En geheel in voorspoed blind;
        het Is een wonder om te horen,
        Hoe men stoeyt, zingt, springht en lacht,
        Ieder schijnt door vreugd herbooren,
        te Wijl de voorspoed op hem wacht.
      
      
        Dat gij eenmaal saeght de vreugd,
        Die de Zeeman gaat genieten,
        Als hij zeylt zonder verdrieten
        In het mooi weer, voor wind verheugt;
        Het is niet om uit te spreken,
        Wat in Zee hem al ontmoet;
        Ieder toont door het Spel daar treken,
        Daar een vreemd voor wachten moet.
      
      
        Nu wel aan tot een besluit,
        Kloeke Zee-luy die daar varen,
        Hoort wat ik u zal verklaren,
        En met een dan scheiden uit;
        Wilt in het mooi weer altijd denken,
        Dat den Storm haast aenwast:
        Bidt dat God u voor het verzinken
        Wel bewaard, zo staat gij vast.
      
    
  