
    
      
        Laat ons, ingaend', in het verborg'ne treuren;
        En sluitend' agter ons ene wyl' de deuren,
        Ons, naar GODS raad, verhergen in dees' tijd!
        Als het oordeel GODS met kragt zal syn gekomen,
        En wij daar syn, zo zullen we niet schromen:
        In Jesus, (o mijn Ziel) gij zeker zijt!
      
      
        Het past ons te zeggen, in all' zulke dagen,
        (Ook als men zelf de schade mee' moet dragen,
        Wij hebben, al van overlang, o HEER!
        Verwagt soodaan'ge dagen, ende tijden,
        Waar in zeer vele smerten zullen lijden,
        Op dat s' ootmoedig voor U vallen neer!
      
      
        Dus vinden w' in den weg van Uwe plaagen,
        Hoe drukk', en dreigend' ook, nogtans behaagen;
        Wijl tot Uwe Naam, en Uwe Gedagteniss',
        (Dat DIE verhoogd, geheiligd, en geprezen
        Aan vele plaatsen hier op Aard', mogt wezen)
        De sugt, en trek van onze ziele is!
      
      
        O dat maar vele door die tucht, en slagen,
        Ontdekten, welke syn de hertens plagen,
        Die d'oorsaak syn van dit zo smert'lyk kwaat!
        Om s' uit haar boezem grondig uytteroeien,
        En, met berouw, dien kanker weg te snoeien.
        Bewerkse door Uwe geest, eer het is te laat!
      
      
        Gij, ondertussen des Hemels gunstelingen,
        Gij moogt in GOD, Uwe ROTSTEEN, vrolijk zingen;
        Terwijl het volmaakt is, alles, wat HIJ doet:
        En daarom, roemt syn' Naam op alle wijzen;
        En laat niet na, syn werk altoos te prijzen,
        Als DIE, bij alles, blijft volmaekt'lyk goed.
      
      
        Een Wolk des daags; een Rook met vuur'ge straalen,
        Zal, naar syn Woord, des nagts wel neederdaalen;
        Op dat Syn volk, ook in de donkerheid,
        Niet gants verlegen, of verlaaten blijve;
        Maar in geloof, en liefde steeds beklyve,
        Dit doch is het blijk van GODS getrouwigheid.
      
      
        Stell' U dan (o mijn Ziel) als in DIE handen!
        Maak GIJ, mijn Heer! ze los van and're banden,
        Houd' GIJ ze vast, naar Uwe getrouwigheid:
        Leer GIJ ze door gelove hier te leven,
        Op U staag ziende, niet op iet daar neeven;
        Zo komt ze, haast ter rust, in d'eeuwigheid.
      
    
  