
    
      
        Wereld, gij doet mijn lichaam dolen,
        En den Duivel met zijn geweld,
        Die heeft hem zijn jonk hert gestolen
        Het vlees dat maakt hem gheel ontstelt
        Dry vijanden die mij bestrijden,
        Brengen mijn arme Ziel in het lijden.
      
      
        O Ziel! wat wilt gij daarom klage
        Ik leve naar mijn hert en lust,
        'k Ben noch in fleur van mijne dagen,
        Ik bid u laat mij doch met rust,
        'k Wil nu met vreugden domineren,
        Als ik oud ben 'k zal mij bekeren
      
      
        Lichaam, en steunt niet op u krachten,
        Noch op uw jonge leven vroom
        Wilt de wereld en vlees verachten,
        Vw' leven is maar als een droom
        Daarom gedenkt dog op u sterven
        Wilt gij het Hemelrijk verwerven.
      
      
        O Ziel ik leve naar de wereld,
        Ik ben zo rijk van geld en goed
        Met zijn gesteenten heel beperelt
        Het vlees ik ook hanteren moet
        Dat doet mijn sterf dag heel vergeten
        Als ik ben in den wijn gezeten.
      
      
        Lichaam kan zo daarom niet treuren,
        Mocht ik sterven gelijk als gij
        Maar eilaas ik moet eens zeer bezuren
        Vw' onkuisheid en brasserij
        Voor Gods rechtveerdig Oordeel beven
        En strenghe rekeninge geven.
      
      
        O Ziele komt gij dus te zorgen,
        Stelt u gerust daar is gheen nood
        'k Hoop God mij langen tijd zal borgen
        'k En heb gheen vreze voor de dood
        Want ik ben maar dertig jaren.
        God zal mij langen tijd noch sparen.
      
      
        Ach Lichaam wilt mij excuseren
        Want gij niet een ure zeker en zijt
        Sa ras, wilt u tot God bekeren
        Want t'is maar enen korten tijd
        Men ziet het dagelijks geschieden.
        Sterven meer jonk als oude lieden
      
      
        O Ziel! weet gij dat van te voren
        Gij meugt wel zorgen voor ons twee
        Of anders zijn wij beyd' verloren
        Als wij lied' van malkander scheen
        Ik wil nu afstand doen van zonden,
        Die u mijn arme Ziel, doorwonden.
      
      
        Ach lichaam! wilt doch voor mij zorgen,
        En van uwe zonden af stand doet
        Misschien en hebt gij genen morgen
        Daarom valt uwen God te voet
        Gij hebt noch tijd om troost te verwerven
        Maar is te laat gij moet sterven.
      
      
        Hoe kan ik op de dood kist denken
        De wereld toont mij vrolijkheid,
        Zo moet ik mijn jonk leven krenken,
        Nature die is tot het vlees bereid,
        'k En weet nu niet wat gaan beginnen,
        Ik dood in mijn verstand, en zinnen.
      
      
        Lichaam wilt niet de wereld spotten,
        Veracht haar prachten en sieraad,
        Vw' vlees moet in de aarde rotten,
        Daarom uwe voose zonden laat,
        Denkt naar de dood hoe dat de wormen,
        Vw' vlees en bloed zullen bestormen
      
      
        Zult gij hier namaals moeten lijden,
        Als ik eens moet vergaan in slijk,
        'k Stel de wereld en het vlees ter zijden,
        'k Trachte naar God en het Hemelrijk,
        'k Wil mij tot de deugd begeven,
        God zal u jonnen het eeuwig leven.
      
    
  