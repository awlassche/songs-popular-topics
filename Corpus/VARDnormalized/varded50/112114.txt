
    
      
        TIrcis, eenzaam en verlaten,
        Neergezeten bij een bron.
        Klaagde droevig uitgelaten,
        Om het afzijn van zijn Zon.
        Luister, blonde Jaquelyne,
        Hoor mijn zugtjes lieve Meid,
        Hoe ik quyne, quyne, quyne,
        Nu het lot mij van u scheid.
      
      
        Zie mij, nu ik u moet derven,
        Als een teder bloem te veld
        Levend, gaande en staande sterven,
        Aan't verdriet ten prooy gesteld.
        Luister, blonde Jaquelyne,
        Hoe ik om u afzijn zugt;
        Hoe ik quyne, quyne, quyne,
        Van u, in een andere lugt.
      
      
        Om mijn smert wat te verzetten
        Word ik vaak een Vogelaar
        En belaag, met goede netten,
        Den gekraagden Kempenaar.
        Luister, blonde Jaqueline,
        Hoor mijn zugtjes, lieve Meid,
        Hoe ik quyne, quyne, quyne,
        Nu het Lot mij van u scheid.
      
      
        Als ik het meeste ben verbolgen
        Is mijn roer mijn toeverlaat:
        Daar mee ga 'k de knyntjes volgen
        Bij haar holen 'savonds laat.
        Luister, blonde Jaquelyne,
        Hoe ik om uw afzijn zucht;
        Hoe ik quyne, quyne
        Van u, in een andere lucht.
      
      
        Maar eilacy! het kan niet helpen;
        Mijne droefheid is te groot.
        Mijn verdriet is niet te stelpen,
        Als met sterven, of uw schoot.
        Luister, blonde Jaquelyne,
        Hoor mijn zugtjes, lieve Meid,
        Hoe ik quyne, quyne, quyne,
        Nu het Lot mij van uw scheid.
      
      
        Daarom hebt gij mededogen
        Zoo kom, als een Rhee gezwind,
        Mij vertroosten met die ogen
        Die mijn ziel zo teer bemint.
        Rasjes, blonde Jaquelyne,
        Rasjes; want uw minnaar sterft.
        Hoor hem kwijnen, kwijnen, kwijnen,
        Nu hij nog uw bijzijn derft.
      
      
        Wilt u fluks op weg begeven:
        'k Wagt u hier gezeten neer.
        Vlieg mijn Liefje, vlieg mijn leven,
        Toef toch geen minutje meer.
        Rasjes, blonde Jaquelyne,
        Rasjes; want u minnaar sterft.
        Hoor hem kwijnen, kwijnen, kwijnen,
        Nu hij nog uw bijzijn derft.
      
    
  