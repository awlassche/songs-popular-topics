
    
      
        Wereld met uw ijdelheden
        Ik zeg u voortaan adju;
        het Wil geen tijd aan u besteden,
        Nimmermeer bemin ik u.
        Uw schijn vreugd in het einde bedroeven,
        Uwe zoetheid vol fenijn,
        Aan de minnaars, die ze proeven
        Geeft ze gal, en bitt're pijn,
        Ik gaa nu den Hemel minnen,
        Jezus staat in mijn gemoed
        Vast geprent, ik hoop mijn zinnen
        Zullen tragten naa het goed,
        Dat mij zal doen eeuwig leven,
        En verlost van alle smart;
        Aan den lieve Jezus geven
        Lighaam, ziel, geheel mijn hart.
      
      
        Jezus is mijn ziels verlangen,
        En mijn enig doen, en wit.
        Hem wil ik alleen aan hangen,
        Dat hij tog mijn hart bezit.
        Dat bestier naa zijn genoegen,
        het Is tot bitter ofte zoet,
        'k zal niet weig're, maar mij voegen
        Mijn geheel bereid gemoed.
        Kom dan Jezus mijn beminde
        Kom bezit mijn hart alleen,
        Wild het aan het uwe verbinden,
        Gij mijn vreugd en anders geen.
        Gij kunt m' altijd doen verblijden,
        In het vol brengen van uw wet
        Tot den rijken loon geleiden,
        Aan de Maagden voor gezet.
      
    
  