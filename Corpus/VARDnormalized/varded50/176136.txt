
    
      
        DOe wij bedrukt aan Babels stromen zaten,
        Het wenen wij niet konden onderlaten
        Als Zion in geheuchenisse kwam:
        hetwelk allen lust tot vreugde ons benam.
        Dies hebben wij met herten-leet om-vangen
        Onze harpen aan de wilgen op-gehangen.
      
      
        Daar heeft het volk het welk ons had verheeret
        Een lofgesanc uit spot van ons begeeret,
        En spraken: zingt ons doch van Zion iet.
        Wij zeiden: ah! hoe konnen wij een liet
        Tot ons vermaak en Godes ere zingen
        Hier in een land daar wij zijn vremdelingen?
      
      
        Doch, zo ik u, Ierusalem, vergete,
        Mijn rechterhand niet van zich zelfs en wete,
        En 'tsnaren-spel haar t'eenemael begeef.
        Mijn tonge aan het gehemelte mij cleef
        Zo ik u niet en houde in gedachte
        En hoger als mijn hoogste blijdschap achte.
      
      
        Aan Edoms saet doch nimmer kwijt en schencket
        Haar misdaad, maar die eenmaal, Heer, gedencket:
        En aan den val van het schoon Ierusalem;
        Doe elk van haar riep met een wreede stem:
        Rein-af, rein-af, dat zij werd' omgesmeten,
        En totten gront haar muyren neergereten.
      
      
        O Babels kind, gij moet ook nederdalen.
        Geluckich die u zal vol-op betalen
        Den wrevel die gij aan ons hebt gedaan!
        Geluckich die zal toornig vatten aan
        V kinders klein, niet achtend' op haar wenen,
        Om die te slaan te pletter aan de stenen.
      
    
  