
    
      
        Fijne Cristalijne Brillen,
        Grote Kaarsen schoon van licht,
        Helpen geen verkeert gezicht,
        Staag gewend tot malle grillen:
        Want het en baat noch Kaars, noch Bril,
        Als een Zot niet zien en wil.
      
      
        Schoon van Aanzicht, Lijf en Leden,
        Schoon en hof'lijk in het gewaat,
        Schoon en vriendelijk van praat:
        Zonder deugd, en goede zeden
        Is wanneer men het wel besiet,
        Maar een opgepronkte niet.
      
      
        Rijk van Vrienden en van Magen,
        Rijk van Schat, ja overvloed,
        Rijk van Geld, en Rijk van Goed
        Doet de Geld-zucht niet vertragen,
        het Is gelijk het spreekwoord zeid:
        Geld en stopt geen Gierigheid.
      
      
        Veel bezitten, meer begeren,
        Niet uitgeven dan met pijn,
        Nimmermeer te vreden zijn,
        Nau een stuiver te verteren,
        Niet dan Geld bij Geld vergaard
        Dat des een rechten gier'gen aard.
      
      
        Weinig hebben niet te winnen,
        Veel verteren bij de Maats,
        Is wel oorzaak van veel quaats:
        Lege Beursen, yd'le zinnen,
        Beide handen in het haar
        Dat valt dan gemeenlijk waar.
      
      
        Die het Zeil te hoog op halen,
        En in Hovaardij en pracht,
        Brallen boven hare Macht,
        Konnend' eynd'lijk niet betalen,
        Spelen met eens anders goed
        Onbeschaemd'lijk Bankeroet.
      
      
        Schone woorden zonder menen,
        Vriendschap tonen Vijand zijn,
        Is dat niet een boos fenijn?
        het Is een aard van al de gene
        Die met schijn-deugd (looft het vrij)
        Dekken al haar schelmerij.
      
      
        Zoud' ik al de Guyteryen,
        Al de boosheid die men ziet,
        Die nu hedendaags geschiet,
        Met mijn kleine macht beschrijven,
        het Waar vergeefs: want ieder hoofd,
        Aan zich zelven meest gelooft.
      
      
        Zo de Mens in alle dingen
        Zocht de gulde Middelmaat,
        het Waar wel goed: want maat hout staat,
        Menig zoud' van vreugde zingen,
        Die nu met bedroeftheydt leert,
        Hoe de Wereld loopt verkeert.
      
    
  