
    
      
        Kom al die geloven, het herte na boven
        Van d'aarde, van d'aarde; zijt blijde
        In God; die uw leven is, en heeft gegeven,
        Zijn Zoon; en Geest om u te leide.
      
      
        Laat alles nu wijken, omkeren, bezwijken;
        Wie zal ons; wat kan ons, nu hind'ren?
        Geen Scheps'len, nog lijden; van Gods liefde scheide,
        Niet tegen; maar zegen, voor kind'ren.
      
      
        Dat org'len en snaren, met kelen zig paren;
        En spelen, en strelen, en zingen;
        Hoe groot! en hoe heerlijk! hoe dierbaar! begeerlijk
        Is het goed; dat God ons zal toe bringen?
      
      
        Veragtse, belagtse; wat dwazen, ooit razen,
        Door het aardse, en zonden gedreven;
        Zij zullen het beklagen, op het einde der dagen;
        Als alles zal beven; Begeven.
      
      
        Maar gij onbezweken, uw Hoofden op steken,
        Met Vreugden op-staan; om te horen,
        Van Hemelse Boden; wij komen uw noden,
        Ten leven; gaat in uitverkoren.
      
      
        Dan zult gij gants vuurig, door liefde geduurig;
        Halelu, Halelujah! zingen;
        Met volmaakten toone; den Vader, Geest, Zone,
        Eer geven; lof Psalmen toe bringen.
      
      
        Wel wakker dan tezamen; wilt u hier niet schamen
        Gods grootheid te roemen, hem leven.
        Terwijl gij beneden, nog omswerfd; en treden
        In lijden, en strijden, naboven.
      
    
  