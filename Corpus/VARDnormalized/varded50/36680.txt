
    
      
        EEn louter oogh', een klaar ghesicht'
        Bestraelt met het zoet hemels licht,
        Dat in de stilte der Woestijnen,
        Daar des siel' was geleid,
        Gods goedheid ded' uitschijnen,
        Gaf haar klaar onderscheid.
      
      
        Het ghen' dat worden moest' gedaan,
        Oft dat te doen moest' blijven staan,
        Met onderscheedt haar d'ooghe leerde;
        Die als in klaren dag,
        Waar dat zij haar toe keerde,
        Gods liefsten wille sach.
      
      
        Die zaken sach zij in, en door
        In het Wezen, dat haar lichte voor,
        Daar zij op hadd' in hare werken,
        Waar dat zij ghinck oft stond,
        Een stadelijk bemerken,
        Met enen puren grond.
      
      
        Waar dat zij ghinck, waar dat zij kwam,
        T'viel wel, wat zij ter handen nam:
        Gods waarheid, die haar oogh' geleide,
        In alles recht van pas
        Haar klaarlijk onderscheyde,
        Hoe dat het te doen was.
      
      
        T'ghen' dat zij de', de' zij oprecht,
        S'en ded't niet als een zake slecht,
        Maar als t'ghen' dat God hadd' bevolen,
        Die in het groot ende klein
        Den wille Gods verholen
        Sach met gezichte rein.
      
      
        Met on-verduystert pur ghemoet
        In alles tussen goed en goed
        Recht onderscheedt haar oge maakte;
        Die altijd volgde dat,
        Daar zij God meer in naakte,
        En haar meer in vergat.
      
      
        S'en kiesde niet naar haren sin',
        Maar soo't den Heer' haar lichte in':
        Zij derfde dat God leerde derven,
        S'en wilde anders niet
        In leven ende sterven
        Dan doen dat God haar hiet.
      
      
        Dat onderscheedt dat hij haar gaf,
        Wees haar van hare zinnen af;
        Zij moeste staan zonder verkiesen:
        We'er leed was, we'er pleysier,
        Zij moest' haar zelf verliezen
        In alderley manier'.
      
      
        Die Afgescheiden klaar Woestijn'
        De haar van haar gescheiden zijn:
        Van den Geest Gods wierdt zij gedreven
        In die Woestijne wijt,
        Zij moest' naar Gode leven,
        En zijn haar zelven kwijt.
      
      
        Tussen den geest ende natur'
        Toonde haar God die waarheid pur:
        Om dan voor God te zijn volkomen,
        Moest zij met vast opzet,
        Zo sy't daar hadd' vernomen,
        God volgen onbelet.
      
    
  