
    
      
        KOm, vrolijk hert, belust om zoet te zingen,
        Vervoeg u doch alhier aan onze zij;
        Wij pogen nu de wolken door te dringen,
        Te juichen met des hemels Burgerij;
        Wij willen te saam met hun ten reie gaan,
        En naar een kroon voor onze zielen staan:
        Want wie op aarden dus verdiend den prijs,
        Die krijgt den lauwer uit Gods Paradijs.
      
      
        Het zingen is den mense noit verboden,
        Het zij men blijd' of treurig is van geest;
        Maar menigmaal is het ons belast van Gode,
        En in den Hemel doet men het allermeest:
        De Serafinen, voor des Heren troon,
        Die zingen eeuwig met een hemel-toon:
        O Heilig, Heilig, Heilig is de Heer,
        De gantse aard' is vol van zijne eer.
      
      
        Bedrukte ziel, met rampen overgoten,
        Kom voeg u mee bij ons ter ZEDE-ZANG;
        Al zijtg' in droefheyts kerker vast gesloten,
        En dat de tranen rollen langs uw wang,
        Gij zijt nochtans den Hemel even na,
        En God slaat uw gezang en zuchten ga;
        Gij zijt de naaste aan dit schoon gewin,
        Want gij bestormt en neemt den Hemel in.
      
      
        Kom laat ons dan den Here vrolik zingen,
        En juichen te saam den Rotssteen van ons heil:
        Zijn sterke hand doet wonderbare dingen,
        Zijn trouw' en liefde vint geen maat noch peil:
        Hij heeft voor het menselijk vervloekt geslacht
        Een lossing uit elend te weeg gebracht,
        En heeft gedacht aan het lieffelijk verbond
        Dat eenmaal ging uit zijn onfeylb're mond.
      
      
        Wel weg dan met de dart'le minne-dichten,
        Ons zangen zijn den Heer' alleen gewijt:
        En wat ons niet kan stichten moet hier zwichten;
        Wij minnen niet dan des hemels zoetigheid;
        Wij volgen hier, in needrig aards gewaat,
        Het ware Kruis-lam waar het henen gaat,
        En zingen hier zo lang zijn lof op aard,
        Tot dat hij ons zal voeren hemelwaart.
      
      
        O vriendelijke Jesus, onze verlangen,
        Stoot onze zielen doch noit van u af:
        Blijft gij alleen de stof van onze Zangen,
        En doet ons haten des werelds vuilen draf:
        Op dat wij met die zuyvre maagden te saam
        Ontvangen aan ons hoofd Gods groten Naam,
        En zingen onder des hemels snaar-geluyt
        Het nieuw gezang uw's lofs, eeuw in, eeuw uit.
      
    
  