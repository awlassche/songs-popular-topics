
    
      
        IK gaf gister avond mijn Kloris een zoen,
        o Rouw! Ik zouw,
        Zei zij, het nooit na dezen meerder doen.
        Ik gaf gister avond aan Kloris een zoen.
        Maar laas! ik mag het nooit weder doen:
        Want mijn baard zei zij had haar mondje zeer gedaan;
        En egter 'k weet Het was haar leed,
        Dat ik het niet meerder had bestaan.
        Maar neen zij raad het niet: want ik geef aan haar de zak.
        De Wijn geeft mij. De Wijn geeft mij,
        Het Wijntje geeft mij meer gemak.
      
      
        Vaarwel schone Kloris, 'k ben moede gekust:
        Mijn min, Vriendin,
        Heb ik in des Bokaal reeds uitgeblust.
        Vaar wel schone Kloris, 'k ben moede gekust:
        Want mijn vlam is in den Wijn geblust.
        Kom, wel aan drinken wij de min en hare smert,
        Die het hert bezwaard En droefheid baard,
        Door deze fles met Wijn van het hert.
        Ik kus veel liever het glas, dan mijn Kloris Rozekaak.
        De Wijn geeft mij, De Wijn geeft mij,
        Het Wijntje geeft mij meer vermaak.
      
      
        Ei ziet deze dropjes eens danssen in het glas!
        Hier bij, Dunkt mij,
        Komt geen gezoen van Klorisje te pas.
        En ziet deze dropjes eens danssen in het glas!
        Hier bij komt mijn kloris niet te pas.
        Edel nat, dat een hart door uwe deugd verkwikt
        'k Schenk u mijn min; Spijt mijn vriendin,
        Die'k heb geliefkoost en gelikt
        Ik schonk aan Kloris wel het eerste bloemje van mijn jeugd;
        Maar Wijn geeft mij, Maar wijn geeft mij,
        Maar het wijntje geeft mij meer geneugt.
      
      
        Ik zie wel hoe Kloris mij wederom vleid:
        Maar wis, het is
        Vergeefs, ik wil niet weder zijn verleid.
        Ik zie wel hoe Kloris mij wederom vleid:
        Maar ik wil niet weder zijn verleid.
        Kloris, neen; 'k heb al lang genoeg u slaaf geweest
        Een glas met wijn Is Medicijn,
        Die mijne minnepyn geneest.
        het Is beter een fles, dan uwe teere mond gekust.
        Ik min de wijn, Ik min de wijn,
        Want die alleen is al mijn lust.
      
    
  