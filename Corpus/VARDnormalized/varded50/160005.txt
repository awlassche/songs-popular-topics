
    
      
        HOe zijn mijn zwakke zinnen
        Och lacy nu ontstelt
        Voor mijn verdrietig minnen
        Het welk mijn zieltje quelt?
        Ach Herderin!
        het Is door de min
        Dat ik dus zeer moet klagen,
        Ik ben verrast,
        Ik moet een last
        Van zware liefde dragen.
      
      
        Waarom moet ik dus klagen
        Ei zegt mijn Herderin?
        En stadig hooploos malen
        In mijn getrouwe min,
        Ik zucht en steen,
        Ik klaegh en ween,
        In eensaemheyt verlaten,
        Al wat ik spreeck,
        Hoe zoet ik smeeck,
        Mijn vleien mag niet baten.
      
      
        Waar toe zijt gij genegen
        O zoete Philida:
        Weest mij niet langer tegen,
        Ik bid u om gena,
        Mijn Ieughdigh hert,
        Dat is verwert
        In het Doolhof van de minne.
        O strenge Maagd!
        Die mij behaagt,
        Zal ik u nooit verwinnen.
      
      
        Godin gedenkt de reden
        Waar uit mijn liefde spruit,
        het Is weinig tijd geleden,
        U troostelijk besluit
        Wierd onverdacht
        Mij toe-gebracht,
        U innichste secreten,
        Al wat gij peynst,
        En hoe gij veynst,
        Dat heb ik lang geweten.
      
      
        Ei Lief, waarom geswegen,
        Wat is u zoete praat,
        Als gij mij aller wegen
        Vertoond een stuurs gelaat,
        Waarom zeer heus
        Een zoete leus
        Gesteld om u te spreken?
        O zoet Meid!
        het Dient niet gezeid,
        Het zijn maar loose treken.
      
      
        Hoe veynst gij voor mijn ogen
        O gulden dageraad?
        Hoe groot is u vermogen,
        Waarom dus obstinaat?
        Aanziet mijn smert,
        Doorzoekt u hert,
        Gij sulter liefde vinden,
        Ei Herderin
        Versacht u zin,
        Vlucht niet voor u Beminde.
      
      
        Ach zieltje stort nu tranen,
        Draagt rou met herten leed,
        Daar baat geen zoet vermanen
        U Lief die is te wreed,
        U Silvia,
        U Philida,
        Die zal een ander trouwen,
        Om des werelds goed,
        Is dat gij moet
        U Liefden achter-houwen.
      
      
        Indien het niet mag wezen,
        Zo zeg ik dan adieu,
        Adieu mijn uitgelezen,
        Gij toont u al te schuw,
        Op hoge staat,
        Gij u verlaat,
        Dat doet u wederhouwen,
        Adieu Prinses,
        Adieu Voogdes,
        Het kon u licht berouwen.
      
    
  