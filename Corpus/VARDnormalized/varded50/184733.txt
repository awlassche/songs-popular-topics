
    
      
        Lestmael in het rijzen van een koele morgen,
        Zo had ik mij begeven op de jagt,
        Al op een wegetjen onbedagt,
        Vond ik een maegdetjen zitten heel verborgen,
        Onder de bomen daar het zeer groene was.
      
      
        De vogelen die zongen met genugten,
        het gedierte maakte daar een zoet geluid,
        Filander spelden op zijn fluit,
        Zoo dat het niet en waar als groot genugten,
        Ja met geen tongen was te spreken uit.
      
      
        Dan zag ik haarder sneeuw witte borsjes,
        Zo zoetjes op en dan weer neder gaan,
        En doen begon mijn jonkhert te slaan,
        Zo dat ik niet lange kon verbeiden:
        Ja kon verbeiden om bij haar te gaan.
      
      
        Ik ben zoetjes doen bij haar gekomen,
        Om eens te zien wie dat des maget was,
        Filander mijn goedgunstig was,
        Zo dat ik datelijk wel kon bemerke,
        Aan haar schoonheid dat zij mijn liefste was.
      
      
        Ik nam dat zoete kind in bei mijn armen,
        Door haar rooder mond heb ik haar gekust,
        Ik zei mijn engel weest gerust:
        Ik blijf u dienaar ik zal u ontfermen,
        Ik zal laven na mijn eigen lust.
      
      
        En hare vrienden hebben het vernomen:
        De vlasche tongen die daar kwamen bij,
        Dat brogt mijn hertjen in de lij,
        Maar nu zo is zij van mijn weggenomen,
        Om dat ik ‘er niet meer zou komen bij.
      
      
        Ik doe mijn klagte aan de groene bomen,
        Ik sugt ik klaag wie helpt mijn uit de pijn;
        Mijn liefste was mijn medicijn,
        Maar nu zo kan ik ‘er bij haar niet komen,
        Dat doet mijn ziel in grote droefheid zijn.
      
      
        Wat kan een minnaers hert ook meer besware,
        Als hem die liefste alzo werd onrukt,
        Dat brogt mijn sieltje in den druk,
        Maar ik en zal eylase niet bedare,
        Of de godin, zal tonen weder min.
      
      
        Waar of ik klage kerm, ofte smeeke,
        Eilaas de liefste die en hoort mijn niet;
        Dies zij geen droefheid aan mijn ziet,
        Konde de aarde of de bomen spreken,
        Die zoude mijn getuige konnen zijn.
      
      
        Wat hellept lacy al dat lammenteere,
        Nu ik ‘er missen moet mijn lieve bruid:
        En of ik schrei mijn ogen uit
        Van droefheid groot; ik moet ze dog ontbere,
        Mag het niet zijn zo sterf ik van pijn.
      
    
  