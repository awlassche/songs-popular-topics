
    
      
        VEld-Nimphje die het woud door-rend,
        En mij nu (schier) ontkomen bent,
        Door u voor-vlugtig lopen:
        En laat mij duchtig hopen:
      
      
        Na het geen ik droevig derven moet:
        Waar door gij (lief) mij sterven doet,
        Wel honderd-duizend doden.
        Vol hulpelose-noden.
      
      
        Kan ik dan door mijn klachten, ziet:
        Vermurwen u gedachten niet?
        Kan ik dan niet verwinnen
        U hard-verstaalde zinnen?
      
      
        Zo ziet mijn droeve Beesjes an,
        Zo hoord de on-noos'le Weesjes dan:
        Die (met gestadig loeien)
        Haar tranen steeds doen vloeien:
      
      
        Om dat gij voor haar Harder vlied.
        Die u (het zij heynd of varder) bied,
        Zijn Schaapjes en zijn Geytjes:
        Zijn huizing, en zijn weytjes.
      
      
        Waar-in zo menig boompje groeyd:
        Waar door dit enig stroompje vloeyd:
        Daar ik mij plag te laven,
        Na het vruchtelose-slaven.
      
      
        Noch vlied gij (zonder reden) staag,
        Voor hem, die u op-heden graag,
        Geheel wil over-geven,
        Syn goed, zijn bloed, zijn leven.
      
      
        Maar ach nu gij geen woorden hoord,
        Op dat ik u bekoorden voort,
        Tot echtelijke-eeren:
        Zo zal ik mij om-keren,
      
      
        Tot des doods zeer felle schichten al:
        Die mij het hart verlichten zal,
        Van deze gloed vuur-vlammig:
        En geesselingen stramming.
      
      
        Komt dan o over wrede-dood,
        En maakt dit Rif hier mede bloot,
        Van dees' bedroefde ziele:
        Dewijl ik voor u kniele.
      
    
  