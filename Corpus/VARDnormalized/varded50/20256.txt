
    
      
        Eer ik ghevoelde Venus kracht,
        En Cupid’nis pijl onzacht,
        S’minnaers perten,
        En haar smerten
        Sach ickt aan met herten blij,
        Spottende met haar zotternij.
      
      
        Maar deze blyscap is te maal
        Door Cupid’nis heete straal,
        Nu verdwenen;
        Want den genen,
        Dien ik klein te achten placht,
        Heeft mij in zijn geweld gebracht.
      
      
        Tonende mij voor d’ooghen klaar,
        Een Goddin, Goddin voorwaar
        Ik ze noeme
        Zonder roeme:
        Want s’is door haar schoonheyts werd
        Dat ze werd, als Goddin ghe-eerdt.
      
      
        Deze door hare schoonheid kracht
        Heeft mijn vrijheid overmacht,
        En mijn zinnen
        Heel doen minnen:
        Deze mij te doen verwekt,
        t’Gheen ik wel eertijds heb begeckt.
      
      
        Somwijlen doort gezicht van haar
        Mein ik dat mijn lijden zwaar
        Werd verminderd:
        Maar het hindert
        Mij, en meerdert mijn verdriet,
        Nochtans kan ik het laten niet.
      
      
        Somwijlen mein ik dezen brand
        Ghestoockt door  Cupid’nis hand
        Door eens kussen
        Wt te blussen:
        Maar gelijk een vier gheboedt,
        Werdtse te meer in mij gevoed.
      
      
        Brandende dus in Liefde rein,
        Ik op d’ydel hoop alleyn
        Mij verblijde:
        Want mijn lijden
        Is haar niet bekent, hier deur
        Kan ik genieten gheen faweur.
      
    
  