
    
      
        Mijn God, mijn God, waarom verlaat gij mij?
        Waarom sijt gij zo verre van mijn zij?
        Hoe hoort gij niet, terwijle dat ik lij,
        Mijn droeve klachten?
        Ik roep tot u bij dagen en bij nachten,
        Ik smeeck om hulp met tranen en gebeden,
        Ik kerm om troost in mijne bangigheden,
        Gij luistert niet.
      
      
        Nochtans sijt gij de toevlucht in het verdriet,
        De Heilige; wiens lof men sprak en zong
        In Israel met los-gelaete tong
        En heldre stemmen.
        Ons Ouderen, als het begon te klemmen,
        Vertrouden u; gij deed uw hulpe naedren,
        Gij gaaft gehoor aen’t roepen onzer vaedren
        In haren nood.
      
      
        Uw trouwe hand op haar gebeden bod
        Haar troost en hulp; zij stonden vast op u
        En vonden weer in menig zware bui
        Bij u genade.
        Maar wat ben ik; een worm ten spott’ en smaede,
        Van ieder een getreden met de voeten,
        Veracht, verguycht, van haar die mij ontmoeten,
        Elk wijst mij na.
      
      
        Waar ik mij wend, waar ik mijn ogen sla,
        Elk grijnst mij toe en trekt zijn ogen dwers,
        Elk schort zijn neus met spottelijk geschers,
        Als of men zeide:
        Dit is de man, die recht van God verbeyde;
        Dat hij hem help dien hy’t heeft opgedraegen,
        Dat hij hem red, zo hij zo goed behagen
        In David heeft.
      
      
        Maar gij, o Heer, van dat ik heb geleefd,
        Van d’uyr dat mij mijn moeder heeft gebaard
        Hebt gij mij staegh met teere liefd bewaard
        En zorg gedragen.
        Van Kinds been af en het eerste mijner dagen
        Sijt gij mijn God, mijn heiland, mijn behoeder;
        Van dat ik soogh de borsten mijner moeder,
        Mijn Voedster-heer.
      
      
        Maak u dan nu van mij niet al te veer,
        Want angst benart mijn ziel van alle kant,
        Dewijl voor mij geen hulpe voor de hand
        Is bij den mensen.
        Een wreed gediert met hongerige pensen,
        Een graegen hoop van uytgevaste gieren
        En het geweld van Basans sterke stieren
        Omringen mij.
      
      
        Gelijk een Leeuw gaat uit tot moordery
        En brult en schudt zijn manen om de kop
        Zo sparren zij haar grimmig backhuys op
        Om mij te scheuren.
        Ik drive weg als water door mijn treuren,
        Mijn benen zijn bij na van een gereeten,
        En even als het was in het vier gesmeeten
        Zo smelt mijn hert.
      
      
        Mijn kracht vergat, mijn vel werd dor en zwert,
        Mijn spier verdwijnt, mijn tong kleeft aan mijn mond,
        Tot stof des doods, die mij bij na verslond,
        Maakt gij mijn leven.
        Van honden wreed, door dulligheyd gedreven,
        Van boeve-jaght werd ik alszins omhagelt,
        Mijn handen en mijn voeten zijn doornagelt
        Van het Godloos Rot.
      
      
        Mijn mager lijf is niet als been en bot,
        Daer’s niet als het vel dat mijn geraamte dekt
        Zij sien’t met vreugd; ik werd daarom begeckt
        Met schempigh smaden;
        Zij deilen vast mijn kledren en cieraden,
        Zij dobbelen en zeggen met malkander
        Dats uwe, dats mijn, en dat is voor een ander,
        Zo leit het Lot.
      
      
        Maar, Heer, hoe lijdt gij langer deze spot?
        O Gij, die zijt mijn kracht, mijn trouwe God,
        Maakt u niet verr’ en wilt u haastig tot
        Mijn hulpe spoeden;
        Bewaar mij voor de zwaarden der verwoeden,
        Rukt mijne ziel uit haar bebloede handen,
        Verlost mij uit der dulle honden tanden
        En maak mij vrij.
      
      
        Ik roep tot u: O Here, sta mij bij,
        Bescherm mij voor de moorders wreed en dul,
        Die als een Leeuw met schrikkelijk gebrul
        Na mij verlangen.
        Dan zal ik, Heer, met snaren en gezangen
        Uw heylgen naam in u gemeente loven
        En onder haar u roem doen klinken boven
        De wolken uit.
      
      
        Gij, die God vreest, looft hem met zoet geluid,
        Bewijst hem eer, gij Iacobs nageslacht,
        Gij Israel, want hij heeft niet veracht
        Die hier verschoven,
        Verdrukt, vervolgt, in ellend lag bedoven,
        Noch zich gewend van die, die tot hem liepen,
        Maar heeft verhoord die om zijn hulpe riepen
        In haren nood.
      
      
        Ik zal zijn roem door landen wijd en groot
        Verkondigen, en ’tgeen ik heb belooft
        Betalen, als een schuldig Opper-hooft
        Van die hem vrezen.
        De vrome zal verzaad en vrolijk wezen,
        En die God zoekt zal nimmer stof gebreken
        Om zijnen lof volmondig uit te spreken
        In eeuwigheid.
      
      
        Zo wijd als zich het Aardrijk henen breidt,
        Zo ver de Zon doro zijne perken rent
        Zal dit zijn bij het Heydendom bekent
        Dat zich bekeren
        En voor den Heer ootmoedig zal verneren
        Want hij, die zit ver boven alle wolken,
        Is Heer en heerscht, als Koning aller volken,
        De Wereld door.
      
      
        De weelige, die volgt het ruyme spoor,
        Die vet gemest berst van zijn overvloed,
        Zal knielen neer, en vallen hem te voet;
        Ook zullen buigen
        Die uit een korst haar schrale voedsel zuigen,
        Ook die in het stof ter aarden is gezeten;
        Die niet en heeft van waar hij zal gaan eten
        Zal zijn verzaad.
      
      
        Zij zullen al, en zonder tal of maet
        Na hem toegaan, en zijn gerechtigheid
        Aan haar geslacht, op’t heerlijxst uitgeleid,
        Met lust verhalen;
        Men zal alom in allerhande talen
        Vertellen, wat de Heer zeer hoog geprezen
        Den vromen doet, en dat hij die hem vrezen
        Niet en verlaat.
      
    
  