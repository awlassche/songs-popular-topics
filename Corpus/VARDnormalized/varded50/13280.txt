
    
      
        O Sulamite keert weerom,
        En wilt voor het kwaad voortaan gaan vluchten,
        Hoort hier om u zuchten
        Uwen Bruidegom,
        Die u bekent is wit, en rood
        En uwe ziel bemindt ook tot de dood,
        Hij bij Herodes wit,
        Root bij Pilatus zit.
      
      
        Ziet hier Herodem zijnen God
        Met enen witten rok bedekken,
        En alzo begekken
        Hem als enen zot.
        Pilatus purpert ook zijn vlees;
        het Onnozel Lam verscheurd hij zonder vrees.
        Die van Jerusalem
        Met doornen kronen hem.
      
      
        Ziet hem alom bekleed met bloed
        Hier van den hoofde tot de voeten.
        Hij wil zo verzoeten
        U versteend gemoed.
        Licht op het rootgepurpert kleed,
        En ziet wat uwen God voor u al leed.
        Zijn heilig Bloed aanbidt;
        Omhelst hem root en wit.
      
      
        Die twee koleuren in het begin
        Hij van zijn leven heeft verkoren.
        Ons is hij geboren
        Wit naar onzen zin
        Met het maeghdelijcke vlees bedekt
        Zo tot de suyverheyt ons ook verwekt.
        Terstond ook root hij is
        In zijn Besnijdenis.
      
      
        Wit als de snee veropenbaert
        Op Thabor hem, en weer gaat bloeden
        Heel verscheurd met roeden,
        Die ons al vergaard.
        Het zuiver onbevleckte Lam
        Van ons het purper van de zonde nam,
        Wit in Bermhertigheyt,
        Root in Rechtveerdigheid.
      
      
        Aanziet het kleed gepurperd meer
        Van het heilig Bloed, als van de verwen.
        Laat hier door verwerven
        Hem u liefde weer.
        Neemt op dit aldersoetste jok;
        Toont aan den Vader den bebloeden rok.
        Door het lijden van de Soon
        Verkrijgen wij de Kroon.
      
    
  