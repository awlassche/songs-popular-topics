
    
      
        Vermakelijk paadje, o aangename Laan!
        Waar op zoo veel bekranste linden staan,
        Wiens lommer is een brand van min,
        Wiens takken dienen onze Godin
        Tot pijlen, die haar Zoon Kupied
        In ons verwerde herten ziet.
      
      
        Kupido zelver heeft zijnen toorts gedoopt
        In het water, dat aan beide zijden loopt.
        En het nat, dat op de grasjes leid,
        Syn traantjes die een minnaar schreit,
        En het minne-zweet, dat haar uitbreekt,
        Als Chloë mat Dametas spreekt.
      
      
        Hier op een bankje, daar zit een paar in het gras,
        Dat's zoet, maar wat zit hier en daar voor het glas,
        Zijn het Mensen? neen. Zijn het Nymphen? neen.
        Wat dan? Godinnen zoo ik meen:
        Godinnen, of zoo ietwes leeft.
        Dat groter naam en ere heeft.
      
      
        Ziet Daphne ginder daar in een bloemen hof,
        Zij plukt een Lely en een Roosjen of;
        Ei ziet het rood, ei ziet het wit,
        Schier als het op haar wangen zit:
        Haar wangen wiens vermengde blos
        Verpuft de Lely en de Roos.
      
      
        De droeve Tyter, maar nu van herten blij,
        Staat bij zijn waarde Nymph en zweert haar bij
        De Goden, dat haar aassem zoet
        Is, ja meer als het Viooltje doet,
        En houd dat d'aassem is een schyn,
        Dat zij niet kwaat van hert moet zijn.
      
      
        En Amarillis, die tart het zoet gefluit
        Des Vogels door haar aangenaam geluit,
        Die klaagt van min, en Amaril
        Maakt ook bekent haar lust en wil;
        Zij zingt een liedtje van een aâr,
        Maar wie weet of zij het zelfs niet waar.
      
      
        En ziet Hylander, die met zijn ogen start,
        Hoe toont hij dat zijn zinnen zijn verward,
        En Phillis hangt een ander aan,
        Laat Mopsus daar allene staan;
        Ei Mopsus zieje niet het scheel?
        Gij zijt niet over, maar te veel.
      
      
        Ziet Koridon ginder met Laura in het groen,
        Ach Goôn, wie weet hoe wel het mag doen;
        En Doris met haar lief gepaard,
        Zit daar te spelen met de kaart,
        En Kloris knoopt de grasjes met
        Dien Herder, die zij het liefste het.
      
      
        De dartele Saphho werpt Phaön met een Peer,
        En schuilt daar agter gintsche ruigte neer;
        Zij schuilt, maar wil gevonden zijn,
        En Dorilé is het veinzen pijn,
        Zij wijst na de eend, die van den waard
        Vlied en met hem wil zijn gepaard.
      
      
        Ach bomen! ach bloemen! ach grasjes! wild gij niet
        Zeggen, het geen daaglyks bij uw is geschiet:
        het Gelonk, het gezoen, het gevrij, het gevlei
        Des Minnaars en zijn droef geschrei.
        Men hoord meer min, meer trouwigheidt
        Als ooit van iemand is gezeidt.
      
    
  