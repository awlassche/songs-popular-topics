
    
      
        EEn Stad zeer sterk gebont,
        Verrijckt met stoute zinnen:
        Daar het Volk goe eendracht houd:
        de Een d'and'ren wel vertrout:
        Al des Vijands lagen schout:
        Vast op den Here bout;
        Die Stad is kwaad te winnen.
      
      
        Een ziel in het aardse dal,
        Berustend' op Gods armen:
        Die steeds schout des Werelds mal,
        En des Duivels wreed geschal:
        Belieft des deuchds getal:
        Gods hulp heeft tot een wal;
        Rust onder het best bescharmen.
      
      
        Het hart tot God gekeerd;
        Met d'Hemels hulp omlommert:
        Geen Helle hem verveert:
        Geen sond' hem overheert:
        Geen boze list hem deert:
        Geen schade hem verneert;
        Want hij leeft onbekommerd.
      
      
        Of het lichaam wierd' verscheurd,
        Deur enig aards verslinder;
        Gods hulp, de ziele keurt:
        Dien Mens geen schaed' gebeurt,
        Hoe het ongeluk hem steurt;
        Dat hart in het minst niet treurt:
        Die ziel lijd nimmer hinder.
      
      
        Een Prinselijk gemoed,
        Die Gods Geest laat bestieren:
        Die God zijn hulpe doet:
        Is altijd wel behoed;
        Hem hindert gheen onspoed:
        In Jeuchde groeyt hij zoet;
        Als Groene Lauwerieren.
      
    
  