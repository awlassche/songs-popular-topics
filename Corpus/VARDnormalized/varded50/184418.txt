
    
      
        DE Ziel van Christus heil'ge mij,
        Zijn Geest vernieuw mijn hert daar bij,
        Zijn Lichaam, diep voor mij gewondt,
        Maak' Lichaam, Ziel en Geest gezond.
      
      
        Het water het welk 'er, op den stoot
        Des speers, uit zijne zijde vloot,
        Dat zij mijn bad, en all' zijn bloed
        Verkwikk' mijn hert, mijn zin en moed.
      
      
        Het zweten van zijn aangezicht,
        Laat' mij niet komen in het Gericht.
        Zijn gansche lijden, kruis en pijn,
        Zij mijnes levens Medicijn.
      
      
        O Heiland Jesus! hoor naar mij,
        Neem en verberg mij gans in dij,
        In hand en voet en zydes wond',
        Voor Duivel, Dood, en Vloek en Zond'.
      
      
        Ja ruk mij eens uit allen nood,
        En plaats mij nevens U, mijn God,
        Op dat ik met het hemels Heer,
        In eeuwigheit uw Lof vermeer'.
      
    
  