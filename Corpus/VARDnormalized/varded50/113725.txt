
    
      
        Zoet kind g' hebt nu zo langen tijd
        Tot mijn geluk in mij gebleven,
        G' hebt mij zo menig maal verblijd,
        Die zijt mijn vreugd, mijn enig leven,
        Maar ziet mijn hert verlangt te zeer
        Te zien u, schoonsten Heer,
        'Tkan kwalijk beiden meer.
      
      
        'Tghevoelen woord u wel ghewaer,
        Maar mijn gezicht wordt gij onthouwen,
        Ah wanneer comd' in het openbaar,
        Dat ik zal konnen u aanschouwen,
        Dat zal verzaden te alle stond
        Den aldersoesten mond
        Mijn hert van u ghewont.
      
      
        Het is waar gij maakt mij somtijds blij,
        Als gh' u begint in mij te rueren,
        Maar ziet dit gaat te haast verby,
        Al wens ik dat het lang blijf duren:
        U leven is mij al te zoet,
        Mij dat meer leven doet,
        Mijn enig eeuwig goed.
      
      
        Ik spreeck ook menigmaal u aan,
        Die m' uit gedacht noot zijt genomen,
        Maar, hoe wel dat ik wordt verstaan,
        Gheen antwoordt kan ik oot bekomen:
        Want altijd hout gij u zo in,
        Noot ik iet op u win,
        Maar het is zo uwen zin.
      
      
        Van mij woord gij in mij ghevoet,
        U Moeder zelf waar gij moet voeden,
        Het gras op het land die wassen doet,
        Van terw' de velden overvloeden:
        Die over al het leven geeft,
        Waar van zijn wezen heeft
        Het bloed daar gij bij leeft.
      
      
        Den boom des levens ben ik nu,
        Met u mijn vrucht soetjens geladen,
        Maar wanneer zal ik eens van u,
        Na mijnen wens, het hert verzaden?
        Komt, komt tevoorschijn liefste kind,
        Zo zeer van mij bemint,
        U van mijn borsten dient.
      
    
  