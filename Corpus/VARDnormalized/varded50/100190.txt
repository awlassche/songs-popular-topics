
    
      
        Ach Heer! nu is het Tyt van zugten:
        Daar gij mij na Verdiensten loond.
        Thans kan ik niet uw Hand ontvlugten
        Die mij zo dikwils heeft verschoond.
      
      
        Wanneer ik in veel Vette Jaaren,
        Veel zuivel kreeg en Vette winst,
        Liet ik voor des Waerelds het Hemels vaaren,
        En dacht om U het aller minst.
      
      
        Maar, Ach! mijne Ogen gaan nu open;
        Uw Gramschap doet mij nu wel zien!
        Hoe derf ik thans Genade hopen;
        Waar zal ik uwen Toorn ontvlien?
      
      
        Mijn Eigen Vee was mijn verblijding
        En wellust. Hoe was ik zo dwaas!
        Niet t'onrecht proeve ik uw kastijding:
        En mis nu Melk, Room, Boter, Kaas.
      
      
        Uw Bijstand kom ik heden zoeken,
        De Dood Heerscht in mijn Veld en Stal;
        Men hoord van Sterfte in alle Hoeken,
        Wanneer of die ophouden zal?
      
      
        Om het geen ik stoutlyk heb misdreven,
        Leid al mijn Rundvee, zonder schuld.
        Ei! wil mijn Zonden tog vergeven,
        En laat mijn Wensen zijn vervuld.
      
      
        Dat ik verzekerd ben, o Here!
        Als dat uw Vaderlijke hand
        Eerlang de straf van het Vee afkere;
        En Zegen het Lieve Vaderland!
      
      
        Laat het Licht uw's Aanschijns op ons vallen;
        Het Rundvee voorts genadig spaar:
        Dan zullen wij het Veld en Stallen
        Weer vol zien in het Nieuwe Jaar.
      
    
  