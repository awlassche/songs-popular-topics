
    
      
        Veel volks leeft in een kwaad geloof zo heen,
        Maar ik geloof in God, den vaader,
        Die, door syn kracht, en magt, alleen
        Den hemel, zee, en aard te gaader,
        Met alles warter leefde, leeft,
        En leven zal, geschaapen heeft,
        En in syn soon, alom beroemt,
        Die Jesus Kristus is genoemd,
        Dien ik, als die ook alle magt bezit,
        Voor onzen Heer, en God, aanbid.
      
      
        Die, in Mary, een maagd, met deugd versierd,
        Van God, den heilgen Geest, ontvangen,
        Uit heuren schoot geboren wierdt,
        Van onbesmetlik vlees behangen.
        Die, zonder schuld, en vals beticht,
        Ten onrecht, van Pilaat gericht,
        Na zeer veel leeds, door het boos gespuis
        Gestorven is, en, van het kruis,
        In het graf gelegd, ter helle neergedaald,
        Voor onze zonden heeft betaalt.
      
      
        Die, naa de dood te niete was gedaan,
        Als temmer van de helsche schaaren,
        Den derden dag, weer opgestaan,
        Ten hemel seegeryk gevaaren,
        Aan zijne Vaaders rechterhand,
        Syn zetel heerlik houdt geplant.
        Van waar hij, met bazuingeschal,
        Op wolken wederkomen zal,
        Op dat hij van het dode volk zo wel,
        Als van wat leeft, het oordeel vel.
      
      
        'k Geloof in God, den heilgen Geest, met een.
        'k Geloof ook dat er, van voor dezen,
        Een Kristen kerk, die algemeen,
        En heilig is, steeds blijft in wezen,
        Dat ieder mens, die heilig leeft,
        Met heiligen gemeenschap heeft,
        Dat voor zulk volk vergiffenis
        Van alle hunne zonden is,
        Dat ook mijn vlees van het graf eens op zal staan,
        En in het eeuwig leven gaan.
      
    
  