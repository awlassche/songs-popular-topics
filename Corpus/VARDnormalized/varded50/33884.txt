
    
      
        HEer Jezus riep tot hem de Schaer,
        Met zijn Discipulen te samen,
        En zeide tot die allegaar,
        Die welke vlijtig tot hem kwamen.
      
      
        Zo iemand mijn wil volgen naar,
        Die moet zijn eigen zelfs versmaden,
        En alle dag zijn Kruysse zwaar
        Opnemen, en gaan mijne paden.
      
      
        Want hij zijn ziel hier na verliest,
        Die welke dien hier zoekt te sparen:
        Maar wie dien om mijns wille kiest
        Te kwijten, die zal hem bewaren.
      
      
        Of iemand won' de Wereld wijt,
        Wat of hem dat sou mogen baten,
        Wanneer hij zijne ziel raakt kwijt,
        Wat pand zal hij daar togh voor laten?
      
      
        Die schaamt hem bij de Zondaren,
        Van mijn, of van mijn woorden tezamen,
        Diens zal ik bij de Engelen,
        En bij mijns Hemels Vader schamen.
      
      
        Des mensen Soon nog komen zal
        Hem in zijns Vaders gloori tonen,
        Met zijne Heilig Engels al,
        Een ieder na zijn werken lonen.
      
      
        Voorwaar, daar staan 'er hier nog bij,
        Dewelke niet en zullen sterven,
        Voor dat zij des mensen Zone blij
        Nog zien zijn Godtlijk Rijk be-erven.
      
      
        O Heer, terwijl wij al-gelijk
        Met u ons Kruysse moeten dragen,
        En u zo volgen na u Rijk,
        Geeft ons daar toe ook wel-behagen.
      
    
  