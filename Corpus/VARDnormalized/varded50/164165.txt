
    
      
        Wat voor grote blijdschap onder al de lien
        Jsser korts te Brussel op het hof gezien,
        Al om Koning Carel, onzen Spaense Held,
        Die men schone,, d'Hartoghs Krone
        Heeft op gesteld.
      
      
        Anno zestien honderd ses-en-sestigh Jaar,
        Vier-en-twintig dagen in Februaer,
        Saghmen al de grote Heren van Brabant
        Hem vereren,, Met schoon kleeren,
        Triumphant.
      
      
        Smorgens zeer kost'lijck al omtrent de noen,
        Zag men deze Heren hun paraden doen,
        Al op schone Paarden die men heeft aenschout
        Zij daar reden,, Met haar leden,
        Stijf in het Goud.
      
      
        Deze schone trein kwam zwierig van het Hof
        Als een schone berg, al tot Konings lof,
        Langs de Houtmart reden zij duizend sterk,
        En zij kwamen,, Al te samen
        Na de kerk.
      
      
        het Was ter Sinte Goele dat zij allegaar,
        Kwamen Mis te horen in het openbaar;
        Daar zag men den Tempel kostelijk versierd,
        En Muzieke,, Van gelijke,
        Vreugdig tiert.
      
      
        Als nu de Aerts-bisschop had de Mis gedaan,
        Zo zijn al de Heren weer na huis gegaan;
        Voor uit zag men rijden roo Capoten daar,
        Ketel-trommel,, Met gedommel
        Volgen naar.
      
      
        Zilvere Trompetten kloncken over-luit
        En veel Edel luiden trokken daar voor uit:
        d'Heeren van Antwerpen, Brussel, Loven mee
        Zag men volgen,, Onverbolgen,
        Deze tree.
      
      
        De Brabantse Standert droeg een Edelman,
        d'Edel Heren Staten, die men noemen kan,
        Als Baronnen, Graven, Prinsen, paar en paar
        Met Prelaten,, hoog van staten,
        Reden naar.
      
      
        Den Antwerpsen Bisschop zat lustig te part
        Achter des Prelaten, als zeer hoog van waart,
        Herauten met haren Wapenrok belaen,
        Zag men rijden,, Te dier tijden,
        Achter aan.
      
      
        d'Hoog geboren Graaf de Marquis de Castel
        Op een deftig Part verheven zat zeer wel,
        Tussen d'Helbardieren, blinkent als de Zon,
        Die met Kralen,, Men ziet bralen
        Jn ons bron.
      
      
        Langs de grote Mart, en weder na het Hof
        Zag men des paraden keren vol van lof,
        Na een schoon Theater op de Bally-pleyn
        Js gereden,, En getreden
        Dezen trein.
      
      
        Als men deze Heren zag ten toon daar staan
        Hebben zij te samen daar den Eed gedaan,
        Viva, viva, viva, riepens' den Hertog,
        En men strooyde,, Ende gooyde
        Zilver, Goud.
      
      
        De Trompette klonken, en men scheyde doen,
        Na des Hertogs Tafel, alzo het was na de noen,
        Daar veel kostelijke Spijs was toe-bereyt,
        Heeft mee d'Heeren,, Daar met eren,
        Toen geleid.
      
      
        Alle de Pasteyen en het Wilt-gebraet,
        Was niet om te noemen dat op Tafel staat:
        Suiker en banket en delicaten Wijn,
        Most geschonken,, En gedronken,
        Lustig zijn.
      
      
        Al op de gesontheydt van den nieuwen Vorst
        Wierden uit gevaegt veel roemers voor de dorst
        Hij is jonk en teere,, dus dronckme tot zijn eer,
        Op dat sparen,, wou zijn jaren,
        God de Heer.
      
      
        Savonts na den eten heeft men trots geviert,
        De warande met een Vier-werk was versierd
        Welk dat lustig gaf klink klak al om en om
        Geen de Hemel,, Door het gewemel
        Schier beklom.
      
      
        ' s Andrendaegs was op het stathuys de state feest
        Daar de Heren waren vrolik weer om het meest,
        Js niet te vertellen wat voor kost'lijckheydt,
        Dat daar mede,, Wierdt ter stede,
        Toe-bereydt.
      
      
        Twee vierwerken stonden midden op de mart
        En de grote storm-klok luide daar zo hart,
        Drie schoon Piktonstaken en het stathuys vol ligt
        Toonde heden,, Wel de reden
        Van haar Plicht.
      
      
        Honderd duizend mensen sagmen op de been,
        En ook vijf Gilden trokken op met een,
        Al de Ambachts kamers vierden van gelijk,
        Om de vreugd,, dat Karels jeugd,
        Nu zat in het Rijk.
      
      
        Prinse laat ons met de roemer in de hand,
        Roepen viva Carel, Hertog van Brabant,
        Bidden God de Here voor ons Koning mee,
        Dat God geven,, Hem lang leve,
        Pays en Vree.
      
    
  