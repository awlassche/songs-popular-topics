
    
      
        WAt bint mij langer aan dees' aard,
        Nu gij mij acht des spijze waard?
        Ay laat uw knecht nu gaan in vrede!
        Hij heeft uw zaligheid gezien,
        Dies zoekt hij de aard' en het aardsch' te ontvlien,
        En recht te gaan naar de heilige stede.
      
      
        O zoete Jesu, Vrede-vorst,
        Gij hebt gelescht mijn ziele-dorst,
        Dewijl gij neder zijt gekomen,
        En hebt met mij uw Avondmaal
        Gehouden, in uw's Vaders zaal,
        Voor het oog uw's vijands, met veel vromen.
      
      
        'k Heb de Aflaat-brief nu, tot een pand,
        Getekend met uw bloed en hand,
        Dat al mijn schuld is doorgeschreven.
        En op dat ik in tegenheid,
        Niet twijfle aan mijn zaligheid,
        Hebt gij des Godspen'ng mij gegeven.
      
      
        Dies is mijn ziele nu gerust,
        En schepp' in uwe liefd' een lust:
        Ach laat mij maar volstandig blijven!
        Op dat ik het eeuwig Manna erf,
        En gij, Heer Jesu, als ik sterf,
        Op mij uw nieuwen Naam moogt schrijven.
      
    
  