
    
      
        Hoe waart gij, Petre, onberaden,
        Als gij den Heer voor u beladen,
        Helas! Zo ras
        Ontkende dat het u Meester was? Helas!
      
      
        Die u maeckt' Opper-Prins der Kerken:
        En u gebruikt in al zijn werken,
        Helas! zo ras
        versaeckte gij dat het uwe Meester was! Helas!
      
      
        Alleen een Vrouw, met twee Soldaeten,
        Doet u met eed u God verlaten.
        Helas! zo ras
        Vervloekte gij dat het u Meester was! Helas!
      
      
        Maar Petrus lochend' hem die ure,
        Door vrees', en krankheid der nature.
        Ach! Zondaar, Ach!
        Gij loochent Jesum allen dag. Ach! Ach!
      
      
        En Petrus, naar gekray der haene,
        Goot van berouw zo menig traene.
        O Zondaar, schreyt!
        Bidt God, om zijn bermhertigheyt, O schreyt!
      
    
  