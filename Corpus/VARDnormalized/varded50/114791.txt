
    
      
        VAn d'oprechte rust,
        het Alderzoetst der dingen
        Is mijn geest belust
        Om met vreugd te zingen.
        Wat hier tegen gaat
        Hebbe ik niet verkoren;
        Want of haat of quaat
        Wraakt mijn tong' en oren.
      
      
        'K zing' wat ruste zij.
        Waarz' in is gelegen.
        En daar het middel bij
        Hoeze werd verkregen.
        Rust in enen schat,
        Die de aardsgezinden
        Op haar doornig pad
        Nimmer zullen vinden.
      
      
        S' is verzelt met vreugd,
        Niet geteld uit zonde;
        Maar die door de deugd
        Rust op wisse gronden.
        Zij is het die het gemoet
        Van begeerlijkheden
        Niet regeren doet,
        Anders als na reden.
      
      
        Hoe de zaken zijn;
        Zelfs in ramps genaken
        Blijft zij buiten pijn',
        Om geen anxt te maken.
        Maar zoo, door het verstand,
        Onheil werd vernomen,
        Van de beste kant
        Zoekt zij het voor te komen.
      
      
        Want zij vlijd en voegt
        Haar na het woord des Heren;
        Des zij haar genoegt
        Hoe de dingen keren.
        Zij is zelfs haar loon,
        Schoon haar God misdeelde;
        Want zij is een troon
        Van vermaak en weelde.
      
      
        Waar het verstand op ziet,
        Hoe volmaakt in d'oogen;
        Is de Rust 'er niet
        het Zal niet duuren mogen.
        Wie, die dezen weg,
        Voor hem klaar ziet open,
        Zoekt met overleg
        Dien niet in te lopen?
      
      
        Die der deugd betragt,
        Zonder zich te schromen
        Wie het veracht of acht,
        Kan ter ruste komen.
        Maar die na zijn lust
        Leeft in veel gebreken,
        Kan van deze Rust
        Na haar aard niet spreken.
      
      
        Streef dan elk die wilt
        Na het opregte leven:
        Want daar is de stilt'
        Maar alleen gegeven.
        Weet dat u geen quaat
        Noch haar aard mag lusten
        Zoo gij ernstig staat
        Na d'opregte ruste.
      
      
        Maar dat gij, verzet
        Uit het oude leven,
        V aan Christus Wet
        Heel moet overgeven.
        Is het quaat dan dood
        En de deugd geboren,
        Geen geweld hoe groot
        Kan uw ruste storen.
      
      
        Onheils oorzaak sterft
        Daar de zonden sterven.
        Die de deugde derft
        Moet de ruste derven.
        Zoekt de wereld door,
        Buiten het godlijk leven;
        Wat zich ook doet voor,
        het Zal geen ruste geven.
      
      
        Want noch staat noch eer,
        Schat, of het geen zoo waard is,
        Geeft aan niemand meer
        Als het zelfs van aard is:
        Niets van het aards bestaat;
        Zoo doet ook haar lust niet;
        het Geen zoo ras vergaat
        Geeft het hert zijn rust niet.
      
      
        Dus verkeert en blind
        Zukkelt menig mense,
        Die noit regt en vint
        Zijn begeert' en wensen.
        Zoekt gij rust en vreugd
        Vast, oprechte en veilig:
        Kiest den weg der deugd
        En betreet die Heilig.
      
    
  