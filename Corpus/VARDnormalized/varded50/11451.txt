
    
      
        ROem-waerde Vrouwe, o lieve lust!
        Wanneer zo zullen wij door minnen paren?
        Gij weet mijn trouwe, gij zijt mijn rust,
        Wickt mijn ziel, en wilt die even-naren:
        Of zijn het u Ouders die dit beletten?
        Zo zijn het veel te straffe Wetten.
        Laura, mijn hert dat barst van druk en pijn,
        Niemand het verlichten kan, gij zijt de Medicijn.
      
      
        Al zijn mijn Iaren, meerder als uw,
        Laat haar zulks in het minste niet verdrieten,
        Laat ze bedaren, weest gij niet schuw,
        Ik hoop door jonst we'er-min wis te genieten,
        Al mijn rijkdoms groot vermogen
        Keunt gij des daags zien voor uwe ogen:
        Dat is het gevlockte vee, of schaepjens die in het groen
        Herkauwen het genut, dat haar door smaak komt voe'n.
      
      
        Veel gelds noch haven, en is bij mijn,
        Anders niet als ik u heb gaan zeggen,
        Wat zijn wij slaven, nu ik bevijn,
        Wonders kan in min verborgen leggen,
        Wij zijn ver-eent nu met malkander,
        Ik min haar trouw, zij liefd geen ander:
        O herten-leet! o druk! dat d'Ouders onze min
        Weerhouden met gedwang eens Harders Harderin.
      
      
        V Moeder even, heeft vaak gezeid:
        Als mijn Dochters jaren zijn volkomen,
        Niemand soud' leven, die deze Meid
        Sou hebben, dan (eilaas!) het word mij benomen:
        Zij die mij mint, niet tegen reden,
        Wilt tegens raad haar niet besteden:
        Dit baard veel druk en angst: zij vlucht de vrijerij,
        Daar ander Harders vaak haar voegen aan haar zij.
      
      
        Als d'Herderinnen, eens zijn vergaard,
        Onder schaduw' oud van groene lommer:
        Ik voed' mijn zinnen: des Nymph vermaard
        Heeft geen ander wit, doch met bekommer.
        Ik neury op een Harders-rietjen:
        Zij queelt en zingt haar Minne-Liedtjen,
        De rei die tred ten dans, en springht als onbedacht,
        En niemand, niemand niet die onze pijn versacht.
      
      
        Ik zal betonen, oprechte liefd',
        Blijven trouw tot d'ende van mijn dagen,
        Ik zal het belonen, het werd haar gebriefd',
        Dat zij haar vermijt van veel te klagen,
        Geven gevoel dat al mijn zinnen
        Haar eeuwelijk vast zullen minnen,
        Doch sterf ik, dat zij dan laat snijden op mijn graf:
        Hier leit een Harderkint, die sturf door dwang en straf.
      
    
  