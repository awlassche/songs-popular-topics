
    
      
        AL wat God doet is wonder in ons oog,
        Wie is er die zijn werken kan bevaten?
        Des mensen brei zal het eeuwig moeten laten,
        Want wij zijn stof, en God woont Hemels hoog.
      
      
        Tot een bewijs zal dienen dit alleen,
        Het geen bij ons op heden is bevonden,
        Te weten, dat des twee in d'Echt verbonden,
        Eerst waren vreemd, maar zijn door God nu een.
      
      
        Een wonder mag met recht dit zijn genaamd,
        Zo ongezien, en nochtans wel gelegen.
        O Bruidegom, acht dit een grote zegen,
        Die God u geeft, en dankt hem zo het betaamt.
      
      
        Deugd-rijke Bruyt, vergeet des weldaad niet,
        Maar looft den Heer uit al u binnen-krachten:
        Wel Nieu-getroud, wilt hoog de een de ander achten;
        Leeft t'saem in vreed voor God, die het alles ziet.
      
      
        Waar nu de kunst mijn gunst alszins gelijk,
        Hoe woud mijn pen zijn zwakke wieken roeren?
        Wat zege-krans, zoudt zij niet wel toe-voeren?
        Om u zo 'k kon, te maken deugdig rijk.
      
      
        Wel zoete Paar, des Hemels Opper-heer
        Bekroon u met veel vreed en zijn genade,
        Zijn rijke gunst besproey u vroeg en spade
        In dezen Staat, beyd nu en nimmermeer.
      
      
        En zo u God geeft Kinders te zijner tijd,
        Goed onder-wijs laat niet aan haar ontbreken;
        Van Godes Woord leert haar eerbiedig spreken;
        Ziet dan gij haar in deugd een voor-beelt zijt.
      
      
        Tot een besluit, in vreed te leven lang,
        Een rijpe tijd, een Oogst beqaem te scheren,
        Wens ik u toe, van God den Heer der Heren,
        En dan hier na des Hemels vreugden-gang.
      
    
  