
    
      
        O Christen Mensen bedenk dat ende,
        Bedenk die ure, die niemand kwijt.
        De Zoon des mensen komt zeer behende:
        Dus wees voorzichtig, wie dat gij zijt.
      
      
        Gelijk een bloeme schoon van aanschouwen,
        Staat huiden lief'lijk in te groene gras,
        De welke morgen word af-gehouwen
        Zoo komt die stonde des Mensen ras.
      
      
        Die Mense huiden stout en verheven,
        Gezond van herten, en wel-gesteld,
        Krank is hij morgen, oft uit den leven,
        Des Mensen daagen zijn all' geteld.
      
      
        De avond-stonde heeft genen morgen,
        Die dag des Here is onbekend,
        De laatste stonde is ons verborgen,
        Dus wees den Here al-tijd ontrent.
      
      
        De dag des Here zal haastig komen,
        Iaa onverhoeds als een dief ter nacht,
        Die dan zijn stonde heeft waargenomen,
        Och! hoe voorzichtig heeft hij gewacht.
      
      
        Gelijk een val-strik, al-zoo wij lezen,
        En als de bliksem, die haast verdwijnd,
        Zal die toe-komste des Here wezen,
        Als het voor de Mensen noch niet en schijnt.
      
      
        Hier-om wild bidden, hier-om wild waaken,
        En opgeschort met uw lenden stan,
        Wanneer die Bruid'gom begint te naaken,
        Dat gij Hem meugt te gemoete gaan.
      
      
        Want Hij wil haastig die deure sluiten,
        Dat gij daar tegen dan zijt bereid.
        Want die daar slaapen die blijven buiten,
        Des Bruid'goms vriendschap word haar ontzeid.
      
      
        Die Zoon des Mensen staat voor de deure,
        Wil Hem aanspreken en hoor zijn stem,
        Hij klopt zoo ernstig en hart daar veure,
        Doe hem toch open en laat in Hem.
      
      
        Hij bied u vriendschap, Hij bied u trouwe,
        Hij bied u bijstand in uw verdriet,
        Zie dat uw liefde niet en verkouwe,
        Verzuim den tijd der genaade niet.
      
      
        Naa dezen leven is geen genaade,
        Gelijk Johannes beschreven heeft,
        Hier-om wees vuurig vroeg ende spaade,
        En zoek den Here, dewijl gij leefd.
      
      
        Dewijl de Here noch is te vinden,
        Laat ons Hem zoeken met ernst en vlijt,
        Laat ons Hem vrezen als de beminde,
        En wel besteden den korten tijd.
      
      
        Dus laat nu hoog-moed des herten zinken,
        O Mensen kind'ren arm ende rijk!
        Denk dat wij moeten in der aarden stinken,
        Een spijs der wormen zijn al gelijk
      
      
        Ons mag geen schoonheid noch sterkheid baaten,
        Geen goud noch zilver, geen huis noch hof,
        Wij moeten het al op der aarden laaten,
        En moeten worden tot aard en stof.
      
      
        En zoo de Mense hier word gevonden,
        Word hij geoordeeld van God den Heer,
        Dus wees nu wakker tot allen stonden,
        Vertoorn den Heer uw God niet meer.
      
      
        O Prinsen Broeders heb God voor ogen,
        En laat de Wereld de Wereld zijn,
        Op dat er niemand en word bedrogen,
        Met schone woorden of valsen schijn.
      
    
  