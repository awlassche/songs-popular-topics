
    
      
        O Lief uw wezen is vol zoete goedheid,
        Waarom zijt gij zo bitter van ghemoet?
        Waarom is uw wreed hert' zo vol verwoedheid?
        Daar uw schoon tronie is zo honing zoet,
        Hebb' ik dan haat verdiend voor trouwe min?
        O zoete Maeght’ Is het dat het u behaagt,
        Verandert uwen zin.
      
      
        Wel Vrijer dat zijn immers blauwe bloemen
        Die gij mij hier komt speten op de mouw,
        Moet gij mij daarom wreed en bitter noemen
        Om dat ik u niet straks en schenk mijn trouw?
        Is het vrijen van een vrije Maagd niet vrij?
        Wat meinde ghy’ Dat uw vrij liefde mij
        Kan slaan in slavernij.
      
      
        Ah! ik stort heete tranen en gebeden,
        Ik bidd' u en kniel neer voor den Autaer
        Daar het Beeldt op-staet van uwe schone leden,
        Maar gij, o Liefste! hoort daar luttel naar,
        En all' myn' tranen, fuchten en gheween,
        En all' mijn seer’ En acht gij niet veel meer,
        Dan oft gij waart van steen.
      
      
        Ja zeker Vrijer ik hebbe steene leden,
        'k En maak van uwen zotten-klap gheen werk,
        'k En maak gheen werk van allen uw gebeden,
        Maar wildy bidden zo gaat naar de Kerk,
        Ziet dat gij met het Ghebedt-Godts niet en spot,
        Bidt God den Heer’ Maar en bidt mij niet meer,
        Ik en ben genen God.
      
      
        Gij gaat iet kwaads uit goede woorden rapen,
        Ik bidd' u, maar ik en aen-bidd' u niet,
        'k Aen-bidd' den Schepper die u heeft geschapen,
        Op dat ik uwe weder-min geniet,
        'k En bidd' u niet als God, maar wel als mens,
        Op datick souw’ Verkrijgen uwe trouw,
        Daar ik zo zeer naar wens.
      
      
        Nu fien ik dat gij bidt met goede reden,
        Gij en aen-bidt mij niet als een Godin,
        G'hebt mij als Vrint maar om mijn trouw gebeden
        'k Geef u mijn trouw 'k schenk u mijn weder-min,
        Laat ons dan gaan God bidden in de Kerk,
        Laat ons met Godt’ En naar Gods hoog Gebod
        Beginnen dat groot Werk.
      
    
  