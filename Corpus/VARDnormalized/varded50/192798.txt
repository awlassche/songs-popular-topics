
    
      
        VLaend'ren, wat zijt gij verlegen
        Nu de Prins heeft Hulst gekregen?
        Daar gij vreesde gheen gevaar
        In het laatste van het jaar.
        Wel hoe! laat gij a verrassen,
        En vergeet gij op te passen
        Nassauw, Moervaert, Sint Ians Steen?
        Ei! waar zijn de zinnen heen?
      
      
        En het beleid van uwe Helden
        Die haar kloekheid eertijds melden?
        Wat! gij legt geheel in het sant
        Met u alderwaertste Sant.
        En u Priesters, en u Papen
        Hebben haar ghety verslapen,
        Iae vergeten hare Mis
        Die zo wonder dienstig is.
      
      
        Sinte Pieter wilt ons helpen,
        En sint Iacob met u schelpen
        Roept gij nu: maar het is te laat;
        Fred'rick eet al van het gebraad
        Dat het Land van VVaes kan geven,
        En de velden daar beneven.
        Alles past op sulcken Held,
        Die zo licht zijn vijand veld.
      
      
        Bidt de vrouw van Scherpenheuvel,
        Daar de wond'ren al te euvel
        Wierden over lang gedaan,
        'k Wed zij zal u niet verstaan:
        VVant de donder der Cartouwen
        Heeft het gehoor haar op doen houwen.
        Al haar wond'ren zijn te niet
        Nu men sulcken wonder ziet.
      
      
        Wonder is de Heer der Heren!
        Die zijn wond'ren doet vermeren
        Door het kloek en wijs verstand
        Van de Vorsten van ons land.
        Uwe Santen moeten wijken,
        En voor God haar vlaggen strijken:
        Dit zeid zelfs u sno√¥ gebroed
        Dat gij in u boezem voedt.
      
      
        Al u Papen gaan nu preken
        Dat God Geus begint te spreken;
        En der Geuzen Leydtsman is.
        Iae dat is Hij voor gewis.
        Kont gij dat nu eerst'lijck merken
        Zo zijt gij wel botte Klercken;
        En gij hebt in dit saysoen
        Brillen zonder tal van doen.
      
      
        Maar wat baten kaerssen, brillen,
        Als de Uylen niet en willen
        Zien na het hoog verheven licht
        Dat ons Nederland verlicht?
        Laat ons tot dat Licht ons wenden,
        En ons Lofghesanghen zenden
        Met een nederig ghemoet
        Tot het alderwaerdste goed.
      
      
        Zo zal God steeds op ons denken,
        En met meerder vreughdt beschenken:
        Iae ons geven tot een schat
        Onze Vaderlijke Stad
        Eer een jaar zal zijn verlopen.
        Dit wil ik van herten hopen;
        En besluiten mijn gedicht
        Tot ghemeyn vermaak gesticht.
      
    
  