
    
      
        Mijn Hoop, aan lager Wal, leid groot gevaar van Stranden,
        In deze Minne-storm, op een albast're grond,
        Ten zij dat Cupido mijn Lief komt aan te randen
        En treft haar met een schigt, waar mee ik ben gewond.
      
      
        Een wond, die mijne ziel van droefheid kan bevrijden,
        Als die van droefheid smeld, op d'oever van de Dood;
        Dog moet ik, Godlyk Beeld, in het einde schipbreuk lijden,
        Zo laat mij stranden dan in uw sneeuwwitte schoot.
      
      
        Dan zal ik, naar veel druk, een Hemelvreugd gevoelen,
        Wanneer ik, vol geneugd, leg in uw schoot vertuit,
        Geen Wind, geen Eb, nog Vloed, zou mij van het Anker spoelen,
        Nog uit de Haven van zo aangenaamen Bruid.
      
      
        Een Bruid, die door de glans van haare lieve lonken,
        In mijne borst ontsteekt zo sellen Minnegloed,
        Dat ik mij voel gekwetst, door het branden van die vonken
        En lef in felle brand, als een Salmander doed.
      
      
        Een Brand, een Godlyk vuur, komt mij zo zeer benouwen,
        Of ik door zoet fenyn was dodelijk gewond,
        het Welk ongeneesz'lyk is, o! Parel aller Vrouwen,
        Dan door een zoete kus van uw coraale mond.
      
      
        U ro√¥ coraale Mond kan mijne vlamme blussen,
        Wanneer gij die op mij met uwe lipjes dekt
        En 'k u, op Cipres Koets, ach! Clorimeen, mag kussen,
        Tot dat ik, afgemat, rol in uw arm gestrekt.
      
    
  