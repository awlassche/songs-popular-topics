
    
      
        JOb die droeg ook met geduld,
        Zonder schuld,
        het Kruis, hem opgeleid van Gode,
        Doen hem, van den Duivel, werd,
        Grote smert
        Aangedaan gelijk de snoode.
      
      
        Doen hij werd berooft van goed,
        Huis, en bloed,
        En van Vee, zeer menigvuldig,
        Droeg hij, als een Kristen moet,
        In rampspoed,
        En in armoed het Kruis geduldig.
      
      
        Daar na gaf hem God de Heer,
        Ook veel meer
        Goed, als in zijn eerste dagen;
        'k Zeg noch eenmaal, voor het lest,
        Het is best
        In zijn armoed, kruis te dragen.
      
    
  