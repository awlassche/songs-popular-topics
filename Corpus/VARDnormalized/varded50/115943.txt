
    
      
        HOe zoet is de enigheid
        Als men zijn God verbeid,
        Om met Hem te verenen
        In liefde en in trouw;
        Want Hij is tog allene
        Die mij bevrijd van rou.
      
      
        Hij is mijn zin en wit,
        Die hart en ziel bezit;
        Mijn kragt en ook mijn leven,
        Mijn lief, mijn God, mijn al:
        Ik heb Hem overgeven
        Wat 'k ben of werden zal.
      
      
        Jezus is uwen naam,
        Mijn Bruidegom bekwaam;
        Laat tog mijn ziele rusten
        In het binnenst van uw hert,
        Daar naa is all' mijn lusten,
        Daar ben ik vrij van smert.
      
      
        Daar ben ik onvervaard,
        Daar word ik niet bezwaard,
        Daar mag ik U aanschouwen,
        Daar toond G' uw zoet aanschijn,
        Daar gaat Gij mij bedouwen,
        Laaven met Hemels wijn.
      
      
        Al is mijn ziel vermoeid
        Zij nog van vreugde groeid,
        Als zij geniet uw wezen.
        Uw minnelijk gezigt,
        Dat kan het al genezen;
        het Maakt alle duister ligt.
      
      
        Mijn lieve Harder zoet!
        Hou mijn in uw behoed,
        Hou mijn bij U verholen,
        Neem mij uw schaapje waar,
        Laat het tog niet gaan dolen;
        Want niemand ziet daar naar.
      
      
        Lei Gij het naa uwen wil,
        het Volgd simpel ende stil,
        Wijs het in uwe hoven.
        Is het U tot glori, Heer!
        Laat mij vrij zijn verschoven,
        Om U mijn hertz begeer.
      
      
        Uw liefd heeft mij gebaard,
        En uw wijsheid bewaard,
        Niet om mij te verderven,
        Maar om in des Hemels hof
        Uw zoet aanschijn te erven,
        En zingen daar uw lof.
      
    
  