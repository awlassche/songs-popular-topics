
    
      
        KOmt hier mensen die noch leven,
        'K moet om gaan te kennen geven,
        Dat al des weireldts pracht en staat,
        Goed en geld als rook vergat,
        Die trachten naar geld en staeten,
        Als zij sterven moeten het laten,
        Wij zijn g'komen naakt en bloodt,
        En gaan weerom naakt ter dood.
      
      
        Hoort toe rijke vrecke mensen,
        Die om staat en rijkdom wensen,
        Altijd tracht naar geld en goed,
        Dat-men hier al laten moet,
        Alswanneer gij komt te sterven,
        Die uw geld en schijven erven,
        Lezen voor uwe ziele niet
        Een Ave Maria, wat verdriet!
      
      
        Veel met gierigheid bezeten,
        Die de arme lien vergeten,
        Als zij bidden in den nood,
        Om een stucxken drogen brood,
        Roepen: God wilt u bewaren,
        Waar zult' gij hier naermaels varen?
        Die doet zelden charitaet,
        Naermaels God u ook verlaat.
      
      
        God die geeft u kost en kleeren,
        Geld en goed niet om sommeren,
        Renten, huizen abondant,
        En daar boven het schoonste land,
        Om uwe nooddruft af te proeven,
        En de arme lien te toeven,
        Daar gij spelt den woekeraar,
        God zal u plagen hier naar.
      
      
        Verleend U God land en erven,
        Laat niemand van honger sterven,
        Deelt den armen altijd med',
        Die bemint zijn hemel-sted',
        Geeft gij wat het zal u niet schaden,
        Het kan den armen mens verzaden,
        Noteert wel de woorden mijn,
        God zal u gedachtig zijn.
      
      
        Hout hier Gods geboden in waerden
        Al die leven op der aarden,
        Mijdt u van wreck-gierigheydt,
        Die bemint de zaligheid,
        Wilt altijd gedachtig wezen,
        De arme lieden, en God vrezen,
        Gij zult van God loon ontfaen,
        Naermaels in den hemel gaan.
      
    
  