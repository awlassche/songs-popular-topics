
    
      
        IN des Heren Jaar ses-hondert acht,
        Heeft Papa Bonifaes
        Den Vierden van die Naam, getracht
        Zeer wijselijk, (niet dwaas)
        Te stellen in een grote Feest,
        Die hier op de-se aard // waard
        Moet zijn gehouden in den geest,
        Die nu is zeer vermaard.
      
      
        Des is den Feest van all' die zijn
        Versaemt in des Hemels hof,
        Die, zijnde buiten druk en pijn,
        Staeghs zingen Godes lof.
        Het is den Feest van al die geen
        Die het hoog-gewenste lot // God,
        Bezitten na dit drouf geween,
        Den God van Sabaoth.
      
      
        Elk Heilig heeft zijn dag in het Jaar
        Op welk Hij wordt geviert;
        Nu worden wij tot allega'er,
        Die Heilig zijn, gestiert:
        Des laat ons Godes vrinden all'
        Met lust, en groot playsier // hier
        Aanroepen op dit jammerdal;
        Na de Oude Kerks manier.
      
      
        O Christe! ik voor al U groet,
        U Godes een'gen Soon,
        Die ons hebt door u dierbaar bloed
        Verkregen des Hemels kroon:
        Ik wens, en arbeyd' ook met vlijd,
        Dat over-al uwe naam // faam
        Verbreydt mag worden het allen tijd,
        Maakt mij daar toe bekwaam!
      
      
        Ik groet U ook, O waerdtste Maagd
        Maria, Moeder Gods,
        Ik bidd' U, tot mij liefde draagt
        Van nu tot de uyr mijns doods.
        Op U ik mijn betrouwen stel,
        Ik bidd', verlaat mij niet // ziet,
        En maakt dat ik ontgae de Hell',
        Maakt dat ik God geniet.
      
      
        Gij Eng'len, en erts-engelen,
        Gij Machten, Cherubijn,
        Wilt uwe gebe'en vermengelen
        Metd' hoogste Serafijn:
        En bidt dat met ons u getal
        Altijd vermeren mag // ach!
        En dat wij komen bij U all',
        Na onze stervens dag.
      
      
        Doet hier toe, Engel! Gij u best
        Die mijn Bewaarder zijt:
        Ik bidd' U, maakt dat ik tot het lest
        Volhard, tot des Vijands spijt.
        Ziet aan mijn tranen die ik stort,
        Hoort aan mijn diep gesteen // g'ween,
        Ei! maakt dat aan mij niet en schort
        Als ik ben overle'en.
      
      
        Sint Ian Baptist! mij niet vergeet,
        Voorloper van den Heer,
        Gij zijt des Heren groot Profeet,
        Voor wien ik val ter ne'er.
        Gij Patriarchen staat mij bij,
        Met de Profeten all' // het zal
        Mij zijn een grote vreugd, dat Gij
        Verhoe'n zult mijnen val.
      
      
        Gij twaelef Prinsen van de Kerk,
        Apost'len wijt vermaard,
        Neemt acht toch op uwe flauwen Klerk,
        Van zonden mij bewaard.
        Biedt Martelaers mij ook uwe hand,
        Die hoog-verheven zit // bidt
        Dat ik ontgae den helschen brand,
        Ei toch! verkrijgt mij dit.
      
      
        Doorluchtig Held, en Confessor,
        Wilhelme, Hartoch groot!
        Helpt mij met uwe gehele Choor,
        Wanneer ik ben in nood.
        En Gij, die Holland hebt bekeert,
        Verprezen Willibroord! // hoort,
        Hoe dat mijn hartjen U begeert
        Te dienen, eer het smoort.
      
      
        En Gij, die in den Maagden Staat
        Verwonnen hebt het vleysch,
        Die Jesum volgt al waar Hij gaat,
        Aenhoort eens mijnen eis:
        Wilt mij verkrijgen ned'righeyd,
        Een zuiver hart en zin // min;
        Verkrijgt dat ik niet werd verleid,
        Maar dat ik het kwaad verwin.
      
      
        Voorts all' die in den Hemel zijt,
        En het Aanschijn Gods aanschouwt,
        Door U gebeden mij verblijd,
        En van de zond' we'erhout.
        Och wanneer zal dat eens geschie'n,
        (Waar na ik altijd tracht // jacht)
        Dat ik mij eeuwig zal verblie'n!
        Door U ik dit verwacht.
      
      
        God-Vader, die geschapen heeft
        Den Hemel, en de aerd';
        Den Zone Gods, die met Hem leeft
        In glory, even waard;
        Moet met den Heyl'gen Geest altijd
        Gelooft zijn, die ons goed // doet:
        Voor wien moet niemand zijn vermijd
        Te laten goed, en bloed.
      
    
  