
    
      
        Weest 'er Gegroet Schoon Herderinne,
        De Liefde dringt mij zo sterk aan,
        Ik voel mijn geheel berooft van Zinnen,
        Kan ik geen Troost van u Verwinnen,
        Dat gij mij wilt ten Antwoordt staan.
      
      
        Want ik leg stadig hele Nagten,
        Dat ik peyns om u mijn Zoete Kind,
        Darom en laat mij niet Lang staan wagten,
        Gij kunt mijn Pijn heel gaauw Verzagten,
        Als gij mijn maar eens weder Mind.
      
      
        Jonkman houd op van al u Klage,
        Want ik en kan mij dat niet verstaan,
        Dat gij u nood zo aan mij komt klagen,
        Om mij veel Liefde toe te dragen,
        Wel waar komt dit zo gaan van daan.
      
      
        Daar ik nog nooit in geen Okkazie,
        Of Konverzatie heb gehat,
        Als laast in de nieuwe Spruit Plantagie:
        Met onze Schaapjes vol Kuragie,
        Daar gij met mij te Praten zat.
      
      
        Schoon Lief ik moet het u Openbaren,
        Sedert die tyt dat ik u daar Zag,
        En onze Lammeren te zamen waren,
        Wat is mij Droef heyt wedervaren,
        Om u zo Treur ik Nagt en Dag.
      
      
        Jonkman uw Klagen is verloren,
        Ik ben tot Trouwen nog niet gezind,
        Geen Minnaar kan mijn Jonkhert bekoren,
        Daarom en wilt u niet Verstoren,
        Maar ziet dat gij een ander Mint.
      
      
        Niemand kan ik ter Wereld Minnen,
        Nu ook niet Klagen mijn Droef heyd Groot,
        Als u mijn Overschoon Harderinne,
        Die ik geheel met Hart en Zinnen,
        Ja zal Beminnen tot in der Dood.
      
      
        Jonkman ik Geloof het zijn Geyle Lusten,
        Daar u Jonkhart mee Bevangen zal zijn,
        Dat gij een Maagd op het Bed zag Rusten,
        Die uwe Minne-Brant eens blusten,
        Dan waar Genezen u Smert en Pijn.
      
      
        Schoon Lief wil Staken al die gedagten,
        Want ik Bemin u in Eer en Deugd,
        En stort voor u uit mijn Droeve Klagten,
        Zout gij daar door niet weder tragten,
        Met Zoete Woorden mijn Hart Verheugt.
      
      
        Jonkman houd op van al u Klagen,
        Want al mijn Praten is Veinzerij,
        Een Maagd moet altijd Listig vragen,
        En tot Respekt haar Eerbaar dragen,
        Wanneer een Jonkman komt daar bij.
      
      
        Wel is mijn Droef heyd dan ten Enden,
        Zijt gij bewogen Og Harderin,
        Mijn te Verlossen uit veel Elenden,
        Zal ik met Vlijt mijn dan gaan Wenden,
        Drijven mijn Schaapjes de Stal waard in.
      
      
        Ja Harder gaat maar na de Weiden,
        Zij zijn verzadigd veel gants met Groen,
        En laten wij Zamen ons wat Vermijden,
        En met Genugten die gaan verbeiden,
        Komt Harder geef mijn daar op een Zoen.
      
      
        Schoon Lief ik neem u in mijn Armen,
        Ik zal u Beminnen en wezen Getrouw,
        En u voor Angst en Druk Beschermen,
        Gij hebt verhoord mijn Droevig Kermen,
        En gij zult wezen mijn Lieve Vrouw.
      
      
        Komt Harders wilt nu Vreugde aanschouwen,
        En maakt nu Kranssen met Lauwerier,
        Om op het Hoofd van mijn Lief te Bouwen,
        Wat Grote Vreugd nu zal ik Trouwen,
        Mijn Zoete Lieve Kaatje komt maar hier.
      
    
  