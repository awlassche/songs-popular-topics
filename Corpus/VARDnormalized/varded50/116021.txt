
    
      
        O Vaader der genaa! Die zoo lang-moedig zijt,
        O goedertieren God! die zoo veel zonden lijd,
        Die ieder zondaar roept, op dat hij zig bekeer,
        Zig zelf om U bedwing, en voor uwe troon verne'er,
      
      
        Gij leerd ons door uw Zoon, den Leraar, dien gij zond,
        Die ons de wetten schreef, van het nieuwe heilverbond,
        Geen kwaad of haat met haat of kwaad te weederstaan:
        Maar met gebe'en tot U, die het onrecht ziet, te gaan.
      
      
        Zoo bad de Zoens-man zelf, eer Hij aan het kruis ont-sliep.
        Zijn bloed sprak ander taal als Abels eer-tijds riep:
        Dat riep om wraak, en dit, ach Vaader! ach! vergeef
        Den vijand, die mij dood; om dat hij door mij loof.
      
      
        Die be'e was het zegelwas aan zijne liefde wet.
        Dus heeft Hij mij de maat van mijnen plicht gezet.
        Ik volg Hem op dat spoor, dat tot den Hemel leid
        Ay! Sterk mij met den geest van zijn zagt-moedigheid.
      
      
        Verleen mijn hert geduld, op dat het alle leed,
        En smaad en ongelijk om uwent wil vergeet.
        Dat toch noit zucht tot wraak in mijn gedachten raak.
        Mijn vijand goed te doen zij mijne grootste wraak.
      
      
        Dat ik mijn vijand leen, en geef in zijne nood,
        In-dien hij doold, mijn hand; en hongerd hij, mijn brood.
        Doch het geen hem meest ontbreekt is buiten mijne magt,
        Dat uwe zagte geest zijn herde hert verzacht.
      
      
        Daar toe strek mijn gebed, ach! tast hem in het gemoed;
        Gij zijt de Al-machtige, die zoo veel wond'ren doet:
        Verander, is het uw wil, den vijand in ene vrind,
        Die U, zijn' Schepper eerd, en mij zijn' naaste, mind:
      
      
        Ai! geef hem een verstand, dat zijn gebreken zie.
        Dat zijne boosheid merk, dat uwe toren vlie';
        Vergeef hem het geen hij de'e of liet uit haat of nijd:
        Scheld zijne grote schuld, o God! genaadig kwijt.
      
      
        Dat doch de haat, die hij mij draagt, hem niet verderf.
        Dat liever mijn gebed voor hem gena'e verwerf,
        Uw magt bedwing hem door een lieffelijken dwang.
        Ik zoek zijn beternis, maar niet zijn' ondergang.
      
      
        Ai schei hem door geen straf van ons gezelschap af!
        Verbind hem door den band, dien uw genaade gaf.
        Dat de onderlinge pligt der liefde mij en hem
        In het eind' eens burgers maak van het nieuw Ierusalem.
      
    
  