
    
      
        Ach mijn God ik kom u klagen!
        Met mishagen,
        Dat dat droevig eigen Ik
        Mij noch houd zo vast gebonden,
        Aan de zonden,
        En noch steeds is tot een strik!
      
      
        Als ik mij denck te begeven
        Om te leven
        Heyliglijck na u geboon:
        O dat Ik komt mij beletten!
        Ja zich zetten,
        Stoutelijk op uwen troon.
      
      
        En zoekt u zelfs t’ overheren,
        Heer der Heren!
        Zich te maken tot een God,
        Door ‘het eigen te betrachten,
        En ‘het verkrachten
        Van u Goddelijk Gebod.
      
      
        Daar het niet wil onder duygen,
        Noch na buigen,
        Maar gedurig tegen-kant;
        Pogende op zijne wijze,
        Foei ik grijse!
        God te zetten na zijn hand.
      
      
        Ach ik ben dat Ik zo moede!
        ‘k Kan dat woede
        Niet meer dulden van dat Ik,
        Red mij van mijn zelven Here,
        Wilt het were,
        ‘het Is mijn ziel zoo schadelijk.
      
      
        Laat ik doch niet meer Ik leven,
        Maar verdreven
        Zijn al ‘het geen na eigen haakt;
        En uit mij verbannen wezen,
        Steeds na dezen,
        Al wat na zich zelven smaakt.
      
      
        Leert mij Here niet met all te zijn,
        Gij het al zijn,
        Drijft het mijne doch daar uit;
        Eigen wil, en eigen lusten,
        Die daar rusten
        In mij, met wat daar uit spruit.
      
      
        Dat ik mij in u verliese,
        En verkiese,
        Uwen wil ook voor de mijn,
        En ‘k mij zelven zoo mag dragen,
        Al mijn dagen,
        Dat ik een met u mag zijn.
      
      
        En ‘k voortaan mij zelven enig
        Heel allenig
        Aan u Heer mij overgeef,
        En door ‘het mijne te verzaaken
        ‘het Zoo mag maaken,
        Dat ik u ter eren lef.
      
    
  