
    
      
        Wanneer mijn schaepjes staan
        Met zwaren dorst belaen,
        Spreeck ik haar treurig aan,
        Met deze reden:
        Ei parst uit uwe borst
        U traentjes voor u dorst;
        Mits Titers hart bemorst
        Is, laas! t'onvrede;
        Want waar ik ga
        In wei of lommer,
        d'Echo bootst na
        Mijn zielens bekommer.
      
      
        En als ik dan ter sluik
        Op enen rouwen struik
        In het Veld mijn ogen luik
        Of aan de Beeckjes,
        Komt mij in mijnen zin
        Flora schoon Harderin
        U troetel-rijke min
        Vol lieve treeckjes,
        Geen vreugdt zo groot,
        Gemengd met lusten,
        Die ik genoot
        Als gij mij maar kusten.
      
      
        Doch zo mijn pijn vergroot
        En Titers hart af-stoot,
        Zal noch de kille Dood
        U draad af-knippen˙
        Iae ieder spruytje zal
        U Harders ongeval,
        In het groen begraesde dal,
        Of aan de Klippen,
        Op deze aard
        Mijn dood bewenen,
        Om dat gij waard
        Laas! harder als stenen.
      
      
        En dan met naar gegrim,
        In het Veld, of op de Klim,
        Zal mijn bestorven Schim
        U Ziel bespoken˙
        Mijn toe-gesloten mond
        Zal tuigen uwen grond,
        Mijn ogen u verbond,
        Met mij gesproken:
        'tGeen gij o Vrou
        Noch zult bejamm'ren
        Om dat mijn trou
        Bewenen u Lamm'ren.
      
    
  