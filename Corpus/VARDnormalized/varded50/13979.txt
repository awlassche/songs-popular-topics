
    
      
        WIlt nu al ontwaken
        En aanschouwen het licht,
        Dat ons tot een baken
        Verschijnt in het gezicht,
        Een Verlosser gegeven
        Uit louter genaden klaar,
        EmanuÃ«l verheven,
        Tot een zalig Nieuwe-jaar.
      
      
        Als wij door de zonde
        Waren van Adam
        Ganselijk te gronde:
        Godes Soon doen kwam
        Uit des Hemels Throone,
        En verliet zijn Rijke daar,
        Kwam hier bij ons wonen
        In dit zalig Nieuwe-jaar.
      
      
        Dit is die dag-sterre
        Die uit Jacob rees,
        Die daar lichte verre,
        En wiert alder-eerst
        Gezien van de Wijze,
        In de duyst're Landen zwaar
        Kwam het Licht oprijzen,
        Tot een zalig Nieuwe-jaar.
      
      
        In een Stad verkoren,
        Genaamd Bethlehem,
        Is dit Kind geboren:
        Die door zijne stem
        Zijn schaepkens zal weiden:
        De dragende Moeder zwaar
        Zal hij zelver leiden
        Tot een zalig Nieuwe-jaar.
      
      
        Wij hebben verkregen
        Een boodschap zeer blij,
        Door des Heren zegen,
        De ere God zij,
        Op der Aarden vrede,
        En een goeden wil eerbaar,
        Om zo voort te treden
        Tot een zalig Nieuwe-jaar.
      
      
        Oorlof, ik ons wensche
        Tot een zalig lot,
        U en alle Mensen,
        Den Heer' onzen God
        Vyerigh te aankleven,
        Op dat wij mogen hier naar
        Verkrijgen het eeuwig Leven
        Voor een zalig Nieuwe-jaar.
      
    
  