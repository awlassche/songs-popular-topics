
    
      
        Wereld, die steeds de aardelingen
        Minder geeft, dan gij belooft,
        En hen uwe verniste dingen,
        Vaak op het onverwachtst ontrooft:
        O! wat zijn het dwaaze mensen,
        Die zich door inbeeldings waan
        Vleien, dat zij zeker staan,
        Na het erlangen van hun wensen:
        Daar men van het werelds goed
        Wel zo haastig scheiden moet!
      
      
        Ziet, daar plant een jonge bomen:
        Maar hij ziet die nimmer groot.
        Eer wel vruchten daar van komen,
        Is al lang de planter dood.
        Eer die kon zijn huis volmaken,
        Als hij laage woning gift,
        Is zijn huis in het graf een kist,
        Al zijn huisraad, het linnelaken,
        En een vreemde heer geniet
        Alles, wat hij achter liet.
      
      
        Hier is een, die grote goeden
        Van zijn vrienden heeft geÃ«rft:
        Maar gants tegen zijn vermoeden,
        In zijn vreugd, die erver sterft.
        Wat kon hem een erve baaten,
        Daar hij niets van mede nam,
        Als hij bij de doden kwam?
        And'ren moet hij alles laten;
        Toen hij zelf een erfenis
        Van het graf, en wormen is.
      
      
        Daar is een zeer hoog verheven,
        Na veel vlijt, tot eerestaat:
        Maar de doodpyl neemt hem het leven,
        Zo dat hij ten grave gaat,
        Daar dan in het naare duister
        Van des doods verschriklyk Rik,
        Knecht, en Here zijn gelijk:
        Want daar kent men kroon, noch kluister.
        Rees die zon; van stonden aan
        Moet zij weder onder gaan.
      
      
        Ginds heeft een, na lang te lopen,
        Een begaafde vrouw getrouwd,
        Waar van hij wat groots ging hopen:
        Maar die hoop' was misgebouwt:
        Want de dood komt ras hen scheiden;
        Ja! men word van het Bruid'lofsbed
        Wel ter slaap in het graf gezet,
        Om malkand'ren daar te beiden,
        Schoon niet weer ten huw'lyksband,
        Die niet is in het doodenland.
      
      
        Heer! gun, dat ik des werelds zaaken
        Altijd zo gebruiken mag,
        Dat ze mij nooit dienstbaar maken
        Aan wat hier het oge zag.
        Laat ik steeds mij voren stellen,
        Dat hier alles vluchtig is;
        Op dat ik, als ik het miss',
        Mij daar over niet mag kwellen;
        Maar steeds ank're mijn gemoed
        Aan het bestendig eeuwig goed.
      
    
  