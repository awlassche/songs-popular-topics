
    
      
        O Scheiden, droevig scheiden!
        Alst immers wezen moet,
        Komt en wilt mij geleiden
        Tot aan de bracke Vloed:
        Van waar ik door de baren
        Meen te varen.
      
      
        Treet op, treet op de Wagen,
        Wij toeven hier te lang,
        Den dag begint te dagen;
        Nu Paarden, gaat u gang,
        En loopt hoe langs, hoe snelder
        Na de Helder.
      
      
        Dat ik van dag mocht komen,
        Of met der Sonne-schijn,
        Op Texsel aan de Stromen,
        Gheen blijder zonder zijn,
        Mijn vreugd (zag ik de Zeilen)
        Sou niet feilen.
      
      
        Den Haan begint te kraaien,
        Den Dageraad komt weer,
        Ik zie de Winpels waaien,
        Ons Schip leidt ginder veer:
        De Boots-luy zoudt ik achten,
        Na ons wachten.
      
      
        Weest voor mij niet verlegen,
        Dat ik in doods gevaar
        Op d'ongebaende wegen
        Mocht rakken hier of daar:
        Die blijft zo wel kan sterven,
        Als die zwerven.
      
      
        Voor wien hoef ik te vrezen?
        De Gever van al het Goed
        Die zal mijn Leydts-man wezen;
        En heb ik zuur of zoet,
        Ik zal hoe het God wil voegen
        Mij vernoegen.
      
      
        Vaart wel mijn waertse Vrienden,
        Ziet waar de Boots-luy ginds
        Haar Anckers vast op winden,
        De Zeilen staan vol Winds;
        Wilt mij daar wij nu scheiden
        Weer verheyden.
      
    
  