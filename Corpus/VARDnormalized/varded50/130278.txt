
    
      
        ‘Schoon Izabel, ik kom uit vrijen.
        Gij kont mijn hert en ziel verblyen,
        Gij zijt een Meisje als een pronk,
        Als een Godin, van jaren jonk.
      
      
        Gij zijt de schoonste Amazone,
        Boven de Nimphen spand gij de krone,
        Gij schijnt een Hemel in mijn zin,
        Was ik een Engel, ik vloog 'er in.’
      
      
        ‘Ik heb gewagt met groot verlangen,
        Om een Engel daar in te ontvangen.
        Gij zijt den regten Joseph niet,
        Daarom vrij na een ander ziet.’
      
      
        ‘Ik kan mijn zelf niet meer bedwingen
        En schijn schier uit mijn vel te springen,
        Want Liefde nagten zijn zoo lang,
        Alleen te slapen valt zoo bang. ‘
      
      
        ‘Zijt gij bang om alleen te slapen
        Of is het om wat vreugd te rapen,
        En mijn te brengen in het verdriet?
        Zulk een Engel behaagt mijn niet.’
      
      
        ‘Ag Izabel, uw ogen blinken!
        Krijg ik geen troost, 'k zal mij verdrinken
        En doen te kort mijn Ziel en Lijf,
        Om u, o schone jonge Wijf.’
      
      
        ‘Weg, malle Fop, wilt gaan vertrekken
        In het Lazarus-Huis,   bij al de gekken.
        Zoekt een Zottin daar gij mee speld,
        Want al u praten mij verveeld.’
      
      
        ‘Adieu, ik gaa u nu begeven,
        Om als Soldaat in het Veld te leven
        En dan kunt gij, o trotze Maagd,
        Wagten tot u een ander vraagd.
      
      
        Kom ik u bij geval dan tegen,
        Dan zult gij schrikken voor mijn degen
        En ik zal u met   mijn Rapier
        Geven in het minste geen kwartier.’
      
      
        ‘Het geweer zal u zoo passen
        Als onze Poes zatijne dassen.
        Steek met u degen in den drek.
        Ik blijf alleen. Gij sijt een gek.’
      
    
  