
    
      
        O Dubbel waan-wijs Zot,
        Die u; zelf boven God.
        (Elk ten spot)
        Verheft, in uwen waan:
        Om een ander te versmaân.
        Gij keft, en blaft, en bijt,
        Gij barst, van gal, en spijt: En bestrijd,
        Uw eigen schaduw maar:
        Wijl gij vreest een groot gevaar.
        Sou men benijden,
        Of hatig, bestrijden,
        Enen, die zich zelf bevecht?
        En zijn eigen zaken recht?
        het Was maar werk verloren.
        Wild u dan niet storen.
        Laat het niemand horen,
        Want dit valt te slegt.
      
      
        Gij waand, dat gij veel weet:
        En het is schier niet een beet,
        Als men het meet,
        Met d'onvervalschte maat,
        Van de waarheid: die gij Haat.
        Gij word (zegt gij) benijd:
        En voeld niet, het geen gij lijd: Maar de tijd,
        Ontdekt ons uw verdriet:
        Als men u bedrijf door-siet.
        Had gij geen kwelling,
        Gij sweegt zulk een stelling,
        Van u eigen Judaskus.
        'k Bid u; vreest geen pen, noch bus:
        Want in al uw werken,
        Is niets waard te merken:
        Als de losse-vlerken,
        Van uw: Icarus.
      
      
        Gij stinkt van Hovaardij,
        Daar is niet anders bij,
        Als dat gij,
        Verkondigd't eigen-lof:
        Doch het verdwijnd, als rook, en stof.
        Had gij in uwen aard
        Iet Raars, benijdens waard? 'k Was vervaard,
        Voor uwe achtbaarheid:
        Zo de deugd de grondsteen leyd.
        Maar, die u lasterd,
        Is vrij wat verbasterd,
        Van de Reden, die hij voed:
        Mits gij dat u zelven doet,
        Door u konstig Liegen:
        Om u te bedriegen:
        Als gij waand te vliegen,
        Schoon gij gaat te voet.
      
      
        Gij zoekt niet dan de Schyn.
        En wild geprezen zijn.
        het Is uw pijn:
        Dat gij niet ieder een
        Kunt vermeest'ren, in zijn reen.
        Doch het helpt u niet met al.
        De sinaadheyt is een Bal (in dit dal)
        Die ieder van zich kaatst:
        En niet lange blijft geplaatst.
        het Keffen en het keek'len,
        En ieder te heek'len
        Met een reedenloos geschal:
        Staat voor (wijze liên) te Mal.
        Al het vervaarlik krijten:
        En het veracht verwijten,
        (Schoon het mag u spijten)
        Heeft noch slot noch val.
      
      
        Schijnt gij, nu vast te Staan?
        het Kan lichtelik vergaan.
        het Is maar waan,
        Daar gij u om verheft:
        En op and're vroomer, keft.
        Uw konst, uw eer, uw goed,
        U werken, die gij doet (armen bloed)
        Wat zijn ze in der daad?
        Daar gij beet're om versmaad?
        Hebt gij nu ogen?
        Waar is het vermogen,
        Dat gij morgen hebben zult
        het Licht, dat nu de Zonne, duld
        Aan u? tot een lening?
        Is het geen snoode mening.
        Dat tot (Gods verkleening)
        Gij dus d'eer-sucht vuld?
      
    
  