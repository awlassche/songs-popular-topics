
    
      
        Zingende, springende ben ik vol,
        Vol verdriet, en droevig lijden:
        Het minnen brengt mij mijn hoofd op hol,
        Het minnen baard mij een droevig strijden:
        Het minnen brengt mij in fantasy,
        Het minnen brengt mij tot razernij;
        En het Minnen mijn sterven zij.
      
      
        Het minnen valt mij helaas! te straf,
        Het minnen gaat mij mijn hart door-kerven
        Het minnen maakt mij een zeker Graf,
        Het minnen doet mij veel doden sterven,
        Het minnen en minnens avontuyr:
        Brengt mij bitter ende suyr,
        En nimmer blijde uyr.
      
      
        Het minnen heeft mij een Wit gesteld
        Daar ik stadig op ga Doelen,
        Het minnen maakt mij een moed'loos Held,
        Door het al vergheefsche woelen,
        Het minnen jaagt mij in wildernis,
        Daar gheen weder-minne is,
        Die mij kan maken fris.
      
      
        Kond' ik het Minnen laten staan,
        Kond' ik het Minnen laten varen:
        het Soud' mij gewis wel beter gaan:
        het Soud' mij gewis meer vreugde baren;
        Maar het Minnen is mij een Heer,
        Tegen het Minnen weet ik gheen weer;
        Och! Minnen houdt mij ter neer.
      
    
  