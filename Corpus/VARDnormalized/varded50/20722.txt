
    
      
        STort nu braken douw mijn ogen,
        Stort nu tranen, stort vrij aan!
        Wilt aanschouwen; hebt meedoogen,
        Zijt met droufheyd o-ver-lae'n.
        Want gij zult nu hier aanschouwen
        Aan het Kruis gehecht uwe Heer.
        Ach! vol smart // is Jesus hart,
        Die hier hangt gants zonder eer.
      
      
        Wilt aanmerken zijne wonden
        Die Hij in zijn lichaam heeft.
        Ach! dit is om uwe zonden,
        Die Hij geerne u vergeeft.
        Uytgespannen zijn zijn leden,
        Ne'ergebogen is zijn hoofd.
        Ziet Hij toont // dat in Hem woont
        Groot' gena, die Hij u looft.
      
      
        Hij verwacht u met verlangen,
        Hij verwacht u in zijn schoot:
        Des en wilt niet wezen bangen,
        Zijn barmhertigheid is groot.
        Jesus wil uwe zonden blussen
        Met de plassen van zijn bloed.
        Des hebt hoop // en neemt uwe loop
        Tot den Heer, die u dit doet.
      
      
        O mijn Jesu! wilt ontfarmen,
        Wilt vergeven mijne zond.
        Lieve Jesu! wilt om-armen
        Mij, die U heb dus gewondt.
        Ik zal U niet meer vergrammen,
        'k Zal niet meer doen enig kwaad.
        Ik beween // en ik besteen
        Mijn voorgaande levens staat.
      
      
        Lieve Jesu wilt verborgen
        Mij in uwe bebloede zij.
        Lieve Jesu wilt bezorgen
        Dat ik namaals niet en lij.
        Och of ik uwe Zij mocht kussen!
        Och laat kussen mij uwe hand!
        Ach! voldoet // voor mijne boet,
        En bevrijd mij van den brand.
      
      
        Lieve Jesu! ziet mijn schreien,
        En bewenen mijn misdaad.
        Ik zal beter leven ley'en,
        Ik zal laten dat Gij haat.
        Ik bedanck U van u lijden,
        Ik bedanck U van uwe dood.
        'k Hef om-hoogh // na U mijn oog,
        Zijt gedachtig mijne nood.
      
    
  