
    
      
        Hoog om hoog, dog op mijn hert,
        Zoekt beneden uwen lust niet,
        Want op aarden is de rust niet,
        Boven leeft men zonder smert;
        Wilt u steeds na boven geven,
        Boven is u Vaders Huis,
        Daar geniet men ‘het zalig leven,
        Zonder tegenspoed of kruis.
      
      
        Zeg wat doetje dan benen?
        Op der aarden is u goed niet,
        ‘het Aardse dat verzaad ‘het gemoet niet,
        Heft u hert na boven heen,
        Al die onderaardsche dingen
        Die zijn voor u al te slegt,
        O daar zijn voor Hemelingen
        Bet’re goed’ren weg-gelegd!
      
      
        Hoog om hoog dog op om hoog,
        Want de Hemelen bevatten
        Onverderfelijcke schatten,
        Schoon onsigtbaar voor het oog,
        Boven moet u hert gevest zijn,
        Uwen schat die is hier niet,
        Boven zal het ver het best zijn,
        Onder is het vol verdriet.
      
      
        Hoog om hoog na boven dan,
        Immers hebj’ op aard u deel niet?
        Acht de wereld dan zo veel niet,
        Trekt u hert en zin daar van;
        En gedenkt dat gij beneden
        Maar gelijk een vreemd’ling leeft,
        Immers heeft het dan zijn reden
        Dat g’u hoog om hoog begeeft.
      
      
        Boven is u Vaderland,
        Daar zijn uwe lieve vrinden,
        Jesus uwes ziels beminden
        Zit daar aan Gods rechter-hand;
        Daar is uwen trouwen Vader,
        Uwen Maacker en u Man,
        Al u heil en troost te gader,
        Hoog om hoog na boven dan.
      
      
        Maar mijn hert is nog zoo vast
        Aan des onderaarsche dingen,
        Vast aan niet’ge beuselingen,
        Ach wat is mij dat een last!
        Als mijn ziel zig wil verheffen
        Hemel-waard tot God den Heer,
        Om het Hemels te beseffen,
        Terstond daalt zij weder neer.
      
      
        Maar Heer maakt mij dog eens los,
        Van dit onder-aarsche zienlijk,
        En ontbind me, want ‘het is dienlijck,
        Van dit nietig aardse bros;
        Wilt mijn ziele zoo bewerken
        Dat ik mij na boven geef,
        En steeds als met arends vlerken
        Hoog om hoog na boven sweef.
      
      
        Want ik ben de aarde moe,
        ‘k Heb genog gelijk de mollen
        In de aarde liggen sollen,
        Trekt mijn hert na boven toe;
        En geeft dat ik steeds na dezen
        Hoog om hoog bij u verschijn,
        O wat zou dat troost’lijck wezen!
        Ja op aard een Hemel zijn.
      
    
  