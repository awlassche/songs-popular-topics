
    
      
        O Heer ik mag wel klagen
        En schreyden dag en nacht,
        Dat ik zo all'mijn dagen
        O Heer u heb veracht:
        Och had ik dit wel bedacht!
        En van zonden mij ghewacht:
        Want groot is uwe macht.
      
      
        V dienaar wilt ontfermen,
        Die hem zo ontgaan,
        Aenhoort zijn bitter kermen,
        Hij roept u Vader aan:
        Met den armen Publikaan
        Voor zijn borste kompt hij staan,
        Wilt hem als een kind ontfaen.
      
      
        O Here van hier boven,
        Wilt mijns genadig zijn,
        Ik zal u altijdts loven,
        Werd van mij t'helsch fenijn:
        Daar en is gheen meerdere pijn,
        Van de derven u aanschijn,
        O hemelsch' Medecijn:
      
      
        O Heer ik zal sterven
        En zijn in groten noot,
        En wil mij niet bederven,
        Al zijn mijn zonden groot:
        Laat mij doch door u bloed root
        (Al ben ik van deughden bloot)
        Ontgaan de tweede dood.
      
      
        Wilt mij u gracy' geven
        En maakt mij dus ydoon
        Te ontvangen in mijn leven
        Al die pardoenen schoon:
        Om te krijgen goeden loon,
        En horen den schonen toon,
        Komt Bruid ontvangt de kroon.
      
      
        O Jezus hoog geboren,
        Gij sijt ghebenedijdt,
        En laat mij niet verloren,
        Noch heel vermaledijd,
        Die in het Vagheviers gekrijt
        Zuiveren nu haar habijt,
        Om het eeuwig schoon jolijt.
      
      
        Ik wil mij gaan begeven
        Tot alle deugd voorwaar,
        Eer ik worde verdreven:
        Paulus leert openbaar,
        Dat er een vier is hier naar
        Het welk maakt de ziele klaar,
        En lost de zonden zwaar.
      
    
  