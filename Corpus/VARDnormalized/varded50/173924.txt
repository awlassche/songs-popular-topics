
    
      
        VOor die zich stelt te mijden,
        Dat in hem quaat zou zijn,
        Door dwaasheit in zijn lijden
        Van tegenspoed of pijn;
        Die merkt dan aan zijn zonden
        Daar dit hem uit ontstaat,
        Waar aan hij als gebonden
        Voldeede zondig quaat.
      
      
        Bij dit zoo dient t'aanmerken
        Dat God rechtveerdig is,
        Die ons om het goed te werken
        Straft op zijn tijd gewis;
        Niet om ons te verderven,
        Maar tot een reine tucht,
        Om zonden af te sterven
        Tot aangename vrucht.
      
      
        Zoo wie dit wel bedenken,
        Die vinden zig versterkt,
        Niet kan een zulke krenken,
        Want God het in hem werkt.
        De tegenstrevigheden
        Daar staat hij dan van af,
        En komt zijn tijd besteden,
        Waar door hij wijkt de straf.
      
      
        God ziet hij in zijn daden,
        Waar door hij zig verwint,
        het Geloof maakt hem beraden
        En tot zijn God gezind;
        Zoo dat hij in zijn lijden
        Kan wezen wel gemoet,
        Mits dat hij door zijn mijden
        Zig zelven doet veel goed.
      
    
  