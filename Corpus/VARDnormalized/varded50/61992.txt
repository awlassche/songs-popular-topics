
    
      
        Komt zondaars ziet hier nu erven
        Het gon' dat is vast gesteld,
        Allen mens die moet eens sterven,
        Dat word ons g'heel klaar vermelt,
        Atreps vreedheyd komt men tonen
        Hoe zij op des weirelds baan,
        Geen een mens en komt verschonen;
        Maar de dood moet onderstaan.
      
      
        De schrikbaere dood vol schromen
        Met haar schigten hier ten toon,
        Gesteld die tot ons moet komen
        Al dat leeft komt zij t'ontbloon,
        Daarom mensen die in het leven
        Zijn in vreugden of getraan,
        Ziet nu dezen mens eens beven,
        Die zijn vonnis moet ontfaen.
      
      
        Dezen mens besmet met zonden,
        moet de dood gaan onderstaan,
        Christene wilt het doorgronden,
        Hoe hij stort zoo menig traan
        Over zijn verstorven wangen,
        Ziet zijn kwaad geschreven staan,
        Den duivel komt hem te prangen,
        Zijn bewaerders van hem gaan.
      
      
        Allen mens die komt te sterven
        Is met zwaren schrik belaen,
        En moet gaan zijn leven derven,
        Om voor Gods oordeel te staan.
        Zijn gevonnist om te lijden,
        Zegt God voor u zonden hier,
        Gaat van mij vermallendyden,
        Voor eeuwig in het helsche vier.
      
      
        O toneel Gods vol van vraeke,
        Die den mens moet onderstaan,
        Ziet hem roepen zonder sprake,
        Uitstel tot morgen 'k moet gaan,
        Daar is geen uitstel te krijgen,
        Zijn geroep is zonder kracht,
        Priester, vrouw en kinders nijgen,
        En in tranen schier versmacht.
      
      
        Nu zullen wij voorders treden
        Tot een boetveirdigen mens,
        Die altijd in goede zeden
        Heeft wel geleefd naar Gods wens,
        Ziet zijn Engel hem beschermen,
        En staan bij zijn ledikant,
        Zegt komt in beide mijn ermen,
        Geen kwaad heeft de overhand.
      
      
        Des mens is blinkende en schone,
        Ziet den priester bij hem staan,
        Zijnen Engel komt met de krone,
        Om zijn edel ziel t'ontfaen,
        God roept komt gebenedyden
        Nu ook in het Hemelrijk,
        Eeuwig zult gij u verblijden
        Met mij en d'Engels gelijk.
      
      
        Daarom mensen die nog leven,
        Spiegelt uw hier al te gaar,
        Wilt u tot de deugd begeven,
        Gij zult hier ende hier naar
        Bevrijd zijn van d'helsche pijnen,
        En dan nog voor uwen loon
        Mogen voor God zelf verschijnen,
        Eeuwig erven des Hemels kroon. Einde.
      
    
  