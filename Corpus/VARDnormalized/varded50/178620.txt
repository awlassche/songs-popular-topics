
    
      
        BEwaarme, o God, want ik betrouwe op u,
        (O mijne ziel !) gij hebt zelf  tot den Here
        Gezegd: Gij zijt de Heer, de God die nu
        En eeuwig mij behoed, tot uwer ere.
        Mijn goedheit kan niet tot uw hoogheit raaken,
        Maar zal tot heil den heiligen genaaken:
      
      
        Den heerlijken op aarde, daar mijn lust
        Geheel in is; als die uw woord bewaaren.
        Wier offergave op vreemde altaren rust,
        Zult gij in toorn de smerten van verzwaaren.
        Hun offerdrank van bloed zal ik niet plengen,
        Noch hunnen naam op mijne lippen brengen.
      
      
        De Heer is steeds het deel van mijn erve, en het goed
        Mijns bekers: gij behoudt mijn lot genadig.
        De snoeren zijn mij, tot mijn zielsbehoedt,
        Gevallen in de plaatsen die gestadig
        Zijn lieffelyk. Ja het erf door mij verkregen
        Is schoon en door geen erfdeel op te wegen.
      
      
        Ik zal den Heer, die mij gaf trouwen raad,
        Steeds loven: des nachts zelfs leren mij mijn nieren.
        Ik stelle altoos hem voor mij, en verlaat
        Mij op zijn woord, om mijnen gang te stieren.
        Omdat hij aan mijn rechte hand wil wezen,
        Geraak ik nooit aan het wankelen, of vrezen.
      
      
        Daarom is ook mijn harde zoo verblijd,
        Mijn tonge juicht; mijn vlees zal zeker wonen:
        Want gij verlaat mijn ziel tot gener tijd,
        Zelfs in de helle, om mij met eer te kronen.
        Gij dult niet dat uwe heilge ziet verderving,
        Of komt in het graf ten vollen tot versterving.
      
      
        Gij zult mij ook ontdekken des levens pad;
        Verzadiging der vreugde is steeds, o Here,
        Bij uw gezicht; uw rechte hand bevat
        Veel lieflykheÃªn; gij kroont met eeuwige ere
        Uwe gunstgenoot, nu hij in des hemels bogen
        Verheerlijkt zit, daar gij hem woud verhogen.
      
    
  