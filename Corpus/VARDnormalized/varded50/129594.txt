
    
      
        Het best op aard is een gerust gemoed
        Dat steeds de plicht van alle deugden voed
        En noit ontrust werd door geen laster monde
        Maar als een Rots onwrikbaar word gevonde
        In weerwil van,   de waereld, schoon die woed.
        Het best op aard, is een gerust gemoed.
      
      
        Ik laat de Kroon en Scepter die ze draagt
        En laat het goud voor die het goud behaagt
        En laat die ‘het lust sig in de wellust baden:
        Een aardse Ziel kan sig dog niet verzaden,
        Schoon dat hij daar, gelijk een mol in wroet.
        Het best op aard, is een gerust gemoed.
      
      
        O Goon, wie had het ooit van haar gelooft
        Dat zo de Liefde bij haar was verdooft,
        Ten eenemaal geheel en al verdurven!
        Ei, zeg mij dog waar mee heb ik ‘het verkurven,
        Mijn waarde Lief, en opperst mijn vermaak:
        Gij sijt de geen, die ‘het binnenst van mijn draagt.
      
      
        De valse tongen geeft dog geen gehoor.
        Ik zweer u dat gij sijt die ik verkoor
        Om hier op aard met u in vreugd te leven.
        Geef mijn u hert, ik zal u ‘het mijne geven,
        Want ik verga, gelijk de sneeuw op ‘het veld,
        Ten zij dat gij mijn door u min hersteld.
      
      
        Maar zeg mij dog, wat zal het wezen dan,
        Als gij regeerd gelijk een wreed Tyran
        En lacht met al mijn tranen en gebeden?
        Heb ik ten vollen dan nog niet geleden,
        Zo bid ik u, dat gij mijn vonnis maakt,
        Waar door dat ik uit al mijn droefheid raak.
      
      
        Bekoorlijk Beeld, Beheerster van mijn ziel,
        Die ik het eerst in mijnen boezem hiel
        Door ‘het vriendelijk opslag van uwe ogen.
        Doe riep ik uit: ‘O ogen vol vermogen
        Die mijne ziel, zo deerlijk heeft gewont,
        Zijt gij niet wreed, zo maakt mijn weer gezond!’
      
      
        Ik laat de Wijn voor die God Bachus mind
        En in zijn sap een smakelijk voedsel vind;
        Ik laat die wil sig   in de wijn haar baden,
        De zoete min die kan mijn meer verzaden
        En voert ons ziel vol vreugd ten Hemel in:
        Niets is op aard of ‘het leefd door Liefd en min.
      
    
  