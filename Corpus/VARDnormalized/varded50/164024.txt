
    
      
        WAt loffelijcke daden,
        Wat heil en troost
        Heeft Christus ons verworven,
        O mens! wilt niet versmaden,
        U Heiland, die
        Zo bitter is gestorven,
        Voor u aan het Kruis,
        Op dat gij tehuis
        Zijn Vaders zult bewonen,
        In het huis hier boven,
        Om God altijd te loven
        In persoone.
      
      
        Dankt God den Heer van harten,
        Gij al zijn Heyl'gen
        te Zam hier op der aarden,
        Die u heeft vrij van smerten
        Gemaakt, doen het pak
        Der zonden u beswaerden:
        Zo zeer dat gij,
        Gants waart onvrij,
        Vervreemt van Gods belofte,
        O goetheyts goede!
        Want met zijn eigen bloede
        Hij ons kochte.
      
      
        Zingt lof, zingt lof met vreugde,
        Zingt lof den groten God
        Van Eeuwighede,
        Zingt lof, zingt met geneughde
        Zingt lof den Soon
        Die ons brengt tot den Vrede,
        Zingt onbevreest,
        Lof heyl'gen Geest,
        Die ons heeft weer geboren,
        Looft vroeg en spade:
        Want God ons uit genaden
        Heeft verkoren.
      
    
  