
    
      
        VVAer mijn oog, een traene Bron,
        Dat ik kon,
        Al het ongeval bewenen,
        Waarom d'arme Christen schaer,
        Vol gevaar,
        Moet verzuchten en dus stenen.
      
      
        Als ik zie het verwoesten aan,
        O dan staan,
        Al des grouwlen voor mijn ogen,
        Dan gedenk ik, ach mijn Heer!
        Kondy meer,
        Al dit moord-geschrei gedogen?
      
      
        Hier verjaagd men Man en Vrouw,
        En vol rouw,
        Zijn de arme Ondersaten,
        Die verslagen als het Vee,
        Wee! ach wee!
        Zijn gezaaid op veld en straten.
      
      
        Weent o Dochter Sions weent!
        Zucht en steent:
        Houdt niet af van bitter klagen,
        Stort u tranen als een vloed,
        Om het bloed,
        Dat zo deerlijk leit verslagen.
      
      
        God zal eens van boven af,
        Wannen het kaf,
        En met scherpe geessels wrekken,
        Al des wrevelmoed en kwaad,
        Dat hij haat,
        En in zijne gramschap spreken.
      
      
        Weg gij boze verr' van hier,
        Want mijn vier,
        Zal op uwe zielen branden,
        En gij zult in vlam en rook,
        Voor het gespook,
        Zijn verschrikt, en klapper-tanden.
      
      
        Steekt dan eens u zwaarden op,
        Of u kop
        Zal gevoelen Godes toren,
        Want een fel moordadigh hert,
        Zal met smert,
        Een verschricklijck oordeel horen.
      
    
  