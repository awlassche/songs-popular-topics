
    
      
        En tragt niet om uwe goed'ren te vermeren,
        Maar eerder om te mind'ren u begeren:
        Een rijkdom is u inder haast bereid,
        Indien gij arm zijt in begeerlijkheid.
      
      
        Den naasten weg om rijkdom te gewinnen
        Is dat men die veracht en niet wil minnen:
        Want die en is niet arm die weinig heeft,
        Maar die is arm die steeds na meerder streeft.
      
      
        Ziet neerstigh toe, en wilt hier op wel achten,
        Dat gij u van de gierigheidt meugt wachten:
        Want het en is niet in den overvloed
        Gelegen, dat de mens leeft uit zijn goed.
      
      
        het Geen gij gebruikt, dat hebt gij maar van node,
        Daar leeft gij van; van het ander heeft de doden
        Zo veel als gij: gij hebt geen voordeel, dan
        Dat gij het gezicht der ogen hebt daar van.
      
      
        Wat schee4lt het of dan klein of groot in goed is,
        Wanneer daar door uw lichaam maar gevoed is
        Hoe kleinder pak, hoe meer gemak men heeft,
        Een blij gemoet het beste goed beleeft.
      
      
        Geen rijkdom zal een gierig hert vervullen:
        Maar alle die het geld beminnen zullen
        En zijn des gelds niet zat; wie d'overdaet
        Beminnen, zijn van inkomst nooit verzaad.
      
      
        Hoe meerder dat uw aardse schatten bloeien,
        Te meerder ook zal uw begeerte groeien.
        Wat zoekt gij dan vergeefs in het aardse goed
        O dwaze mens, de rust voor uw gemoed?
      
      
        Een weinig is genoeg om wel te leven,
        En wein'ger noch kan u zo vele geven
        Dat u genoeg om wel te sterven zij:
        Gij hebt genoeg, daar hoeft niet meerder bij.
      
      
        Doch wij helaas vaak arremoede noemen
        Geen eertijds was voor overvloed te roemen;
        Den armsten der Apostelen acht zich rijk
        En gij alleen hebt meer als zij gelijk.
      
      
        Niet slechts en zal het geld u nooit verzaden,
        Daar staegh met moeit en onrust u beladen,
        Vermits men het krijgt met groten arrebeydt,
        Bezit met vrees, verliest met moeilijkheid.
      
      
        Godtsaligheidt het aldergrootst gewin is
        Daar in men wel vernoegd na zijnen zin is.
        Wij brengen in de wereld niet met al,
        Ook niets men ooit daar weer uit dragen zal.
      
      
        Neygt, Heer, mijn hert tot uw getuigenissen,
        Op dat ik niet het ware goed mag missen;
        Maar neigt het nooit tot snode gierigheidt,
        Waar door men wordt tot alle kwaad verleidt.
      
    
  