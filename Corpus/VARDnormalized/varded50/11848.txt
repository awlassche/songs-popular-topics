
    
      
        HOe aandachtig, kan ons Geloof zich rusten,
        In ons gemoed:
        het Is waarachtig, want het heeft geen ander lusten,
        Als het hoogste goed:
        Het is alleen, op dezen grond gevest:
        Zulks dat ons zinnen, en het hert van binnen,
        Dit moet beminnen,
        Als d'oorsprongh aller deugd, de deugd, de deugd,
        Schept in haar de grootste vreugd.
      
      
        Lauwerbladen, daar wordt zij mee omwonden,
        Als die verwint:
        Die ons kwaden, en onze snoode zonden,
        En dood verslint.
        Het is een lamp, die het duister hert verlicht,
        En doet verdwijnen, het angstig kwijnen,
        En bange pijnen,
        Ja ooght alleen op Christ, op Christ, op Christ,
        Die daar breekt des Vijands list.
      
      
        het Wordt verkregen, uit kracht des Geests van boven,
        En door het gehoor:
        Wel te degen, staat ons dat toe te loven,
        Om volgen het spoor:
        Van Christi Wet, die ons het pad wijst aan,
        Waar op wij treden, met suyvre leden,
        Om door gebeden,
        Zijn kruis te grijpen aan, en gaan, en gaan,
        Stadig op zijn heyl'ge baan.
      
      
        het Is het vertrouwen, van seeckre en ware zaken,
        Die het oog niet ziet,
        Daar w' op bouwen, en daar w' ons in vermakken,
        In ons verdriet.
        Daar Abraham op ooghd' in zijnen strijd:
        Die in zijn leven, door liefd' verheven,
        En hoop gedreven,
        Na het eeuwig omme zag, en zag, en zag,
        Door het Geloof dien blijden dag.
      
      
        het Zwak Gelove, dat teer en glimmend vonckjen,
        ‘En het kreukigh riet:
        ‘Wilt niet doven, maar met u lieve lonckjen,
        ‘Heer! daar op ziet.
        ‘Laat dit niet dood, maar levend zijn in daad,
        ‘Op dat ons pogen, voor uwe ogen,
        ‘Zich mag vertogen,
        ‘Als op een heilig beeld, een beeld, een beeld,
        ‘Dat er is uit God geteld.
      
    
  