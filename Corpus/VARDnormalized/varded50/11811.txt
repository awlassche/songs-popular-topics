
    
      
        DE aen-was van het gehoor,
        Van die daar Christum volgden na,
        Om zijne wondren vroeg en spa,
        Klonck alle Landen door:
        het Gevolg was aan de Zee,
        Alwaar twee Vissers scheepjes vast,
        Vergeefts gevischt en zonder last,
        Hun netten maakten ree.
      
      
        Hij trat in Simons schuit,
        Die van het land wierd' af-gezet,
        Daar hij den volke Godes Wet,
        En lering breiden uit:
        Wanneer hij het preken staeckt',
        Sprak, stiert wat na de diepe kant,
        En werpt daar in u Net en Wand,
        Dat gij aan Vis geraakt.
      
      
        Doch Simon zei des nacht,
        Is heel vergeefs geslooft, gewroet,
        Geen Vis is ons in het Net ontmoet:
        V woord zal zijn volbracht.
        Zij wierpen het over boord:
        Een school van Vis zich daar in sloot,
        Zij riepen, helpt ons met u Boot:
        Ons Wand en Netten scheurt.
      
      
        De vangst was vol en dik,
        Zo dat de Scheepkens overlaen,
        Vast dreyghden na den grond te gaan,
        Op ieder ogenblik.
        Doch Simon riep beangst,
        Ach Heer ik ben een zondig Man:
        Dus wijkt van mij. Wie is er dan,
        Niet schrikkig in des vangst?
      
      
        Ei Simon staeckt u pijn,
        Sprak Christus en gij hulpers mee:
        Gij zult niet zwerven meer op Zee,
        Maar Mensen-vissers zijn.
        Het Scheepken raakt te land,
        Zij lieten Net en Schuytjen staan,
        En volgden Christum achter aan,
        Als na een beter pand.
      
      
        Gods wonderen zijn groot,
        En strekken over Zee en Land,
        Zo dat elk zijn vermogen hand,
        Bevind in alle nood:
        ‘Wie in zijn Net gevaen,
        ‘ Volgt Christum om zijn woord en leer,
        ‘ En niet om rijkdom, staat of eer:
        ‘ Zal eeuwiglijk bestaan.
      
    
  