
    
      
        Het Is hoge tijd maakt u bereidt,
        Gods Soon zal in de wolken
        Verschijnen in Zijn Heerlikheid,
        Te richten alle volken;
        Dan sal'er zijn een groot getruer,
        Als alles zal vergaan in vuur;
        Dit schrijven Godes Tolken.
      
      
        Geen staat, geen groots' en trotse moed
        Zal u dan konnen baten,
        Geen geld noch alle werelds goed,
        Gij moet het al verlaten;
        En schoon Gij sterk en jeugdig zijt,
        De Here zal in korten tydt
        U te zam verderven laten.
      
      
        Waakt op, de wereld krijgt een end,
        De tydt begint te naken,
        Den dag en uur is niet bekent,
        Gij kont den sluit licht maken;
        Gij horen zult ter laetster eeuw
        Van oorlog en van veld geschreeuw,
        Van branden en van blaken.
      
      
        De gantsen aard zal zijn bevreesd,
        Zal zitteren en beven
        Van donder, bliksem, zwaar tempeest;
        O wee! die dan zal leven:
        De Zon verliezen zal zijn schyn,
        De Mane zal verdonkerd zijn,
        Zulks staat 'er klaar geschreven.
      
      
        Die Godes Woord dan heeft versmaad
        Die mense gaat verloren,
        Dan is het voor hem veel te laat,
        O was hij nooit geboren!
        Hij kan niet voor den Heer bestaan,
        Zijn ziele moet ter hellen gaan,
        Dit Oordeel moet hij horen.
      
      
        Maar die den Here heeft gevreest,
        Die het goede heeft bedreven,
        En tegens armen mild geweest,
        Tot loon wil God hem geven,
        Dat hij bij Zijn beminde Soon
        Zal zitten in des Hemels Troon
        In heerlikheid verheven.
      
      
        Daarom gij gansche Christenheid,
        Door nieuwen geest gedreven,
        Tot dezer uur van zonden scheidt,
        Wilt u ter deugd begeven;
        Bekeert u tot den Groten God,
        Den Here vreest, houdt Zijn gebod,
        Zo zult gij eeuwig leven.
      
    
  