
    
      
        WEl vriend waar zijn uwe zinnen,
        het Schijnt dat mij g'heel verlaat,
        'k Bid u wilt u verzinnen,
        En volgt wijze lieden raad,
        Gij zijt zo flauw van geest,
        Gij leeft hier als een beest,
        Part met mij, 'k ben de Deugd,
        Wilt gij eens zijn verheugt,
        Ofte wel met God verblijden,
        Hier naar in s' Hemels vreugd.
      
      
        Ionghman. 'k En wil met u niet paren,
        Deugd het is noch al te vroeg,
        'k Ben veel te jonk van jaren,
        Als ik oud ben, het is tijd genoeg,
        'k Zit hier in Bachus tent,
        'k denck op gheen torment,
        Ik makke goede cier,
        Met vreugden bij het vier,
        Met mijne Medebroeders,
        'k Drinke lustig wijn en bier.
      
      
        Verlaat al de Confraters,
        Die tot deughden zijn zo slap,
        Gaat bij d'Eerweerde Paters,
        Kiest voor u een Monicks Kap,
        Ionghman hout u dog stil,
        En doet naar mijnen: wil,
        Wilt g'hebben lof en dank,
        Blijft bij de lust niet lank,
        Eer gij raakt in het verseren,
        Door uwe lekker spijs en drank,
      
      
        Gheen Pater kan ik wezen,
        'k Hebbe lust tot een Godin,
        Die mij wel kan genezen,
        Met de werken van de min,
        Ik kiese voor mijn part,
        En kaart of Tik tak-bard
        En voor een Paters vol,
        Of bidden in een hol,
        Kies ik kroeg of Taveren,
        En ik drinke mij eens vol
      
      
        Ionghman hoort naar mijn reden,
        Maakt u tot de deugd bereid,
        Laat af de sottigheden,
        En al' s' werelds ijdelheid,
        Doet dog naar mijnen raad,
        Het zal u wezen baat,
        Schouwt den vrolijcken dis,
        Van veel wijn, vlees, en vis,
        Want ik zeg het sober leven,
        Den mense zeer zalig is.
      
      
        Neen deugd hier dient gebleven,
        Dezen bras staat mij wel aan,
        'k Zeg dat ik strenger leve,
        Als die met haren kleeren gaan,
        Mijn Penitentie is goed,
        Drinken in overvloed,
        Alle dagen dronken of zat,
        En met den bek in het nat,
        Altijd suppen en smoren!
        Deugd, wat streng Order is dat.
      
      
        Gij zult het wel beklagen,
        Alle uwe baldadigheid,
        Als u den tijd zal jagen,
        Naar de lange Eeuwigheid,
        Als gij zult wezen dood,
        Vw' Ziel in angst en nood,
        Ionghman doet naar mijn raad,
        Het zal u wezen baat,
        Te laat zult gij het beklagen,
        Als gij voor het Oordeel staat.
      
      
        Ik drink een dobbel bacxken,
        Smorgens voor de kwade locht,
        Naar dien wordt mij een pacxken,
        Van den besten snuif ghebrocht,
        Naar middag drink ik Thee,
        Of wel een pintjen Mee,
        Naar dien een glaesjen wijn,
        Dat dient voor Medecijn,
        Mag dit maar blijven duren,
        Soberheid dunkt mij gheen pijn.
      
      
        Ionghman wilt u bekeren,
        Denkt op uwen lesten snik,
        Die gij eens moet passeren,
        Hebt van het kwaad doch enen schik,
        Denkct op den lesten endt,
        En op het hels serpent,
        Die voor u heeft bereid,
        Een kuil vol bitterheid,
        Daar gij zult moeten branden,
        Misschien in der eeuwigheid.
      
      
        Ionghman. 'k En heb geen apparentie,
        Van d'hel oft Vaghevier,
        Want 'k gaan door penitentie,
        Naar den Hemel recht van hier,
        Ik sterf daar op gerust,
        Ik paere met de lust,
        Mackerkens volgh mij naar,
        Want t'is zeker en waar,
        Dat wij met zo te leven,
        Naar den Hemel gaan te gaar.
      
    
  