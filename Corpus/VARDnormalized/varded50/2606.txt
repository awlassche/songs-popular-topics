
    
      
        Gedenkt mijn ziel uws scheppers krachtig,
        Die al wat is eerst schiep uit niet,
        En door zijn woord als noch gebiet,
        Troost u in hem hij zal waarachtig
        U zijn gedachtig.
      
      
        Verdraagt u leed, en zijt geduldig
        In kommer-kans of tegenspoed.
        Erleght in al wat u ontmoet,
        Dat uwe zonden menigvuldig,
        Noch meer zijn schuldig.
      
      
        Mijn ziele wilt toch overwegen
        De schoonheid Gods, en het grote goed
        Dat hij gestadig aan u doet.
        En hoe gij sijt (voor dank) daar tegen,
        Tot kwaad genegen.
      
      
        Is het wonder dan dat Gods goetheden
        Haar wenden van u boosheid af,
        En die beloont met straf op straf?
        God haat de zonden, en qua zeden,
        En dat met reden.
      
      
        Nochtans al schijnt, dat hij zijn oren
        Voor u verstopt, en dikwijls dreyght,
        Zo is zijn goedheid, eer geneigd
        Om u gebeden te verhoren
        Als tot zijn toren.
      
      
        De Heer zoekt u niet te bedroeven
        Met ballingschap, met kruis en noot,
        Met ouders, of met vrunden dood,
        Met achterklap van snoode boeven,
        Maar te beproeven.
      
      
        Draagt gelijkmoedig al u spoeden,
        Want vanden Hemel komt ons af
        De bedel-nap, de Conincx staf,
        De rijkdom en de arremoede
        Ieder ten goede.
      
      
        Laat mij o Heer! niet langer zwerven
        Met een gemoet dus ongerust,
        En geeft mijn ziel geen hoger lust,
        Als in mijn hert u te verwerven,
        En wel te sterven.
      
    
  