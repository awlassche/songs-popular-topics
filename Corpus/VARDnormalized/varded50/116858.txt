
    
      
        Mijn Herderinne hoe vaart gij?
        Is nog gezond u lieve leven?
        Agh laat nu toe dat ik u vrij?
        Op dat gij mij u Trou zout geven.
      
      
        Wel Herder spreekt hier dog niet van:
        Het Trouwen mij niet kan bekoren:
        'k Wil u niet hebben tot mijn Man:
        Gaat: ik wil van geen Trouwen horen.
      
      
        Verlaat dog dit verkeert verstand:
        Mijn Herderin, mij dog hoort spreken.
        Verlaaten wilt u Vaderland:
        Want d'eensaamheyt is vol gebreken.
      
      
        Mijn Herder, sou ik Trouwen? Neen!
        Maar eenzaamheid kan mij behaagen:
        Want als ik blijven zal alleen,
        Zal ik mij het Trouwen nooit beklaagen.
      
      
        Ei laat eens toe, dat ik u kus,
        Mijn Herderinne, op u wangen
        Hoe kunt gij bij mij spreken dus?
        Laat ik de Trou van u ontvangen.
      
      
        Wel Herder bij u hout u Min;
        Want aanstonds moet gij mij verlaaten.
        In het vrije leven heb ik zin.
        Ik wil niet horen na u praaten.
      
      
        Hoort Herderin! het domme Vee,
        Bij ons niet ongepaard wil leven:
        De Vissen van de grote Zee,
        Die wil de Min die vreugde geven.
      
      
        Mijn Herder het Vee heeft geen verstand,
        Zij leven na hun domme driften.
        God in mij kennis heeft geplant,
        Om het quaade uit de Trou te ziften.
      
      
        Het Pluymgediert' geen vreugde heeft,
        Eer dat zij t'saamen vrolijk paaren:
        Mijn Herderin u Trou mij geeft,
        Dan zullen ook zo zijn u jaaren.
      
      
        Het kruis het geen het Huwlijck geven kan,
        Mijn Herder, kan mij niet behaagen:
        Want die hier nemen wil een Man,
        Die zal de Trou haar haast beklaagen.
      
      
        Mijn Herderin een grote vreugd,
        Gij dan in het Huwelijk zult vinden,
        Wanneer gij wezen zult verheugt,
        Op het Bet, met uwe wel Beminde.
      
      
        Ei gaat van mij, mijn Herder, gij
        Moet na een ander Nimphje treden:
        En spreekt daar van, niet tegen mij!
        Maar zegt aan die u Minne-reeden.
      
      
        Mijn Herderinne, 'k u bemin,
        Ik zal u nimmermeer verlaaten,
        Op u alleen stel ik mijn zin,
        Spijt al de gene die ons haaten.
      
      
        Mijn Herder, het Trouwen kwelling geeft,
        En ook voor al het Kinder queecken:
        Die vrij leeft, deze smert niet heeft:
        Zij fris leeft in haar groene strekken.
      
      
        U frisheid moet voor mij dog zijn.
        'k Zal Herderin u kruis wegdrijven.
        'k Zal u bijstaan in druk en pijn.
        En wil God, 'k zal bij u trou blijven.
      
      
        Neen Herder, ik kies eenzaamheid.
        De vrije Staat kan mij behaagen:
        Want die in haar Liefs armen leit,
        Moet na die vreugde wel naar klaagen.
      
      
        het Zal zijn een overzoet vermaak,
        Bij u mijn Herderin te leven.
        Zo gij mij weigert deze zaak,
        Gij zult mij desperatie geven.
      
      
        U desperatie is mij leed,
        Mijn Herder, 'k zal met u niet Trouwen:
        Mijn waarde, ik wel zeker weet,
        Dat dit u ook haast sou berouwen!
      
      
        Mijn Herderinne, neen, o neen!
        het Berou hier van mij nooit zal plaagen:
        Ik u bemin, en anders geen:
        Ik durf de Trou met u wel waagen.
      
      
        Wel sou ik u verzoek toestaan?
        Zo sou ik met u kunnen Trouwen.
        Mijn Herder, om dat gij hout aan,
        Zo zal ik worden u Huisvrouwe.
      
      
        o Vreugd! o vreugd! Ik ben verheugt,
        Dat gij u Trou aan mij wilt geven!
        Mijn Herderinne, met de deugd
        Wij bij de Trou vroom zullen leven.
      
      
        Mijn Herder gaat na uwe stulp,
        De Zon die zal haast onder daalen.
        Ik zal nu haast zijn uwe hulp.
        Ik groet u; want mijn Schaapjes dwaalen.
      
      
        Gij Herderin zijt nu mijn Lief,
        Ik u zal na u stulp geleiden.
        Ik groet u, leest eens deze brief....
        Ik met een kus moet van u scheiden.
      
      
        Zeer helder schijnt de volle Maan.
        'k Zal morgen vroeg u weer verwaghten.
        Met die kus na u stulp wilt gaan.
        'k Hoop gij met Liefde zult vernaghten.
      
    
  