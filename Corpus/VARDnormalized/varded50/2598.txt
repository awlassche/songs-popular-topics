
    
      
        Garbrande, wilt gij leven recht gerust?
        Zo lieft uit liefd' den lieven God met lust:
        Schuwt het misbruik van d'algemeene lien,
        Die meer op elk als op haar zelven zien.
      
      
        Wilt dat gij meugt, en wenst geen zotten wens:
        Genoeg vernoegd den licht-vernoeghde Mens:
        Armoe van wil die salight het gemoed,
        Meer als de vrek en rijken overvloed.
      
      
        Bedenkt u lang, weest vrij in het horen snel,
        Haat achterklap, spreekt weinig, en dat wel:
        Ziet om of zwijgt, dijn oordeel schik dijn woord,
        Naar eis van sak, na het vrund of vijand hoord.
      
      
        In boecken-kijf, en woorden spitse strijd
        Verwaerloost niet u kostelijcken tijd:
        Leeft slecht en recht, leest de zuivere Schrift,
        Maar kloeckaerts kunst met rijpe zinnen zift.
      
      
        Mond-wetenschap het domme vollick prijst,
        Harts-wijsheyd steeds haar in de daad bewijst,
        Niet in vernuft noch kibbeligh verstaan,
        De wereld dwaalt in onverstand, en waan.
      
      
        Gij weet wel veel, zo gij dijn zelven kend,
        Wat dat gij waart, wat dat gij word in het end,
        Slijm, stof en stank, der wormen aas, en aard:
        Des kennis baard geen eer-sucht, noch hovaart.
      
      
        Leeraert u zelf eer gij een ander leert,
        Of't is om niet wat gij Philosopheert:
        het En doet geen nut dat men op iemand smalt:
        En ziet niet uit, maar in u harde daalt.
      
      
        Daar is genoeg dat nodig dient vervormt,
        Dijn Tempel Gods (doch geestelijk) bestormt,
        Werpt d'af-Goon uit van qua gewoond en lust,
        Van lief en leed, en van gewaende rust.
      
      
        Van boeldery met Mammon, of den buik,
        Van Duivels dienst, van het ouwe snood misbruik
        Van poppen-goed, van guichelspel, van schijn,
        Van lippen-liefd, en wat er meer mag zijn.
      
      
        Zulk kercke-slaen, en heilig stormery
        Is Christelijk, en staat een ieder vrij:
        Maar het leecke-boeck is lang veel eer verjaagd
        Als het beelde-werk dat elk van binnen draagt.
      
      
        Garbrande, wilt gij leven recht gerust?
        Zo lieft uit liefd' den lieven God met lust:
        Schuwt het misbruik van d'algemeene lien,
        Die meer op elk als op haar zelven zien.
      
    
  