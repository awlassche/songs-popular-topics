
    
      
        Het spreekwoord geeft een nutte lering:
        O stelt uw tering naar uw nering:
        O het is eerlang met u gedaan,
        Wie met zijn beurs niet gaat te raade,
        Voorzeker die bevind te spaade,
        Hoe slecht zijn zaaken daar door staan.
      
      
        O voert uw schip te grote zeilen,
        Gij zult 'er ras den grond mee peilen.
        Maar is het alles naar de maat,
        Dan zal het wel en spoedig vaaren.
        Dus zult gij lijf en goed bewaren;
        Daar het anders al verloren gaat.
      
      
        het Is dwaas, wat groots te willen schynen,
        En dus zich zelven te ondermijnen,
        Zo dat men haast ter neder stort.
        O gij die mensen wilt bedriegen,
        Gij zult ook dus uw beurs beliegen,
        En komt in het einde dan te kort.
      
      
        Zou zich een zwakke duif begeven
        In vlucht den arend na te streven?
        Zij houde zich doch bij den grond;
        Of anders wierd zij wel verslonden,
        Van vogels, die haar boven vonden,
        Wanneer die vlucht te dier haar stond.
      
      
        O laat u dit toch wijsheid leren,
        Gij die den adel wilt braveren,
        En uitgeeft meerder dan gij wind.
        Dat zal u bankeroet doen spelen,
        Of met een leÃªgen buidel delen.
        Gaat, leeft dan, kont gij, van den wind.
      
    
  