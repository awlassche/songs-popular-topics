
    
      
        GEen mens en kan de tonge remmen,
        Noch haar fenijn'ge woorden stremmen,
        Zij is een onbedwinglijck kwaad.
        Men temt wel d'alderwreedste dieren
        En vog'len die in het wilde zwieren;
        De tong zich niet regeren laat.
      
      
        Waar zich de mensen maar versellen,
        Daar hoort men datelick vertellen
        Van het kwade dat een ander doet.
        Verschuilt vrij in verborgen hoeken,
        De kwade tonge zal u zoeken,
        Hoe nauw gij ook in wagt en hoed.
      
      
        Indien men iemand niet mag lijden,
        Men rapt het op van allen sijden,
        Tot zijnen hoon, het zij waar of vals,
        Of het openbaar of onbekend is,
        Als maar zijn naam daar door geschend is,
        Want hare gading is van all's.
      
      
        Wel werden zulke boze tongen,
        Die het kwaad uit-spouwen onbedwongen,
        Geleken bij een boos fenijn,
        Dat doodlick is, en als een zuivel.
        Eerst uytgespogen van den duivel:
        Doch het heeft een ander glimp en schijn.
      
      
        Want het geen op het meest is te beklagen;
        Een lasteraar en wil niet dragen
        Des lasteraers verachte naam:
        Dies weet hij hem alzo te mijden,
        Dat hij het bedekt met medelijden,
        Met liefd' en ijver, altesaem.
      
      
        Daar zijn der vele die haar magen
        Vol van haars naasten feilen dragen,
        En als men die uit-spouwen wil,
        Men geeft'et ene schijn van reden,
        Men zal zijn woord met schaamt bekleden,
        Zo komt den laster sagt en stil.
      
      
        Men suchtet diep, men ziet zeer simpel,
        En maakt de baan met lang bewimpel
        Van droeve woorden eerst wel klaar;
        het Hoofd als een bies na d'aerd moet hellen,
        Als of men kond geen vijve tellen,
        Dan kent men niet den lasteraar.
      
      
        Het moeyt mij van mijn vriend wel dapper
        (Spreekt een heyl-loosen achterklapper)
        Dat ik het van hem zeggen moet.
        En onder dit schijn-heilig kallen
        Laat hij den achterklap ontvallen,
        Die in zijn hert van binnen woet.
      
      
        Door zo bedriegelicke talen
        Zijns naasten feilen op te halen
        Is laster in den hoogsten trap;
        Ja, om die loose boze streeken,
        Als zijnde Satans eigen treeken,
        Den alderslimsten achterklap.
      
      
        Voor andren kan men zich noch hoeden,
        Van dezen heeft men goed vermoeden,
        Men meent dat hij geen kwaad en dinkt,
        En dat hij spreekt uit mededogen:
        Dit is eerst na de konst bedrogen;
        Dus is het geen goud al wat er blinkt.
      
      
        Indien gij waarlijk zijt genegen
        Om liefde tot uw vriend te plegen,
        Gebruikt daar toe verstand en reen.
        Gij moet niet stellen uw behagen
        In dus hem achter weegs te dragen
        Met achterklap bij yder-een.
      
      
        Kont gij zijn feilen niet verdragen,
        Zo moet gij het aan hem zelven klagen
        En openbaren uw verdriet.
        Berispt hem neerstig met vermanen,
        En bid voor hem met uwe tranen:
        Want zulks met meerder vrugt geschiet.
      
      
        Fij eereloose laster-monden,
        Die kast en blast als nijd'ge honden,
        En bijt en knaegt uws naasten naam;
        Hebt gij dan anders geen vermaken,
        Dan dat gij moet een ander laken
        En stelen hem zijn eer en faam?
      
      
        Die iemands naam en ere stelen
        Zijn slimmer doch in allen delen,
        Dan enig dief van geld of goed.
        Want hier voor kan men sig wel wagten,
        Voor deze niet, hoe grote kragten
        En neerstigheit men daar toe doet.
      
      
        Een goede name moet ook wezen
        Veel meer den Rijkdom, uitgelezen;
        Ja meer dan Zilver ofte Goud.
        Zo dan, die zulke schatten roven,
        Gaan andere dieven ver' te boven,
        Ja stelen meer dan duizend vout.
      
      
        Wie zal beschrijven al het kwade,
        Wie zal uitspreken al den schade,
        Die achterklap en laster doet?
        Zij is een regte vriendschap breekster,
        Zij is der vyandschappen queekster,
        Die altijd twist en onheil broed.
      
      
        Des geessels slag maakt scherpe striemen,
        Maar tonge-slagen zijn als vliemen
        Die zuiden en doorkerven het hert;
        Zo dat de kragt van vlees en benen
        Door al het sugten ende stenen
        Ten lesten gants vermorzelt werd.
      
      
        Daar zijn der vele te allen dagen
        Door scherpte van het Zweert geslagen,
        Doch meer noch door de tong vergaan:
        Hij is al kloek die met zijn handen
        Kan breken haar metale banden,
        En voor haar grimmigheit bestaan.
      
      
        Ook maakt de kwade tonge wonden,
        Die niet meer haast en zijn verbonden:
        Of schoon het kwetsuur geheelt zal zijn,
        het Lijkteken zal nochtans beklijven,
        En wonder is het zo uit zal blijven
        De na-smert van haar eerste pijn.
      
      
        Noch zal de last'raer zelve dragen
        De swaerste straf en hardste plagen,
        Als God zal houden zijn gerigt,
        Die met lanteernen wil doorzoeken,
        En stellen de verborgen hoeken
        Des herten openbaar in het ligt.
      
      
        Hoe zal dan zulk een mense beven?
        Want zo hij rekenschap zal geven
        Van elk vergeefs en ijdel woord,
        Wat zal het van laster-woorden wezen?
        God wil voorzeker over dezen
        Een zwaarder oordeel brengen voort.
      
      
        Geen lasteraar zal dan verwerven
        Des Regters gunst, nog ook be-erven
        Het zuiver Koninkrijke Gods.
        Zij zullen alle dan als honden
        Daar buiten zijn, en hare monden
        Niet weder open doen zo trots.
      
      
        Haar stem zal dan zijn angstig klagen,
        Wanhopig sugten en vertsagen,
        Och, och, hoe dier komt ons te staan,
        Dat wij Gods kinderen belachten,
        En als een bijspreuk dorsten achten,
        Die nu met eer zijn aangedaan!
      
      
        Zo legt dan af eens alle quaetheit,
        All' achterklap, die zulk een zaad spreit;
        Geveynstheit, nijdigheit, bedrog.
        Verdraagt sagtmoediglick malkandren,
        Vergeeft van herten de een den andren,
        Heeft iemand een'ge klagte noch.
      
      
        En boven al wilt u verwekken,
        Dat gij de liefde moogt aantrekken,
        Want zij is des volmaektheits band.
        En Godes lieffelicken vrede
        Will' in uw herten heersen mede,
        En altijd nemen d'overhandt.
      
    
  