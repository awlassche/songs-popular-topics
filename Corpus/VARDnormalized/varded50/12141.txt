
    
      
        MAlheureux Monde, ie vous ay
        Seruy seize ans ou d’auantage;
        Et toutesfois recue ie n’ay
        De vous aucun salaire ou gage:
        Lors que i’estoy bien ieune d’aage,
        Employant pour vous korps & bien,
        Vous me promistes rouge rage;
        Et ie suis encor’ auec rien.
      
      
        MA Fille, attendez vous à mooi;
        Ie vous seray gratieux maistre:
        Pour mes seruans i’ay bien dequoy
        Les payer, quand ie m’y veux mestres.
        Kwant il me plaist ie puis promestre
        Or, argent, puissance & honneur;
        Dont, si ie veux, vous pourrez estre
        Femme d’vn Rooi, ou grand Seigneur.
      
      
        Monde ik me semble, ou ie le crains,
        Que vous trafficquez de finesse;
        Et que vos propos zond tous plains
        De faintise, & vaine promesse:
        Puis que i’ay si tres pen d’adresse,
        Et tand de peine à vous seruir;
        Pour certain Monde ie vous laisse,
        Aussi bien me fault il mourir.
      
      
        Quoy, mourir! pensez vour desia
        A desloger? c’est fantasie;
        Vous pourrez penser à cela
        En la viellesse; ie vous prie
        De chasser loing melancolie:
        Suyuez mes passetemps plaisans:
        Menez tousiours vie iolie;
        Au moins durant vos ieunes ans.
      
      
        Soit tost ou tard, Monde, il me fout
        Mourir, & à Dien compte render:
        Puis qu’ainsi est, pen certes vout
        Le plaisir qu’en vous on peut prendre:
        Kar vous ne me pourrez deffendre
        A la mort, ny en jugement:
        Desormais donk ie veux entendre
        A seruir Dien deuotement.
      
      
        Ha poure Fille, j’apperçoy
        Que tu es folle & insensée,
        De te mettre en si grande esmoy;
        Pour ie ne sçay quelle pensee;
        Ca, sa, sans plus estre empeschée,
        Reçois le temps comme il viendra:
        Mais quand tu feras trespassée,
        Aduienne alors comme il pourra.
      
      
        Monde, tu me veux deceuoir;
        Tu ne tiens compte de mon ame:
        Toutefois il m’y fout pouruoir,
        Craindant d’enfer l’horrible flame:
        Helas, ie seroy bien infame,
        Si pour tes plaisirs imparfaictz,
        I’estoy soubz la funeste lame
        De l’enfer, bruslant à jamais.
      
      
        Va donk là où tu peux aller;
        Si tu me laisses, ie te laisse:
        De tooi ne me veux plus mesler;
        Par tes raisons plus ne me presse:
        Ie te bannis de mon adresse,
        De mes plaisirs & de mes biens;
        Et te dis, que peine & detresse
        Auras, tand de mooi, que des miens.
      
      
        Monde mechant, je n’ay soucy,
        Ny de tooi, ny de ton affaire,
        A Dien m’en vooi prier mercy,
        Rendre en quelque lieu solitaire,
        Et là de mon coeur volontaire
        Ie seruiray le Rooi Iesvs,
        Par penitence salutaire
        Satisfaisant pour mes mesus.
      
      
        Adieu parens, adieu amijs:
        Adieu l’affection mondaine:
        Adieu celles, pour qui iadis
        I’ay suiuy la vanité vaine:
        Ie suyuray le chemin qui meine
        Au lieu où zond les vrays esbats:
        Aymant mieux pour Dien estre en peine,
        Que pour le monde estre en solas.
      
    
  