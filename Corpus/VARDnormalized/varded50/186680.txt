
    
      
        Uw ore neem, o Heer, mijn klagten,
        En wat ik zegge gunstig aan,
        Wil mijn benaauwt gezucht verstaan,
        Gij weet wel dat mijn leeds gedachten
        Mij schier doen smachten.
      
      
        Let op de stemme van mijn reden,
        Gij, die mijn God, en koning zijt,
        Merk hoe ik staadig roep, en krijt,
        Want ik ontvouw mijn noodgebeeden,
        Tot u getreden.
      
      
        Wil, Heer, mijn stemme niet verachten,
        Wanneer gij, des morgens vroeg, mij hoort,
        Want des morgens vroeg schik ik mij voort
        Tot u, om antwoord op mijn klagten,
        En blijve wachten.
      
      
        Want uw natuur, en werk betonen
        Dat gij, een God, die deugd bemint,
        Geen lust in goddeloosheit vind,
        Geen booswigt, die den Heer derft honen,
        Zal bij u wonen.
      
      
        Het volk dat aaverechtsche wegen,
        Al willens zinloos, blijft begaan,
        Zal voor uw ogen niet bestaan,
        Gij haat de mensen, die genegen
        Steeds onrecht plegen.
      
      
        Gij zult die snoode leugens spreken
        Verdoen, als waardig zulken ban,
        De Here grouwelt van den man,
        Die bloedsiek, door bedrog, en treeken,
        Zich tracht te wreken.
      
      
        Maar ik ga, door uw gunsts gedogen,
        Dat groot is, in uw huis vol lof,
        Wend naa het palleis, uw heilig hof,
        In uwer vreze, bei mijn ogen,
        En bid gebogen.
      
      
        Lei mij in uw gerechtigheden,
        Op dat, o Heer, mij niemand vang,
        Want menig boef verspiedt mijn gang,
        Richt mij uw weg, dat ik, met vreden,
        Dien mag betreden.
      
      
        Daar is niet rechts in hunne monden,
        Hun binnenst is zeer arg, en straf,
        Hun keel gelykt een open graf,
        Hun tonge vleit met schone vonden,
        Die niet dan wonden.
      
      
        Verklaar, o God, hun schuld, door plaagen,
        Hun raad vervalle, stootse heen,
        Om hun veelvoudig oovertreen,
        Wijl zij zich, tegen u behaagen,
        Weerspannig draagen.
      
      
        Dat die op u betrouwen zingen,
        Elk juich, in eeuwigheit verheugt,
        Bedek gij hen, en laat, van vreugd,
        Uw heilgen naams beminnelingen
        Steeds op gaan springen.
      
      
        Want, Heer, uw zegen zal betonen
        Wat man dat rechte wegen gaat,
        Gij zult, met goede gunst, syn staat,
        Als met een sterk rondas, bekronen,
        En zoo hem lonen.
      
    
  