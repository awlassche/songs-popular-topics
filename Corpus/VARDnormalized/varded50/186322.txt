
    
      
        Gelijk de Roose-knopjes,
        Wanneer den dageraad
        Zijn Christallijne dropjes
        Op het Aardrijk dalen laat,
        Haar Bladeren ontluiken,
        En vrij wat soetlijck ruiken,
        Als Ambroos en Muskaat.
      
      
        Zo is dan Iuliane,
        De stand van mijn gemoed,
        Mijn Zieltje smelt in Tranen
        Als ik u derven moet,
        Mijn waarde Ziels Vooghdesse,
        Mijn boezem is vol bresse,
        En blakert in een gloed.
      
      
        Van heete minne-voncken,
        U welbespraeckte Tong,
        Verselt met zoete lonken,
        het Was die mijn hert besprongh,
        En door geweld van stralen,
        Die gij op mijn liet dalen,
        Tot uwe Liefde dwongh.
      
      
        En laat ik zoete Susje
        U sierlijk Roose-bloos,
        eens drukken met een Kusje,
        Dat Nectar en Ambroos,
        In zoete evenaren,
        Ach mocht ik met u paren,
        In Cipres Minne-bloos.
      
      
        Dan zoudt gij zien mijn Engel,
        Hoe u Philander mind,
        Of kan die kleine bengel,
        Die het alles overwind,
        U onverzetbaar zinnen,
        Niet dwingen om te minnen,
        Zo is zijn roem maar wind.
      
      
        Of meent gij dat Philander
        Met valsheid om sou gaan,
        En lopen bij een ander
        Als hij met Iuliaen
        Zijn geyle lust geboet had,
        U kuisheid onder voet trad,
        Verband de snode waan.
      
      
        Eer zal de Sonne-wagen,
        In het Oosten onder gaan,
        En in het Westen dagen,
        Eer ik van Iuliaen
        Mijn Liefde af zal keren,
        En zo ik haar onteren,
        Moet het mijn kwalijk gaan.
      
    
  