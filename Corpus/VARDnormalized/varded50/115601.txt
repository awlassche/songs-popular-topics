
    
      
        Zoekt gij een staat vol van genugten
        Terwijl gij nog al hier op aarde leeft?
        Zo zoek na God, die alle volheid heeft,
        Bij wien men vind, de lieffelijkste vrugten,
        Waar door de Mens op het hoogste word volmaakt,
        Als hij zijn zinnen
        Maar trekt na binnen
        En tot God genaakt.
      
      
        God heeft zijn Zoon om laag gezonden
        Om ons door hem te voeren naar om hoog:
        Hij stelden ons zijn schatten voor het oog:
        Hij toonden ons zijn liefd' niet om door gronden.
        Wel hem die Iesum tot zijn Bruid'gom kiest.
        En al zijn lusten
        In hem laat rusten
        En zig zelf verliest.
      
      
        Dien Mens komt regt zijn God te smaaken
        Die met zijn Heiland Jezus is getrouwd,
        Die hem door liefde en geloofbehoud,
        En hem waardeert boven al des Werelds zaaken
        Hij voeld van binnen zagte rust en vree.
        Hij proeft Gods zoetheid,
        Geniet Gods goedheid,
        In zijn herte mee.
      
      
        Loop hier dan naa gij dwaaze Mensen
        Die al uw lust en rust zoekt buiten God:
        Die hier om laag met uwen Heiland spot
        En schept in het aardse al uw lust en wensen.
        Hef eens naa boven uit dit aardse dal
        Uw hart en ogen
        Dus lang bedrogen:
        Want daar vind gij het al.
      
    
  