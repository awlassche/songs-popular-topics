
    
      
        GElijk een Bloemtje dat noch hangt
        En door de heete Zon is opgedroogd, verlangt
        Na regenachtig weer,
        En dat'er morgen-don viel van den Hemel neer.
      
      
        Zo is het met mijn Hart en Ziel,
        Sint dat u mijn gemoed door min te beurte viel,
        Sint ben ik opgedroogd
        Door het straalen van uw Oog, daar Maas en Y op boogt.
      
      
        Nu wacht ik na de stromen van
        Uw vochte Lipjes, die ik niet genaakken kan.
        Och dat die Mondjes dow
        Mijn hart besproeien en mijn vlammen blussen wow.
      
      
        Helaas mijn klachten zijn om niet,
        Uw wreedheid lacht met mij, en spot met het verdriet,
        Van uwen Fidamant,
        Die als een AEtna om zijn Celestyne brand
      
      
        Maar och! hoe ongelijkke schicht
        Heeft ons getroffen. Ik zie met mijn flaaw gezicht
        Na u mijn Noord-star, en
        Ik volg u onvermoeid, nu ik vol smerten ben.
      
      
        Gij haat en vlucht uw Fidamant,
        En laat niet over als uw voedsteen in het zand:
        Uw woord is als de wind,
        Voor mij, die gij besiet als vijand, niet als vrind.
      
      
        Wanneer het dan zo wezen moet,
        Dat ik geen troost en win voor mijn verliefd gemoed,
        Zo sterf ik in mijn smart,
        En schenk u na mijn dood mijn dood-gepijnigd Hart.
      
    
  