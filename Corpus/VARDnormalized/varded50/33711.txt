
    
      
        ALs Jezus met zijn kraghte,
        En Goddelijke maghte,
        De steken al genas,
        De Duivelen deed' vlughte,
        Uit mensen in de lughte,
        Daar enen man bij was.
      
      
        Die zeide, ik wil mede
        U volgen t'alle stede;
        Maar Jezus tot hem zeid,
        De Vogels hebben nesten,
        Voor mijn is niet ten besten
        Daar mijn hoofd wat op leidt.
      
      
        Maar tot een ander zeide
        Hij met zeer goed bescheyde,
        Komt gij, en volgt mijn naar.
        Toen antwoorden die gene,
        Laat ik nog eens gaan heene,
        Begraven mijnen VaÃªr.
      
      
        En Jesus zeid tot dezen,
        Dat hoef zo niet te wezen,
        Volgt gij mijn datelijk,
        De doden laat haar doden
        Begraven, is het van noden,
        Verkondigd gij Gods Rijk.
      
      
        Een ander zeide, Here,
        Laat ik nog eens tehuis kere,
        Bestellen daar mijn goed,
        Dat ik dat overgeven
        Aan Vrienden en aan Neeven,
        En komen dan met spoed.
      
      
        Maar Jesus zeid, die gene
        Die wel te ploegen meene,
        En kijken aghter om,
        Die is ook niet bekwame
        Gods Rijke te berame,
        Of dat hij daar in kom.
      
      
        Heer, wilt ons niet versmaden,
        Maar roept ons op uw paden,
        En laat ons hier niet staan;
        Maar liever wilt ons trekken,
        En deugd in ons verwekken,
        Op dat wij met u gaan.
      
    
  