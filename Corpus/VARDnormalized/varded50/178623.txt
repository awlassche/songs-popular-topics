
    
      
        DE hemelen, vol glans,
        Vertellen in hun trans
        Gods ere en mogentheit:
        het Uitspansel, het luchtig zwerk,
        Meldt zijner handen werk,
        Dat zijnen lof verbreidt.
        De dag stort aan den dag
        Spraake uit, en maakt gewag
        Van des Heren alvermogen:
        De nacht toont aan den nacht
        Ons wetenschap, der magt
        Des Heren, uit den hogen.
      
      
        Daar word geen spraak noch woord
        In des werelds rond gehoord,
        Daar hunne stem niet klinkt:
        Dewijl Gods grote kracht,
        Die het al in wezen bragt,
        Aan des hemels bogen blinkt.
        Hun richtsnoer strekt zich uit
        Naar het Ooste, en het Weste, en het Zuid,
        En het Noord', tot des werelds paalen;
        Hij stelt daar in een tent,
        Daar steeds de zon door rent,
        Van het opgaan tot aan het daalen.
      
      
        Z' is als een bruidegom,
        Die naar Gods heiligdom
        Uit zijne slaapzaal gaat.
        Z' is vrolijk als een held,
        Die moedig trekt te veld,
        Als zij het pad opslaat
        In des hemels ruimen streek,
        Waarin zij nooit bezweek;
        Haare uitgang is van het ende
        Des hemels; niets ontsloop
        Haar hitte in haaren loop
        Als zij haar' kring doorrende.
      
      
        Gods wetten zijn volmaakt,
        De ziel, hier door geraakt,
        Bekeert zich tot den Heer:
        het Verbonds getuigenis
        Des Heren is gewis,
        Der slechten wijsheits leer.
        Gods hoog bevel is recht,
        Zijn wetten, uitgelegt,
        Verblijden des mensen harde:
        Des Heren heilgebodt
        Is zuiver, waardoor God
        Het oog verlicht in smarte.
      
      
        Des Heren vreze is rein,
        Die, als een heilfontein,
        In eeuwigheid bestaat:
        Des Heren rechten zijn
        Al tezamen waarheit, fijn
        Als goud, dat niet vergaat.
        Rechtvaardig zijn ze en goed,
        Verquikkende het gemoed,
        Ja zij zijn meer begeerlijk
        Dan al het fynste goud;
        Geen honigs zoetheit houdt
        Bij hen; gans onwaardeerlijk.
      
      
        Ook word hier door uw knecht
        Zeer klaarlijk onderrecht,
        En tot de deugd gespoord;
        Op het houden van uw wet
        Is dierbaar loon gezet,
        Door uw belofte en woord.
        Maar wie kan toch verstaan
        D'afdwalingen, begaan
        In het licht; een reeks van zonden?
        Dat uw genaa mij vaag'
        Van mijn verborge plaag,
        Geheime zielewonden.
      
      
        Houd ook uwe knecht te rug
        Van trotsheit, dat ze vlug
        Hem nimmer overheer':
        Dan toone ik mij oprecht,
        En rein, als uwen knecht,
        Van misdrijf en oneer.
        Laat mijne ziel en mond,
        En wat 'er in den grond,
        Mijns herten is beraaden,
        Heer, voor uw aangezicht
        Behaaglijk zijn gericht;
        Mijn heilrotz vol genaden.
      
    
  