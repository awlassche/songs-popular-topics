
    
      
        ALs God zijn milde hand op doet,
        Om ons hier te verzaden;
        En wij des zegens overvloed
        Genieten uit genaden;
        Als hij ons geeft Brood, Oly, Wijn,
        Ook Wol en Vlas tot Kleden,
        Goud, Zilver fijn,
        Wie van ons al zoudt hier beneden
        Niet dankbaar zijn?
      
      
        Maar neen, dit raakt ons niet aan het hert,
        Wij achten geen weldaden,
        Of men van God gezegend werd,
        Het loon is boos ten kwaden:
        Men vindt nauw een, wiens vroom gemoet,
        Kan ware dank betuigen:
        Wat God ons doet,
        Men wil zijn stijve nek niet buigen
        Tot dank voor het goed.
      
      
        Dies komt zijn Oordeel op ons an,
        Om dat wij hem verlaten:
        Is het wonder? Neen het: want zeker kan
        Ons doen zijn staat niet baten.
        Het Iaer van tzeventig tuyght klaar
        En Sesthien-hondert even,
        Dat Gods hand zwaar,
        Om ons te straffen opgeheven,
        Al vaardig waar.
      
      
        Dit druckt ons lieve Vaderland,
        Enschuysen voelt des neepen,
        Doen sachmen Zeilen langs haar strand
        Twee honderd tachtig Schepen,
        Die alle wel verzien, bemant,
        Te samen zeer verlangen,
        Om met het Want
        Haar Ruim met Haring vol te vangen
        Bij het Hitse-lant.
      
      
        Dies ieder kloek is in de weer,
        Zij trekken al aan het Vissen:
        Maar och der aller Vissen Heer
        Doet haren handel missen:
        Daar is geen Haring in het Net;
        Men hoort een droevig klagen;
        Van waar komt het?
        Is dit ook een van Godes plagen?
        En staan verset.
      
      
        De ene wil het om de Noord,
        En dicht bij Fulo wagen,
        Een aar zeylt Boeckenes aen-boort,
        Dat kan hem best behagen;
        Een ander het Oostwaart over-leit,
        Men meynt ten zal niet missen:
        Maar hoe verspreid,
        Haar Want en kan geen Haring vissen,
        In het kort gezeid.
      
      
        De Iagers vrij een groot getal
        Bij na meest ledig komen:
        Daarna komt Buisman aan ons Wal,
        Bedroeft en vol van schromen,
        Krusy en September zijn voorbij,
        En niet of wat gevangen,
        Des Visserij,
        Daar veel na plachten te verlangen,
        Leit nu aan Lij.
      
      
        De hoogst heeft vijf zes last gevaen,
        De meeste zo veel Tonnen,
        Voorts is de rest zo slecht gelaen,
        Of daar nooit was begonnen,
        Wie sach de Vloot zo komen an?
        Vraeghd dat u Vriend en Makker:
        Och niet een Man,
        Hoe oud, hoe koud, hoe loom, hoe wakker,
        Die het heugen kan.
      
      
        Och Here God, heb doch geduld,
        Vergeef ons onze misdaden,
        Wij zeggen, het is ons aller schuld,
        Betoon ons u genaden,
        Wij willen van het kwaad afstaan,
        En beter gangen maken,
        Houd op van slaan,
        Wil in Diep-water bij haar waken
        Dan sal' het noch gaan.
      
    
  