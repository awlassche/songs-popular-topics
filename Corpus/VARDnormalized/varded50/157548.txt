
    
      
        GRanida wel moet varen
        Adieu Granida Lief,
        God wil u steeds bewaren
        Voor ramp en ongerief,
        Voor alle tegenspoede
        U behoeden.
      
      
        Een God wij hebben beide
        Die ons beschermen zal,
        Van eeuw tot eeuwigheyden
        Voor alle ongeval,
        Waar op ik waarde Vrouwe
        Mijn vertrouwe.
      
      
        De Romp die mij zal voeren
        Met zijn bepickte huyt,
        Vol tackels en vol snoeren
        Haast tot het Texel uit,
        Daar wens ik me met eren
        te Huis te keren.
      
      
        Of schoon de Baren rollen,
        Balsturig over hoop,
        Of zij den Voerman sollen
        Onstuimig door haar loop,
        Wil God de stierman wezen
        Ik niet vreze.
      
      
        Het staat al in zijn handen
        Al wat hier gebeurt,
        Te water en te lande,
        Zo dat ik onbetreurd
        Vertrou op zijn genade
        En weldaden.
      
      
        De hoop werd' opgewonde
        het Vertrouwen is al te huis,
        De Zee-Ros leidt ontbonden
        En maakt een groot gedruis,
        Om dat de winde snelle,
        het Zeil doen zwellen.
      
      
        Nephtunus met de Schare
        Des Zees geborgerijs,
        Met hare open hayre
        Voorzichtig ende wijs,
        Die torssen ons voorspoedig
        het Zeewaarts moedig.
      
      
        Nu varen wij daar hene
        Tot dienst van het Vaderland,
        De Heer wil ons verlenen
        Met glory triumphant,
        Gelukkig wederomme
        het Huis te kommen.
      
      
        Dat wij den Vijand mogen
        Zijn krachten wederstaan,
        En daar toe altoos pogen,
        Zijn dapperheid te slaan:
        Hem tot verwonderinge
        Mogen bringen.
      
      
        God is het Schilt waarachtig,
        Dat ons beschermen kan
        Geen oorlogs-held zo machtig,
        Die ons beschaden kan
        Als wij in Godes name,
        Strijden te samen.
      
      
        Daar toe zal hij verlenen
        het Edel Nassausche bloed,
        Wijsheid en al het gene
        Een hoofdman hebbe moet,
        Dat hij ons de Oorlog lere
        Tot des Lands ere.
      
    
  