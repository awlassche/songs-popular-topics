
    
      
        DIe wel bedagt de lust inziet,
        Die vint niet anders als verdriet:
        Het welk hem doet zig tegenstellen;
        Want in de lust en is geen maat,
        En neemt steeds toe van quaat tot quaat.
        Zoo dat ze einden moet met kwellen,
        Dog hij gaat verder als natuur,
        En heeft in als een goed bestuur.
      
      
        In neerstigheit stelt hij zig aan
        Tot voordeel, en hem voor te staan,
        En werpt ter zij de hinderpalen
        Van tijdverlies en overdaat,
        Op dat hij zich bevrijd van het quaat,
        Dat zulken doen kon overhalen,
        En boven al zoo is zijn God
        Zijn toeverlaat, begin en slot.
      
      
        Van het kostelijke staat hij af,
        Want hij bemerkt de staande straf,
        Die hem kon daar door overkomen,
        Zoo dat hij hem naar het minder voegt.
        Dat hem volkomen vergenoegd,
        Gelijk het doen is van den vromen,
        Na welkers pat hij stelt zijn tret,
        En vreest het geen hem doet belet.
      
      
        In ziekte zelf doet hij zijn plicht
        Dat hij het zijne wel verricht;
        Op dat hij mocht zich zelfs bevrijden
        En aan hem zelfs niet schuldig zijn;
        Maar zig verlossen uit de pijn,
        En in gezontheit zig verblijden,
        In alles tragt hij naar geduld.
        En dat hij zijn gemoet vervult.
      
      
        Hij achtet voor een groot gewin
        Dat hij weerhoudt zijn losse zin,
        Die door natuur hem konde kwellen,
        Zoo dat hij staag zig zelf aanmerkt,
        En tegen kwade tochten werkt;
        Om zijnen stand steeds vast te stellen,
        En om zijn God te kleven aan,
        Die hem altijd heeft wel gedaan.
      
      
        De matigheit die is zijn perk,
        En haat het losse broddelwerk
        Van overdaat, en losse kuren,
        Mits dat hij vint de rechte rust
        In stil gebruik en ziels verlust,
        Het geen hij weet dat best kan duren;
        Want die tot zulken stand zig stelt
        Weerstaat de lust en voert geweld.
      
      
        Schoon dat hem trefte tegenspoed,
        Hij leit gewillig dat hij moet,
        Om dat hij het schepsel is ontrokken,
        En dat hij zig heeft voorgesteld
        Te voeren over al geweld,
        Dat treuren doet, en lust doet lokken;
        Maar in dit alles ziet hij aan
        Wat tot zijn nutte dient gedaan.
      
      
        Ondankbaar wordt hij nooit geacht,
        Aan die hem hulp heeft toegebragt;
        Maar is gedurig in bewegen
        Om in vertoog of ware daad
        Te doen dat hem zijn vrede baat,
        En nooit en maakt in zig verlegen;
        Neemt dit wel waar broer onbedacht,
        Op dat gij het uwe wel betracht.
      
    
  