
    
      
        Wat mogt u, Pomona, baten
        Met een wreede straffigheid
        Steeds het zoet der Min te haten
        Schoon gij wierd van elk gevleyd!
        Gij moest eindelijk u buigen
        Voor Virtumnus Minne brand,
        Ja zelf tegen dank   getuigen
        Dat de liefden elk vermand.
      
      
        Gij mogt duizendmaal ontwijken
        En zijn lagen zien gemist,
        Eindelijk moest gij bezwijken
        Voor zijn welbedagte list:
        Hij kon eindelijk uw Oren,
        In een wel vermomde schijn,
        Door zijn zoete Taal bekoren
        En doen mededogend zijn.
      
      
        ‘Wat zal het uw voor voordeel geven’,
        Sprak hij, ‘al te wrede Maagd,
        Dat gij dus verslyt uw leven
        En de Trouw uw hert mishaagd?
        Immers moet den Wijngaard danken
        Aan den Olmboom al haar lust
        Om dat zij met hare ranken
        Welig op zijn takken rust.
      
      
        Laat dit voorbeeld u bewegen,
        Neemt Virtumnus tot uw Man,
        'k Zweer u: ik weet wel te degen
        Hoe uw Min hem strelen kan;
        Zijt niet wreed, verhoord zijn klagen,
        Vreesd ook voor de wraak en haat
        En Nemesis felle plagen,
        Denkt aan Isis droeve daad.
      
      
        Wilt mijn reden vrij geloven,
        Draagt ontzag aan mijne Raad:
        Laat de trotsheid nooit verdoven
        het Sierlijk schoon van uw gelaat;
        Laat Virtumnus u behagen,
        Zijt gevoelig van zijn pijn,
        Nooit zult gij zijn Trou beklagen,
        Maar door hem gelukkig zijn.
      
      
        Gij behoord door deze reden
        Voelen uw gemoet versagt
        En door zijne   diere Eden
        U tot wedermin gebragt,
        Ja, gij proefde de vermaken
        Van de Min als Egte Vrouw,
        Hoe vernoegd de zielen blaken
        Door de kragt van ware trouw.’
      
    
  