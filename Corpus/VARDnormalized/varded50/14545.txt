
    
      
        Ik ben een armen Pelgrim hier,
        Ik moet gaan doen mijn pelgrimagie
        In druk, in lijden vol dangier,
        Zo leidt al mijn passagie.
      
      
        Pelgrims habijt en hoge schoen
        Om reizen worden mij gegeven:
        Om pelgrimagie zo te doen
        Al naar het eeuwig leven.
      
      
        Versleten heb ik mijn habijt:
        Aan het nieuw en kan ik niet geraken:
        Dat is zo veel bekwamen tijd.
        O Heer wat zal ik maken?
      
      
        De ander zijn voor, en ik moet naar:
        Ik zoude geerne noch wat beiden.
        De dood maakt mij den weg zo zwaar,
        Dat mij verdriet te scheiden.
      
      
        Met zwaren arbeid en verdriet
        Moet ik de reize gaan aenveerden:
        Al mijn geklag en baat mij niet,
        Och wat zal mij gheweerden.
      
      
        De dood die moet mijn leydts-man zijn,
        Zij doet mij aan zo groot verseren:
        Met haar te reizen doet mij pijn:
        Niemand kan wederkeren.
      
      
        Den weg is nauw aan elken kant
        Die ik allene moet passeren:
        Och in dat onbekende land!
        Waar zal ik gaan logeren?
      
      
        Met het Heilig weerdig Sacrament:
        Met het brood des Hemels wilt mij spijzen:
        Op dat ik in den laatsten endt,
        In blijschap mag verrijzen.
      
      
        Den eersten nacht als ik dan zal
        Van dezer wereld moeten scheiden:
        Maria met Gods vrienden al
        Willen mij wel geleiden.
      
      
        Moght ik eens zo gheluckich zijn
        Dat mij Gods Engelen geleiden
        Door dezen weg voor Gods aanschijn:
        Ik sou te liever scheiden.
      
      
        O Here God, wilt mij doch nu
        Aanzien met de ogen uw's genaden.
        Al mijn betrouwen staat op u:
        En wilt mij niet versmaden.
      
    
  