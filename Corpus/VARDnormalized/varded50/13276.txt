
    
      
        DEn regen is noch niet voorbij
        Ik hoor hem vallen ongenadig
        Op mijnen goeden Heer voor mij,
        Op mijnen God voor mij misdadig.
        Die mijn schuld betaalt,
        Die mijn schuld betaalt,
        Waarom hij van den Hemel is gedaald.
      
      
        Den Heer hem zelve maakt gereed
        Trekt onderdanig uit zijn kleeren.
        Staat heel ontbloot, die het al bekleed
        Om zijne liefde mij te leren,
        Die gewillig geeft;
        Die gewillig geeft,
        Ook dat hij nodig op der aarden heeft.
      
      
        Wat geef ik mijnen God weerom
        Voor deze liefde nooit gelezen?
        Ik bind' hem vast aan een Kolom
        Als enen Moordenaar verwezen.
        Mijn ondanckbaerheyt
        Mijn ondanckbaerheyt
        Ook roeden voor den goeden Heer bereid.
      
      
        Het wreed gebod hij niet verbeid;
        Steekt onderdanig uit zijn handen
        Mijns Vaders ongehoorzaamheid
        Bindt die met vreselijke banden,
        O mijn hert versteend,
        O mijn hert versteend,
        Eilaas, gij noch u zonden niet beweent.
      
      
        Gij blijft hertneckigh in u kwaad,
        Wilt het onnozel bloed niet sparen.
        Zijn lichaam als een Rotse staat,
        En onberuert ontvangt u baren.
        O mijn korselheyt
        O mijn korselheyt
        U spiegelt hier in zijn lankmoedigheid.
      
      
        Gij slaat op hem met groot geweld
        Al zijnen Hemel is verwonderd,
        Gij zonder medelijden telt
        Vijf duizend slagen, en vier honderd.
        Op u daalt hij neer
        Op u daalt hij neer,
        Wilt in zijn armen u ontvangen weer.
      
      
        Houdt op, houdt op, o mijnen haat,
        Wilt van zijn banden hem bevrijden.
        Gij te vergeefs die Rotse slaat:
        Hij is gereed om meer te lijden,
        En ook niet de dood
        En ook niet de dood
        En zal verwinnen zijne liefde groot.
      
      
        O goeden Jesu mijn Kolom
        Ik wederom aan u mij binde.
        Laat mij bebloeden Bruidegom
        Voor u, die zo mijn ziel beminde
        Weer verdragen al
        Weer verdragen al
        Dat ik voor uwen naam noch lijden zal.
      
    
  