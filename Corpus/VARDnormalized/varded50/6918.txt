
    
      
        VRou-Voester van mijn jeugd,
        Meesteresse van mijn zinnen,
        Mijn hoop, mijn troost, mijn vreugd
        Mijn zuivere Goddinne,
        Mijn licht, mijn heil, mijn rust,
        Schat-kist van mijn gedachten,
        Spring-ader van mijn lust,
        Reviere van mijn klachten:
        Ziet (bid ik) hoe // ik ben te moe,
        Ziet hoe ik kwin // deur druk en pijn,
        En dat om dij // ach lief lost mij // in het ende
        Doen eens uit des ellende.
      
      
        O oorsaeck van mijn min:
        Hoe laat gij mij dus klagen?
        Ik hoop niet dat gij in
        Mijn lijen hebt behagen?
        Ziet hoe gewillig dat
        Ik ben om u te dienen,
        Ach: wilt mij daar voor wat
        Doch van u gonst verlienen.
        Nooit minnaar heeft // den dag geleefd,
        Die zijn Goddin // met zulke min,
        Standvastigheid // en trouwigheid // beminde
        Als gij mijn lief zult vinde.
      
      
        Zult gij o: al mijn vreugd,
        O glory der Goddinnen,
        O overschoone jeugd,
        Dus slijten zonder minnen?
        Denkt bij u zelfs met gonst
        Dat deze brave leden
        Die uit de hoogste konst
        Natuur dus heeft besneden,
        De snelle tijd // die niemand mijt
        Door d'ouderdom // zal maken krom
        En gij zult dan // het bloeyende van // u jeughde
        Kwijt wezen zonder vreugde.
      
      
        Jupijn was nooit zo zeer
        Verhit in snoeperijen,
        Of ik ben noch veel meer
        Verhit in het eerbaar vrijen.
        Nooit Herculus ook me
        Heeft zo gebrand in het minnen
        Om zijnen Omphale
        Doen zij hem leerde spinnen:
        Als ik om u, ach: weest niet schu
        Maar mint mij weer, want niet ik meer
        Begeer tot loon, van u (mijn schoon) goddinne
        Als min voor wederminne.
      
      
        En zo gij mij die gonst
        (Mijn Engel) wilt verlienen
        Ik zal met alle konst
        V al mijn leven dienen,
        Dan zien u blijtste dagen
        Gij zult o schone maagd
        Want al wat u behaagt
        Lief dat zal mij behagen,
        Wat u verheuight // zal zijn mijn vreugd.
        En zo daar iet // Goddin gheschiet
        Waar over gij, in het minste mij, meugt klagen
        Dat zal mijn ziel mishagen.
      
    
  