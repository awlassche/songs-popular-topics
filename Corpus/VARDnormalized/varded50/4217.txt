
    
      
        THans (van blijdschap uitgelaten)
        Juygd een ieder overluid:
        En vervuld het Land met praten,
        Van des nu-getrouwde Bruid:
        Wiens Vrijheid heeft begonnen
        Wanneer zij wierd verwonnen.
        Ik meen Breda:
        Nu volgd haar na
        Een heldre-glans der Zonnen.
      
      
        Laat ons dan (ter-zege) branden,
        Haald Pek-tonnen by-malkaar,
        Suyker-kisten, Turruf-manden:
        Want het is het eerste van dit Jaar
        Dat onzen Prins (kloekmoedig)
        Gewonnen heeft (voor-spoedig)
        Al-sulken Stad.
        Nooit afgemat
        Door Gods Hand: immer goedig.
      
      
        Haald ons hier een Glas, een Beker.
        Schenkt het vol van het beste Nat:
        Want ik seg' het u voor-séker,
        Dat daar meer is in het Vat:
        Ziet hier mijn Eed le-Baasje,
        Wat dunkt u van het Aasje:
        Is het niet een lust
        Als men (gerust)
        Mag drinken sulken Glaasje?
      
      
        Nu Vrou-Ceres is vertrokken
        Van Breda, na Rotterdam,
        Om de Brouwers heen te lokken
        Daar de Maagd Bellone, kwam
        Met Fredrik in de Lang-straat:
        Daar het Beest bedrukt, en bang' staat,
        Om dat dees' Vorst
        Na Vrijheid dorst:
        En met hem sulken gang gaat.
      
      
        Dit most Ferdinand' an-kijken,
        Doch met Ogen Scheel, en Schuin,
        Als ons Prinse dus ging strijken
        Met de sleutel van de Tuin:
        Dit kon den Mossel-Eter
        Niet knopen zonder Veter:
        Het was te kort,
        Wat of hem schort?
        Hij roept an Sinte-Péter.
      
      
        Bij Sunt-Peter, ook Sunt-Jacob,
        Wrede-Spekken u Patroon:
        Ieder roept hem (droevig) waak op,
        Helper van de Spaansche-Kroon,
        Ziet doch eens op de Ketters,
        Die des Pausen schrift, en letters
        Verwerpen heel:
        En achten veel
        Gods-woords, en waarheyds-setters.
      
      
        o! Sunt Jacob met u Schelpen,
        Met u Kit, en Hasel-stok,
        Wild ons arme-Schoyers helpen,
        In dees' Kap, en grauwe-rok:
        De Nikker, en Sunt-Felten
        Die rijen hier op Stelden:
        Ei helpt ons doch,
        Eer dat wij noch
        In het Ziltig-vocht versmelten.
      
      
        Papen, Munken, Iesuyten,
        (Stokers in het Vagevuur)
        Wild (als Maag're-Verkens) krijten,
        An het Beest, in Babels-Muur
        Met zeven Konings-Hoofden:
        Die ons van het Licht beroofden,
        En wierp het Volk
        In de Afgronds-kolk,
        Die zijnen waan geloofden.
      
      
        Maar gij kloeke-Batavieren
        des Lands-beminders, trou, en vroom:
        Wild ons Prins het Hoofd Laurieren:
        Die Spek-Ian (als met een toom)
        Zo machtig kon bedwingen:
        En door haar Poorten dringen:
        Die (als een Held)
        Het Spaans-geweld
        Dus schielijk kwam om-ringen.
      
      
        Oorlof gij Gereformeerden,
        Die de Naam hebt, en de Daad:
        In wien dat den Heer verkeerden
        Vreemden-dienst, vol eigenbaat:
        En veel waanwijze dromen,
        Die u den Paus te Romen
        Had in-geplant,
        Door des Vijands Hand:
        Wiens macht dus word benomen.
      
    
  