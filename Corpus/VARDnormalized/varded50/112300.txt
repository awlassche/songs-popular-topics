
    
      
        APollo steeg op zijnen gouden wagen.
        En purperde de kimmen met zijn gloed,
        Als Dorancier, met enen Rozenhoed
        Om zijnen kruin en een verheugd gemoed,
        Des woorden zong, van wintjes voort gedragen.
      
      
        Juicht Herders juicht ik heb den prijs gewonnen!
        Ik Zegenpraal in het hart van Amarant,
        Die schone heeft haar ziel aan mij verpant.
        d'Aanminnige stak mijne ziel in brand
        Door het flonkeren van hare tweeling Zonnen.
      
      
        Wanneer ik aan de kristalyne vlieten
        Mijn wollig vee, mijn dart'le schaapjes hoe,
        Verzeld zij mij, verheugd en blij te moe:
        Dan slaat ze, o! vreugd aan mij een kusje toe;
        Dan mag ik haar omhelzinge genieten.
      
      
        Dan worden wij door ene drift gedreven!
        Dan worden wij geblaakt door het Minnevier.
        Al kusschende kroon ik haar met Laurier
        Zij noemd mij dan haar lieven Dorancier;
        Ik haar mijn Lief en wellust van mijn leven.
      
      
        De lipjes zijn aan gekleefd door het kussen;
        De zielen zijn ontslagen van verdriet,
        Het is de Min, die ons alleen gebied.
        De Min verbind ons aan malkaar. Geen vliet,
        Nog Oceaan kan onze vlammen blussen.
      
      
        Houd op, houd op Ruisschen, hoge Abêelen,
        O! Vlieten, stroomd dog zachjes langs des kant.
        Gij Nachtegaal, leg uwe stem aan band
        En houw u stil, wanneer ik Amarant.
        Gelegen aan mijn zij. naar wens mag strelen.
      
      
        Dus zong de knaap wijl d'Echo zijn gezangen
        Weer kaatste' en meende in het zingen voort te gaan
        Maar Amarant, gezeten in de blaân,
        Had hem gehoord en stiet hem zachjes aan;
        Des zweeg hij, om haar met een kus te ontvangen.
      
    
  