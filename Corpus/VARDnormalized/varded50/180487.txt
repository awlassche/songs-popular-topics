
    
      
        Alles vind’ Ik vol ellende,
        Waar Ik buiten God mij wende,
        Alles is een blinckend’ niet,
        Daar mijn Ziel U niet in ziet,
        O! Gij zijt alleen begeerlijk,
        Gij, Gij zijt oneindig Heerlijk,
        Algenoegzaam is u goed,
        Onuytspreeckelijck U zoet.
      
      
        het Wonder van U liefdens volheid,
        Heeft mijn Ziel door liefdens dolheid,
        Zo ontstoken en verset,
        Dat mij ieder is belet,
        Die niet van de Wereld eenzaam
        Spreekt alleen van uw gemeenzaam,
        En van het beminn’lijcke Licht,
        Dat er vloeyt uit uw Gezicht.
      
      
        Hoe meer dat Ik uw begeere,
        Hoe ‘k all meer en meer vermeere,
        D’onversadelijcke lust;
        Die alleen kan zijn geblust,
        Met uw eens te zien veel klaarder,
        Als tot noch toe, en uw naarder
        Te beschouwen Eeuwig Een:
        Als met mij te wezen een.
      
      
        ‘k Ben wel zwart en zeer onlieflijk,
        Maar mijn zwart is echter lieflijk,
        Als het met Jezus bloed gewitt,
        Witter is als het witste wit,
        Wilt mij in dit bloed zo domp’len,
        Met U licht zo overromp’len;
        Dat Gij in mijn voor u staan,
        U meugt zelver schouwen aan.
      
      
        Set op mij u Godheyts tempel,
        En bewoond mij als een Tempel.
        Laat Ik gener vreemder zijn:
        Ik ben d’uw’, Ei weest Gij mijn,
        Druckt U liefde in mij neder,
        En ontvangt mijn liefder weder;
        Laat het haast’lijcke zijn de tijd,
        Dat Ik recht kenn’ wie Gij zijt.
      
      
        Sint Ik uw heb leren kennen,
        Wil ik graag mij laaten mennen,
        Waar uw Geest mij leiden wil,
        ’K vind in uw het gesochte stil,
        ‘K zie in u de schoonste schoonheid:
        Och! was dat steeds mijn gewoonheid,
        ’K zoude vinden meer en meer,
        In uw noit volpresen Heer.
      
      
        O! alleen beminn’lijck voorwerp,
        Naar wiens luyst’ren Ik mijn oor scherp;
        Doet mij horen in de stilte,
        Ziele hebt al wat gij wilt:
        Laat vrij u Genade komen,
        Als gehele water-stromen:
        Deze drie, Ziel, Oog, en Keel
        Zeggen nimmer het is te veel.
      
      
        Maar ‘k verlang te zijn ontbonden,
        U te zien verlost van zonden,
        In het hell’ en klaar om hoog,
        Daar Gij noit gaat uit het oog:
        ‘K zal daar vinden dat uw klaarheid
        Is baarblijckelijcke waarheid:
        Ia ook noch oneindig meer,
        Als Ik nu verwacht o! Heer.
      
      
        Lost mij haast’lijck uit dees’ Kerker,
        O Volmaecktheyts wijze werker,
        Dat uw Levens wel op borst,
        Om te stelpen mijnen dorst.
        ‘K krijg verdriet in het aards gewemel,
        ‘K Hijg en zucht vast na den Hemel
        het Schip geballast met uw min,
        Blaas’ U Geest ten Haven in.
      
      
        ‘K zie aan mijn lust geen tomen,
        Door dat ik tot uw mag komen,
        Wilt Gij geen verlangen meer,
        Laat het heden zijn O Heer!
        Dat mijn ziele mee mag nad’ren,
        Daar de Arenden vergad’ren,
        Tot het leevend’ dode lijf,
        Daar Ik op verslingerd blijf.
      
    
  