
    
      
        het Is al kunst den gek te scheren,
        het Zij aan knevels, of aan kin.
        Gekken moeten het gekken leren.
        Wijzen doen het niet naar hun zin.
      
      
        'k Laat dat ambacht dan bedrijven
        Aan die gekkenscheerders zijn.
        'k Wil uit hunnen winkel blijven,
        Eer ik van hun gilde schyn.
      
      
        'k Wil niet, dat men gek te scheren
        Leren zal aan mijnen baard.
        Laat ze zich tot gekken keren:
        Want die zijn die proeve waard.
      
      
        Denkt toch niet den gek te scheren,
        Als een wijze voor u is.
        Wacht na gekken, die het begeren;
        Of gij bleekt een gek gewis.
      
      
        het Gek te scheren is de mode:
        Maar dat men dit iemand deê,
        Zien de wijze lieden node.
        Hou dan het scheermes in de scheê.
      
      
        Die den gek doch scheren willen,
        het Staat hen aan dit scheerlied vrij,
        Mits dat zij hun scheren spillen
        Aan dit deuntje, niet aan mij.
      
      
        Zegt gij: het lykt wel gek te scheren:
        Vrienden! ziet doch niet zo vijs.
        'k Houd' uw baarden t'zaâm in eren,
        'k Schoor u liever alle wijs.
      
    
  