
    
      
        O Zoete JEZU, wanneer zal het wezen
        Dat gij mijn kranke ziele zult genezen?
        o JEZU, zal die gij hebt uitverkoren
        Onder het bedroefde pak der zonnen smoren?
        Zal Heer mijn ijzig hert,
        Nog langer zo verwert
        In deze wildernissen,
        Zonder beweegt te zijn,
        In ongevoel'ge pijn:
        U lieff'lyk aanschijn missen?
      
      
        o Zoete JEZU! hebben dan u wonden
        Haar kragt verloren, dat ze niet mijn zonden
        Afwassen konnen, of hebt gij besloten
        Mij voor altijd uit uwe gunst te stoten?
        Ag! JEZU, ag! mijn ziel
        Schijnt in een tuimel wiel
        Te wezen heel verdronken:
        Og roepts' in groten noot:
        Ik leg geheelyk dood
        In duizingen verzonken.
      
      
        Wel zoete JEZU! heeft u Geest zijn kragten
        Verloren, die mij te verkwikken plagten?
        Of heeft u gunst, die gij mij liet bekomen,
        Haar woonplaats uit mijn ziele weg genomen?
        Wat is dat dan, o Heer,
        dat nog mijn ziel zo zeer
        Werd van u weg gedreven?
        Of is dit u besluit?
        Of is u goetheit uit?
        Of hebt gij mij begeven!
      
      
        o Neen! die zielverkwikkende fonteinen
        U Wondens kragt zal nimmermeer verdwijnen,
        Nog u besluit, o JEZU! zal niet falen:
        Of schoon u Schaapjens kwamen af te dwalen:
        Schoon dat het aardse dal
        verandert wiert, en al
        Wierden de bergen kragtig
        Met groter magt beroerd,
        En in het hert gevoerd,
        Der zeen, o Heer Almagtig.
      
      
        Maar het is het gedrogt en tovermagt der hellen
        Dat tezamen spant om mij ter neer te vellen,
        Daarom, o JEZU! laat u ingewanden
        Door uwe tere liefde tot mij branden:
        Want zonder uwe kragt,
        Kan ik die grote magt,
        Van alle mijn vianden
        In het minst niet tegenstaan,
        Zo hevig komens' aan,
        Nog al haar wrede tanden!
      
      
        Op, op mijn ziel, waar toe dit droevig klagen
        Waar toe in klagt versleten gantse dagen?
        Ziet hier, ziet hier u HEYLANDS ermen open
        Tragt maar (al komje daar niet in te lopen:
        Waar toe zo lang gedraalt
        u schuld is al betaalt
        U HEILAND heeft geleden,
        Neem aan wat JEZUS heeft
        het is lieflijk wat hij heeft,
        Hij heeft voor u gebeden.
      
      
        o JEZU lief! wanneer zal ik hier boven
        Met duizend Engelen u stadig loven:
        Als mij in steed' van dit mijn droevig schreien,
        Dat eeuwig halelujah zal verblyen!
        Ag JEZU JEZU lief,
        komt heim'lyk als een dief
        Steelt gij vrij heel mijn herte,
        het Komt u o JEZU toe!
        het Is nu van het hijgen moe:
        Ontbint bij het van zijn smerte.
      
    
  