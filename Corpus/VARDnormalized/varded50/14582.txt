
    
      
        O God, aenhoort toch mijn gebedt:
        U oor wilt tot mij keren:
        Met haast op mijn begeerden let:
        het Zal zijn tot uwer eren.
      
      
        Ik bidd' u Heer, mij vinden doet
        Eens graci' in uwe ogen:
        Wat tegenspoed mij dan ontmoet
        'k Zal het vromelijk gedogen.
      
      
        Eia mijn God, gij zijt toch goed,
        Laat mij ghena verwerven,
        Ik zal gewillig het bitterzoet
        Des Vleeschs en des werelds derven.
      
      
        Maakt mij des werelds weelden zuur,
        Verbitterd mij haar lusten,
        Op dat mijn hert volherdigh, puur,
        In u geheel mag rusten.
      
      
        Doet mij versmaden vlees en bloed
        Mijn zelven ook verzaken:
        Op dat gij, God, zijt al mijn goed,
        En al in alle zaken.
      
      
        Op dat gij mij alleen bezit,
        O Heer, wilt in mij dalen.
        Mijn ziel is swert, maakt die snee-wit,
        En maakt ze vrij van qualen.
      
      
        Maakt nu tot des werelds zaken flou,
        Tot u, Heer, hittig blaken:
        Op dat ik voort-aen niet meer louw
        In u mij mag vermaken.
      
      
        Laat mij in u verslonden zijn,
        Mijn hert heel vast wilt knopen:
        Op dat ik niet geheel verdwijn,
        Zo ik van u ging lopen:
      
      
        Op dat ik het al in een besluit,
        O Prinse van hier boven
        Versierd mijn ziel, als uwe Bruid:
        Om u altijd te loven.
      
    
  