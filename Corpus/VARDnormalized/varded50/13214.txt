
    
      
        IOseph en Maria tezamen,
        Naar het Keyserlijck gebod,
        In de Stad van David kwamen,
        En geen plaets' hier was voor God.
        Voor den groten! Heer van al
        Was maar open enen stal.
      
      
        Als de Maan had haren wagen
        Tot den middernacht gebrocht,
        En alom haar ooghjens sagen
        Door de cristallijne locht,
        het Eeuwig licht, dat nooit begint,
        God geworden is een kind.
      
      
        Ene Maget is de Moeder,
        Is den schonen dageraad,
        Waar uit Jesus, onzen broeder,
        Onze nieuwe Zon opgaat,
        Met haar doeckjens overdekt,
        Die den zondaar weer ontweckt.
      
      
        Voor den hoogsten Heer der heren,
        Wordt de leeghste plaats bereid.
        Om zijn deughden ons teleeren
        In een kribbe wordt geleid,
        En als arm, en zonder macht
        Van de wereld niet geacht.
      
      
        En, eilaas, hierom de tranen
        Vloeien uit zijn ooghjens zoet,
        Die zo hertelijck vermanen,
        En doen smelten ons gemoet.
        Mensch' om u zijn goedheid weent;
        En gij blijft in het kwaad versteend.
      
      
        Ziet de beesten hier beschermen
        Zijne teerheyt voor de kouw,
        Met den aessem hem verwermen,
        U bewegen tot berouw.
        Zondaar u tot God bekeert,
        Met den Os, en Ezel eert.
      
      
        Komt, O wereld hier ter scholen,
        Wereld vol hoveerdigheyt
        Wilt gij van den weg niet dolen,
        Volgt hier zijn ootmoedigheid,
        Die zo neer is afgedaelt
        Om zijn Schaepjen afgedwaald.
      
    
  