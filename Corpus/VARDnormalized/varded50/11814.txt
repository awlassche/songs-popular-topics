
    
      
        DE Pharizee en het rot der Schriftgeleerden
        Schrolt stadig aan op Christi woord en werk:
        Dat Tollenaars en Zondaars steeds verkeerden,
        En namen op zijn woord en lering merk:
        Dat hij s'ontfingh en ging met Zondaars eten.
        Ja dit was in haar oog een donck're swergh.
      
      
        Maar hij sprak tot haar des gelijkenisse,
        Wie is er die daar honderd schapen heeft,
        En een verliest, die niet dien hoop zal missen,
        En zoeken waar het verloren beesjen sweeft?
        Ter tijd hij het vindt, zo zal hij zich verblijden,
        Dat dit verdoold, verloren Schaepken leeft.
      
      
        Hij zal zijn vriend en zijn geburen noden,
        En zeggen weest te zam met mij verheugd:
        Mijn Schaepken dat verdoold, mij was ontvloden,
        Dat heb ik weer gevonden: Wat een vreugd!
        Dus wilt u t'saem in mijne vreugd verblijden,
        Om dat mij wedervaart zo grote deugd.
      
      
        Daar zal meer vreugd bij God in d'Hemel wezen
        In enen Zondaar die zich recht bekeert:
        Als over veel' oprechte die God vrezen,
        En in zijn woord te recht zijn af-geleerd.
        Wat Vrouw' is het die een penning heeft verloren,
        En die niet zoekt na het geen zij zo begeert?
      
      
        Zij keert haar huis, ja zal met kaerssen zoeken,
        Tot zij verkrijgt het verloren in het gezicht:
        Zij haalt haar vriend en buyren uytte hoeken,
        En roept, wat vreugd mijn herte dus verlicht!
        Mijn Penning was verloren, nu gevonden,
        Dus uwe vreugd in mijne blijdschap, sticht.
      
      
        Ik zeg u dat de Englen zullen springen,
        Wanneer een Zondaar doet oprechte boett':
        Ja zullen God daar voor Lofzangen zingen,
        Dat hij het verloren Schaep des weldaad doet:
        Dus wilt u Zondaars recht tot God bekeren,
        En valt verslagen uwen Heer te voet.
      
      
        Hij zoekt en bidt, en strekt uit zijne armen,
        En smeekt, ja roept, hij wil niet uwe dood:
        Maar dat hij zich wil over u ontfarmen.
        Verschijnt voor God, en stelt u naakt en bloot,
        Bidt om genae, versaeckt u zondig leven,
        Hij zal u ziel verlossen uytte nood.
      
      
        Schoon of een Vrouw mocht hare vrucht vergeten,
        Die zij met smert ter Werreldt heeft gebaard:
        Zo wordt van God de Zondaar niet versmeten,
        Maar uit genae, door waer' berouw, gespaard.
        Gods goedigheid is zonder tal of mate,
        Die onze voet voor het struikelen bewaard.
      
    
  