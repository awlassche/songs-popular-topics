
    
      
        O Mens ik wil u uit Gods mond
        De Dood nu gaan aanzeggen:
        Daarom bereid u Huis terstond,
        En wilt wel overleggen
        U eigen doen en laten al;
        Gedenkt dat gij moet sterven,
        En dat de Heer haast komen zal,
        Om met u af te kerven.
      
      
        Wilt met Jeronimus altijd
        U Uytterste gedenken;
        Gedenkt dat gij een mense zijt
        Die de Dood licht kan krenken;
        Denkt dat gij moet te rechte staan,
        Voor een Rechter rechtvaardig,
        Die u zeer hart zal overgaan
        Om u zonden straf waardig.
      
      
        Denkt dat God alles ziet en hoort,
        Wat gij doet in dit leven,
        En dat gij van elk onnut woord
        Moet rekeninge geven;
        Denkt dat hij Hert en Nieren kent,
        En dat hij u gedachten
        Weet die gij na Vrouw Venus zendt,
        Om daar bij te vernachten.
      
      
        O Mens gij moet sterven een reis,
        En loon na werk ontvangen,
        Het is den weg van alle Vleysch,
        Die Adam heeft geganghen,
        En alle de Profeten: Want
        Het is den weg der Vad'ren:
        Och mochten wij in het ander Land
        Bij haar met vreugd vergad'ren.
      
      
        Och dat wij ons met zinnen
        Eerst tot sterven bereiden,
        En dat wij met Christus de Zon
        Der waarheid ons bekleyden,
        Gelijk de Vrouw daar men van leeft
        In zint Jans openbaren,
        Zo zouden wij met blijden geest
        Wel na het ander Land varen.
      
      
        Wij moeten al sterven de dood,
        Om Adams schuld te boeten,
        En die met ons te Lijckgenoot
        Zijn, zullen volgen moeten:
        Het is een alghemeyne Wet,
        Daar heeft niemand gheen voordeel;
        Te sterven is ons eens gezet,
        Ende daar na het oordeel.
      
      
        Het oordeel te verwachten staat,
        Wanneer wij zijn gestorven:
        Daarom doet goed, en laat het kwaad,
        Is u leven verdorven
        Zoekt dat te reformeren weer,
        Wilt u zonden afwassen,
        En u tot God bekeren eer
        De Dood u komt verrassen.
      
      
        De Dood heeft u in zijn geweld,
        En is u al te machtig,
        Of gij u schoon daar tegen stelt,
        Het spreeck-woort is waarachtig:
        Tegen de Dood en is gheen Schilt
        Noch gheen Geweer gegeven:
        Daarom leeft zo gij sterven wilt,
        Dat gij sterft om te leven.
      
      
        Gij weet wel dat de dood u heeft
        In zijn geweld gekregen,
        Maar eer dat des u den dood steek geeft,
        Zo wilt onder Gods zegen
        Uwer Zielen huys-saecken groot,
        In Christo wel beschikken,
        Zo zal de leel'ke zwarte dood
        U Ziele niet verschrikken.
      
      
        Onder al wat schrikkelijk is,
        En is niet zo vervaarlijk
        Als de dood, wiens gedachtenis
        Den Mense valt bezwaarlijk:
        Die van alles heeft overvloed,
        En niet rijk is bevonden
        In God, maar als hij sterven moet
        Hier sterft in zijne zonden.
      
      
        het Is schrikkelijk te vallen hier
        In des Scherp-rechters handen,
        En zijn Lichaam in een groot vier
        Te moeten laten branden:
        Maar noch veel schricklijcker zal het zijn
        Met den Duivel na dezen,
        In de eeuwige Helsche pijn
        Van God te zijn verwezen.
      
      
        Daarom wilt heden, dat is nu,
        U zaligheid betrachten,
        Daar is gheen ander tijd voor u,
        Waar na wilt gij dan wachten:
        Daar is gheen ander tijd bereid
        Voor u, na dezen leven:
        Daarom werkt nu u zaligheid
        Met vrezen en met beven.
      
    
  