
    
      
        Men zegt, de pot en ketel keven:
        Gij zwarte! scholden zij malkaÃªr.
        Maar deze smaadnaam, dus gegeven,
        Was zo van pot als ketel waar.
      
      
        Belachlyk is het, dat bultenaaren
        Verwijt aan hooggerugde doen,
        Daar zij niet min gebocheld waren.
        De man steekt in hun eigen schoen.
      
      
        Zal kreupel mankepoot verwijten,
        Dat hij niet recht is in zijn tree,
        En eigen drek op and're smijten?
        Die brengt zijn eigen vonnis mee.
      
      
        Wilt gij dat over and'ren strijken,
        En zeggen ieder zijn gebrek:
        Ga eerst u in den spiegel kijken.
        Vaak sold voor nar een groter gek.
      
      
        O laat verwijt en schelden vaaren:
        Dat kan met liefde niet bestaan.
        Dit zal de gramschap doen bedaaren,
        Spreekt gij den naasten vriend'lyk aan.
      
      
        Wat baat zijn gal dus uit te braaken,
        Die weder vliegt in eigen baard?
        Denkt, dat uw zaak niet goed kan maken,
        Dat gij met schelden dus uitvaart.
      
    
  