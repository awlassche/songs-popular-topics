
    
      
        DIt is recht zich zelfs be- min nen,
        Zo wanneer en hert en zinnen
        Klimmen tot den hoogsten God;
        En met allen ernst begeren
        Dat zijn Geest ons wil regeren
        In het doen van zijn gebod.
      
      
        Dat hij doch met goe manieren
        Onze zielen wil versieren
        En met ware heiligheid:
        Op dat wij na heilig sterven
        Door zijn goedheid mogen erven
        De beloofde zaligheid.
      
      
        Ieder een wiens gronts-ghedachten
        Na het bezit van schatten trachten,
        Aardse vreugd en hogen staat;
        Haat zich zelven; want zulk zoeken;
        Doet vergeten Christi boeken.
        God is hem gheen toeverlaat.
      
      
        Zulke mensen, die de aarde
        Houden in zeer groter waarde,
        Met de aarde haast vergaan;
        Die haar na Gods wetten dragen
        Meer na God, dan wereld vragen,
        Zullen eeuwig blijven staan.
      
      
        Die haar eigen zelfs bedriegen,
        En van and'ren voor doen liegen,
        Even of zij rijk in denkt
        Waren, doen haar zelven schade;
        Want zij krijgen Gods genade
        Nimmermeer, noch ware vreugd.
      
      
        Die daar meent hij heeft het bekomen
        Paeyt zijn zondig hert met dromen;
        En laat nooit van zonden af;
        Hij blijft, die hij was voor dezen.
        Zulke mensen God geprezen
        Geeft haar welverdiende straf.
      
      
        Die haar zelven voen in het kwaden
        En haar niet met God beraden,
        Deze tonen met der daad
        Dat zij zijn haar zelfs vijanden;
        Want een zondaar nooit Gods handen,
        Of Gods recht gericht ontgaet.
      
      
        Wie hoovaerdigh is van herten
        Zich doorsteeckt met vele smerten
        God de zulke wederstaat;
        Hij zal hem zeer diep verne'eren.
        Wie ootmoedig is, de Here
        Vrijden zal van alle kwaad.
      
      
        Wie niet willig is, zijn leven
        Voor Gods eer en leer te geven,
        Zich zeer jammerlijk vergist;
        Want hij evenwel moet sterven.
        Wie zijn leven niet wil derven
        Voor Gods leer, het eeuwig mist.
      
      
        Wilt gij dan u zelfs recht minnen;
        Wilt het weldoen recht bezinnen;
        Daar toe spant u kracht bij een.
        Wilt in het weldoen niet vertraghen:
        Zoekt u Schepper te behagen:
        Van zijn wegen wilt niet tre'en.
      
      
        Wilt om aardse winst of eren
        Van u Heiland nooit afkeren;
        Want het sou u ziele schaen:
        Gij zoudt missen al die vreugden
        Die God geven wil, die deughden
        Lieven, en zijn wegen gaan.
      
      
        Hout voor vast, dat u de Wereld,
        (Schoon die is zeer rijk bepeerelt)
        Noch den Satan, enig goed
        U kan geven: zij gheen Heren
        Zijn, noch konnen u ooit deren
        Zonder God, door tegenspoed.
      
      
        Hij is uit Gods troon gestoten
        te Samen met zijn bondt-ghenooten
        En van alle vreugd berooft.
        Wilt gij het ware goed genieten,
        Laat gheen wel doen u verdrieten;
        In u God alleen geloofd.
      
      
        Hij is maghtigh ons te segh'nen;
        En met vreugde te bejegh'nen.
        Hij heeft het al in zijn geweld.
        Wilt gij dan een eeuwig leven
        Wilt u op Gods wegen geven:
        Hert en zinnen op hem stelt.
      
    
  