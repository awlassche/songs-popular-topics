
    
      
        Wat is het een vreugde voor den mens
        Als hij verkrijgt zijns harten wens,
        Het is een nieuwe leven,
        Het is een licht voor duisternis,
        Een vrijheid voor gevanckenis,
        Een springen voor een beven,
        Als het hart, van smart,
        Ongezonden, en van wonden, is ontbonden,
        het Is een vreugde niet om gronden.
      
      
        Als iemand maar tot angelen staat,
        En ziet hoe 'er zijn dobber gaat,
        Als het visje maar eens tucket,
        Het is voor hem een groot gerijf,
        Terstond verblijd zijn hart in het lijf,
        De ziel die wordt verrucket,
        Om ras, op het pas,
        Met verlangen, na veel gangen, vis te vangen,
        Maar wat vreugd als het blijft hangen.
      
      
        Een jager die na het wilde jaagt,
        En hier en daar na het wilde vraagt,
        Wanneer men hem het wild' wijset,
        Het is voor hem geweldig zoet,
        Hij rijdt te paerd', hij loopt te voet,
        De Bergen hij op-stijget,
        En daalt, en dwaalt,
        En hij hijget, en hij sijget, en hij swijget,
        Maar wat vreugd als hij het wild krijget.
      
      
        Wat moet'er dan een vreugde zijn
        Als het hart, bedwelmt van minne-pijn,
        Zijn weer-helft gaat om-zoeken,
        En vintse dan na zijnen wens,
        Het maakt gewis een nieuwen mens,
        het Is vreugd in allen hoeken:
        Een vrouw, die trouw,
        In haar vonden, te allen stonden, is bevonden,
        het Is een vreugd in hart en monden.
      
      
        Dit proeft gij nu Heer Bruidegom,
        Gij zijt u liefste wellekom,
        Ook welkom moet u wezen
        V lieve Bruid, die aan u zij
        Gezeten is u dichte bij.
        Ook welkom zijn bij dezen,
        Welkom, rondom,
        Al de vrinden, wel-gesinden, de beminden,
        Die sigh op de Bruiloft vinden.
      
      
        Wij zijn met u, o Bruidegom, blij,
        het Is vreugd voor ons, het is vreugd voor dij,
        het Is vreugd voor u Vriendinne:
        De Here geef u beyd' te zam,
        Dat gij meugt leven zeer bekwaam,
        Met zegen in het beginne;
        En voort, alst hoort,
        In u wegen, als een regen, wel te degen,
        Altijd meugt beleven zegen.
      
      
        het Is God de Heer die het lieve Paar,
        Zeer lieffelijcken bij malkaer,
        Te samen heeft gebonden:
        Wel vrienden laat ons al te zam
        Met sangen prijzen Godes naam,
        Zijn eer met eer verkonden:
        Vrij uit, geluid,
        Laat de kelen, nu eens kwelen, met ons velen,
        Hand en tong, Muzijck spelen.
      
    
  