
    
      
        Groot-machtig Heer! en nooit volprees’ne Vader!
        Fontein des goeds, en aller heils sprinkader!
        Tot u breng ik ter vroeger morgenstond,
        Mijn morgen-offer, Heer! met hert en mond.
      
      
        Des smorgens vroeg zo haast ik kom t’ontwaacken,
        Zo zal mijn tonge zich terstond opmaaken,
        Om uit te juichen met een zoet geklank,
        Tot uwen prijs, een lof en eeren-zank.
      
      
        Gij komt mij alle nachten t’overladen!
        En s’morgens met u goetheit te verzaden!
        Een ieder dag, een ieder nacht is weer
        Een nieuw getuyg’ van uwe goetheit Heer!
      
      
        Gij zijt het die mij deze nacht bedekt hebt,
        En uwe vlerken over mij gestrekt hebt,
        Voor Satans list, voor sieckt, voor tegenspoed,
        Heeft uwe gunst mij deze nacht behoed.
      
      
        Hoe zal ik uwen naam genoegzaam prijzen?
        ‘k En kan u geen genoegzaam eer bewijzen!
        Lof eeuwig lof! zij God, die deze nacht
        Wanneer ik sliep gehouden heeft de wacht.
      
      
        De Zonne komt het aardrijk weer beschijnen,
        Het nieuwe licht doet duisternis verdwijnen,
        Laat ook mijn ziel met ziel-verquickent licht
        Verlicht zijn van u heilig aangezicht!
      
      
        Beschijnt dog Hemels Zon met uwe klaarheit
        Mijn duyst’re ziel! verlichtse door u waarheit,
        Doet mij op aard zo wandelen in den dag,
        Dat ik het eeuwig licht be-erven mag.
      
      
        Ach dat mijn ziel met Christo moght bekleed zijn!
        Dan zal in mij geen zond, geen smet, geen leed zijn;
        Werd d’ydelheid dog ver van mijn gewaat,
        Versierd mijn ziel met deughden-rijck cieraat.
      
      
        Geleit mij door den Geest in uwe wegen,
        In mijn beroep verleend mij uwen zegen:
        Behoed mijn oog, mijn tong, mijn hert, mijn hand
        Dat geen van al zich tegen u en kant.
      
      
        Wilt quaat gezelschap verre van mij weren,
        De Hemelingen liever tot mij keren,
        Zo zal ik van den qua’en niet zijn belet,
        Maar van de goën ter denkt zijn aangeset.
      
      
        Laat al mijn doen na uwe wet gericht zijn,
        Op dat mijn naasten mag van mij gesticht zijn,
        En gij moogt lof, en prijs, en eer ontfaan,
        Van al het geen dat van mij werd gedaan.
      
    
  