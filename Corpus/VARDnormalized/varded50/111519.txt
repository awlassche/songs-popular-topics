
    
      
        WAt Hertstogt vind men hier op Aard,
        Die zoo veel weelden heeft?
        Of met wat drift gaat dog gepaard
        Een zoet, als het minnen geeft?
        Niets streeld ons zoo de zinnen,
        Als het lieffelyke minnen:
        Daar is geen zoet,
        Dat zo voldoet,
        Aan ons Gemoed:
        Dan als de Min twee zielen bind;
        Wanneer men mind en werd bemind:
        Dit is een zaak,, die al het vermaak
        Des Werelds overwind.
      
      
        De heerssugt werd gesteld van veel'
        Voor d'aldermeeste in Kragt:
        Maar mij dunkt dat in tegendeel,
        De Min de meeste magt
        Moet werden toegeschreven;
        Wie kan de magt weerstreven
        Van het Minnewigt
        Want ieder swigt
        Dog voor zijn Schigt.
        Zag men niet menig Vorst en Heer,
        De Kroon en Scepter leggen neer,
        Voor het Min-Altaar,, Wanneer hij maar
        Beproefd had zijn geweer.
      
      
        Gelijk de Heers-sugt nooit is met
        Een trotse Kroon te vre'en:
        Zo kend een Minnaar Paal nog Wet,
        Voor zijn Begeerlykhe'en.
        Verkrijgt hij eens zijn Beden,
        Hij is nog niet te vreden,
        Hij haakte alweer
        Naar nog een keer;
        Ja zelfs hoe meer
        Dat hij verkrijgt, daar hij om smeekt,
        Hoe meer dat zijn begeert' ontsteekt,
        En in zijn Borst,, Een nieuwe dorst
        Tot meerder kweekt.
      
      
        Dit werd ik dagelijks gewaar
        Mijn waarde Phillis: want
        Als ik het luk heb, dat ik maar
        Op uwe lieve hand.
        Een Kus of twee mag drukken,
        Wens ik'er een te plukken
        Van uwe mond:
        Werd dat vergond,
        Ik voel terstond
        Dat mijn begeerte hoger sweefd,
        'k Wens gy'er mij een weder geeft:
        Werd ik gekust,, 'k Voel dat mijn lust,
        Nog geen voldoening heeft.
      
      
        Dog niet dat ik ondankbaar ben,
        Voor uwe gunsten: Neen,
        Mijn liefste Phillis, ik erken
        Met dankbaarheid al het geen
        Ik van uw heb genoten:
        het Gering zo wel als het Grote,
        En 'k zal altijd,
        trots ramp en spijt,
        Met alle vlijt
        U tonen, dat ik ben en al
        Schoon dat het woedende geval
        Mij van uw scheid,, in Eeuwigheid
        Uw Minnaar blijven zal,
      
    
  