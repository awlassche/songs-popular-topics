
    
      
        Zielen-Vriend! Ai haal mij weder,
        Van het gedruis der Aerd' beneên!
        Zet mij met Maria neder;
        Maak mij U, in geest gemeen!
        Still', en heilig' eenzaamheid
        Voert tot die gemeenzaamheid!
      
      
        Hoe verward, en hoe gevaarlijk,
        Gaat het onder mensen toe!
        Leeft niet menig regt bezwaarlijk!
        Buiten GOD! van zorgen moe'!
        Meen'ge ziel verstikt al vast,
        Onder dwaase sorg', en last!
      
      
        Och hoe goed, vrij van het gewemel,
        En de zorgen dezer Aard',
        Het hert te hebben in den Hemel,
        Daar het Pand ook wordt bewaard!
        En sig tot dat werk te spoên,
        Dan men eeuwig wenst te doen!
      
      
        Bomen best aan het water groeien;
        Het hert, als het in het geloof mag staan,
        Vromen dan het beste bloeien,
        Als s' in geeste bidden aan:
        Een verstrooide kent toch niet,
        Wat in de eenzaamheid geschied!
      
      
        Daar kan somtijds het herte smaaken
        Iets van de ons aanstaande staat,
        Als ons ieder zal versaaken,
        En den HEERE overlaat;
        Het hert gevoeld iets van die rust;
        Ja! het bekomt wel nieuwe lust!
      
      
        GIJ, o GOD! waart zalig-eenzaam,
        In U zelf, voor alle tijd!
        Zalig, die met U gemeenzaam,
        Zijne vremd'lingschap dagen slyt!
        Lok mij eens in die woestyn'
        Dat mijn herte daar mag syn!
      
    
  