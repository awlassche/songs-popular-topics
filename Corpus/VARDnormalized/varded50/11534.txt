
    
      
        DEs Hemels Burgerije verkondigd met geschal
        Een over-blijde mare, die ik u zingen zal:
        Een over-blijde mare, die ik u zingen zal.
      
      
        Daar is een Kind geboren te Bethlem in een stal,
        Wiens Sterre men ziet blinken en schijnen over al:
        Wiens Sterre men ziet blinken en schijnen over al.
      
      
        Een Kind, doch uitverkoren, Emanuel die Heer,
        Daar ieder voor moet knielen, en kennen zijne leer:
        Daar ieder voor moet knielen, en kennen zijne leer.
      
      
        Dat voor de zachte pluimen, voor sticksels en satijn,
        Moet rusten in een Krebbe op het stroy bij Os en Swijn,
        Moet rusten in een Krebbe op het stroy bij Os en Swijn.
      
      
        Een Kind dat voor de tijden, voor eeuwig was bij God,
        Schijnt nu veracht door het lijden, en tot des Werelds spot:
        Schijnt nu veracht door het lijden, en tot des Werelds spot.
      
      
        Dat al om onze zonden moet wezen arm en slecht,
        Om ons bij God te kronen, met rijkdom en met recht:
        Om ons bij God te kronen, met rijkdom en met recht.
      
      
        Dat ons des Hemels vrede, der mensen lust en vreugd,
        Des Vaders glantz en ere, verkrijgt door zijne deugd:
        Des Vaders glantz en ere, verkrijgt door zijne deugd.
      
      
        De Wereld komter razen, Herodes als verwoed,
        Wil zijne handen wassen in dit onnozel bloed:
        Wil zijne handen wassen in dit onnozel bloed.
      
      
        Gij Vorsten gij zult sterven, zo gij de vrome schent,
        Want God zal u vernielen als hij zijn bliksem sent:
        Want God zal u vernielen als hij zijn bliksem sent.
      
      
        Gij Prinsen en gij Heren, of mensen wie gij zijt,
        Valt uwen God te voete, en weest met ons verblijd:
        Valt uwen God te voete, en weest met ons verblijd.
      
    
  