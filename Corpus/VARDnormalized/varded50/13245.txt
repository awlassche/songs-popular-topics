
    
      
        O JESU Davids Soon
        Neergedaald uit uwen troon
        Tot mij van boven,
        O waar mijn tong bekwaam
        Om den aldersoete naam
        Van u te loven.
        O goedertieren JESV,
        O goedertieren JESV
        Laat ons beginnen
        U te beminnen
        Met al ons hert, en zinnen.
      
      
        U boven alle zoet,
        Dat mij nimmermeer voldoet,
        Heb ik verkoren,
        Die om mijn zonden groot
        Van de wereld heel ontbloot
        Sijt mij geboren.
        O goedertieren JESV,
        O goedertieren JESV
        Laat ons beginnen
        U te beminnen
        Met al ons hert, en zinnen.
      
      
        Maar uwe naam gedacht
        Doet mij al de werelds pracht
        Om u versmaden.
        Gij mijnen JESUS zijt,
        Die mij van de dood bevrijd,
        Door u genaden.
        O goedertieren JESU
        O goedertieren JESU
        Laat ons beginnen
        U te beminnen
        Met al ons hert, en zinnen.
      
      
        Niet is mij aangenaam
        Buiten uwen lieven naam
        Vol van behagen,
        Die kan het aldermeest
        Den vermaledijden geest
        Van mij verjagen.
        O goedertieren IESU
        O goedertieren IESU
        Laat ons beginnen
        U te beminnen
        Met al ons hert, en zinnen.
      
      
        Geen kele soeter sanck,
        Geen viole soeter klank
        En kan mij geven,
        Als uwe naam gesmaakt,
        Die mij boven al vermaeckt
        En weer doet leven.
        O goedertieren IESU
        O goedertieren IESU
        Laat ons beginnen
        U te beminnen
        Met al ons hert, en zinnen.
      
    
  