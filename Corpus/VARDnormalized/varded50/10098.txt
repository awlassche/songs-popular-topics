
    
      
        O Wilt doch mijn zinnen
        O bedaren snel,
        Hoe wel ik in het minnen
        Droef veel lijden fel,
        Ik zal nochtans dragen
        Met geduld mijn last,
        Hoe wel dat mijn dagen
        Zijn vol pijn gepast.
      
      
        Aanstaan doet verwinnen
        Soo’t blijckt te allen tijd,
        Daarom ik mijn zinnen
        Nu op hope smijt,
        Dus ik zal te vreden
        Noch een wijle zijn,
        En met goede zeden
        Zien de liefste mijn.
      
      
        O gij sterke krachte,
        O gij minne vreugd,
        Gij verheerd met machte
        Al mijn zoete jeugd,
        Zo dat hier mijn ziele
        Nu schier is versmacht,
        Met ootmoed ik kniele,
        Ende troost verwacht.
      
      
        ‘tsal aan mij niet schorten
        Maar aan u mijn lief,
        Wilt ook liefd’ uitstorten
        Mij al tot gerief,
        Op dat wij t’saem groeien
        Na het oud verbond
        Ende jonst mag bloeien
        Wt een rechte gront.
      
      
        Maar elaes t’verwerven
        Schijnt mij noch zo veer,
        Ik zal moeten derven
        Haar noch wel, o Heer,
        Als ik kom t’ontmoeten
        Ja van veer haar zien,
        En meen haar te groeten
        Gaat zij van mij vlien.
      
      
        ‘ksal mij niet onthouwen
        Dan mijn liefde groot,
        Eer sal’t lichaam nouwen
        Met de bleecke dood,
        Want al bij de doden
        Is geen wreedheid straf,
        Geen zo anghste noden
        Iemand ooit en gaf.
      
      
        Ach mijn Lief mijn waarde
        Mijn Prinses en bloem
        Ach wout gij aanvaarden
        Het geen ik hier roem,
        O getrouwe minne
        Laat doch blijken zoet,
        Ende in het beginne
        Blust mijn heete gloed.
      
      
        Wist gij hoe ik brande
        In het minne vier,
        Gij zoudt wel aanranden
        Mij te helpen hier,
        Maar nu is het verholen
        Van u onbekend,
        Lief ik zit op kolen,
        Mij doch trooste zendt.
      
    
  