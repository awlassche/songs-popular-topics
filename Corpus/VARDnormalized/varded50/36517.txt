
    
      
        FRanciscus Dienaar Gods
        Vertrokken op een rodts,
        Als hij door innig medelijden werd
        Bevangen, en gedreven van zijn hert
        Tot zijnen Lief gecruysten Heer;
        Zucht, ende quelt. Ah! hij en kan niet meer.
        Dus komt die Here als een Seraphin,
        En druckt hem alle vijf zijn Wonden in.
      
      
        O! straf, en zoete pijn!
        Die wond' is Medecyn.
        Ziet eens in Handen, Voeten, ende Zij!
        De smerte maakt hem tezamen droef, en blij.
        Hij en verliest wel niet een haar,
        Nochtans de Liefde maakt hem Martelaar.
        O raar, en schoon exempel van de Deugd!
        VVaer aan geheel zich het Christendom verheugt.
      
      
        Is het niet een wonder werk!
        Hij ondersteund de Kerk
        Door zijn verdienst. Wie zag op aerteryck
        Ooit zulke Man, oft ymandt hem gelijk?
        Trekt uit Franciscus u Habijt,
        Mij dunkt dat gij de Zaligmaker zijt:
        Of Christus aentreck' uwen rok; gewis
        Het schijnt dat Jesus zelf Franciscus is.
      
    
  