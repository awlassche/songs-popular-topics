
    
      
        EI goude Phoebus! daalt,
        Daalt (bid ik u) uit mijn bedroefd gezicht
        Ik wens niet meer bestraelt
        Te worden van u gulde Hemels-licht,
        Nu mij mijn Liefjen is onthaelt.
        En in de zwarte aard gedaald.
      
      
        Ach! waar ik ga of sta:
        Ik zie altijd onrustig gins en weer;
        Maar laas! tot minder sa:
        Ik blijf mijn Engel kwijt, en krijg niet weer
        Mijn Amaril, mijn lieve lust,
        Wiens Zieltjen in den Hemel rust.
      
      
        Och! mocht ik noch eens reis
        Aanschouwen haar schoonheid en dan niet meer
        Zo wou ik het sterff'lijck vleys
        Op-off'rend d'Aerd, en het zieltjen God den Heer
        En hopen weer na dezen tijd
        Met Amaril te zijn verblijd.
      
      
        Ik leyd' mij in het Gras
        Daar Amaril haar schaepjes had geweyt;
        Ach Hemel! al zo ras,
        Ik mij tot rusten had ter neer geleid:
        De witte slaap, die elk beloert:
        Heeft mij in enen Droom vervoerd.
      
      
        Mij docht dat ik de Lucht
        In twee gedeelten sach van een gedaan:
        En met een blij gherucht
        Kwam daar een schaer van Eng'len henegaen
        Zij bloncken wit in Zijde schoon,
        En zongen al uit enen toon.
      
      
        Op het lest: zij stonden stil,
        En beurden mij met hantjes van de Aard
        Strak zag ik Amaril:
        Blij zijnde: heb ik mij hier in vervaard;
        Ik dacht: o God! wat mag dit zijn,
        Dat deze Schare komt tot mijn.
      
      
        Terstond sprak mijn Vriendin:
        Vervaard u niet, mijn waarde Bruidegom
        Ik ben u Harderin,
        Die om te halen, vlijtig tot u kom:
        Bereid u, zo gij mee wilt gaan;
        En met dat woord wast al gedaan.
      
      
        O lieffelijcke rust!
        O slaap! die mij zo zoet op te hartjen viel:
        O droom! o lieve lust!
        Hoe vriendelijk verquickten gij mijn ziel;
        Maar als ik weder wakker wiert:
        Doen was het alles maar versierd.
      
      
        Nu hoop ik even-wel
        Dat mij des vriendelijcke Droom beduyt:
        Hoe ik na het aards gekwel
        Verenen zal met mijn gewenste Bruyt,
        In d'Hemel-rijcke schone Tent,
        Daar al ons lijden wordt ghe-endt.
      
    
  