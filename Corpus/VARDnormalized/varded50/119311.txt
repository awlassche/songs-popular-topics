
    
      
        WIJ danken u, O God en Heer,
        Dat gij ons nu tot uwer eer
        Gespijst hebt, door u heilig woord
        Dat wij alhier hebben gehoord.
      
      
        Wilt dat ook nu maken vruchtbaar,
        In onze herten allegaar,
        Na uwen Goddelijken raad,
        Dat wij het volbrengen met der daad.
      
      
        Want wij eren den Vader goed,
        Als wij veel vruchten overvloed,
        Voortbrengen, en worden te zam
        Christus Discipulen bekwaam.
      
      
        En hier bij zal men openbaar
        Bekennen de Christ'lijcke schaer,
        Is het dat zij in der liefden graat
        Na des Heren wille recht bestaat.
      
      
        Daar toe, lief Here, geeft ons kracht,
        Dat bidden wij u met aandacht,
        Zonder u hulp waar het al om niet,
        U genade over ons giet.
      
      
        Eer zij u Vader ende Soon,
        En Heyl'ge Geest in des Hemels troon,
        Bij ons alle te samen fijn
        Moet dit doch Ia, en Amen zijn.
      
    
  