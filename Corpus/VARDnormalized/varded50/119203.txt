
    
      
        het GEen waard is eerst betracht,
        En dat het ieder acht
        Voor het hoogste Goed, en zoek' met alle macht,
        Met al zijn wens en poging, dag en nacht;
        Is Gods Gerechtigheid en Rijk,
        Waar bij gants niets en komt in vergelijk.
        Dat elk dan eerst en meest daar vlijt om doe:
        Al het ander krijgt hij dan ten bywerp toe.
      
      
        Indien een aardse kroon,
        En het stappen op een troon,
        (het Welk ieder dunkt zo wenselijk en schoon,)
        Geacht word voor een waardig arbeids-loon
        Van woelen: strijden en gepoog:
        Men schatt' veel meer de hemel-kroon dan hoog;
        Die niet slechts op Gods voetbank is gegrond,
        En meer beheerscht als het gantse wereld-rond.
      
      
        Dat Rijk is het geen bevat
        De grootst' en rijkste schat,
        Vrij meer dan ooit een Wereld-vorst bezat,
        En daar geen roest noch dief ooit macht op had.
        Daar vind men eer en hoge staat,
        Wiens waardigheid het al te boven gaat:
        Daar is geluk en waare herten-lust,
        Onbreekb're vreê, en onverstoorb're rust.
      
      
        Wat is doch het zichtbaar Al,
        het Geen nooit de ziel en zal
        Verzaden; maar door stâge wissel-val
        Geslingert en gekaast gelijk een bal,
        Zich toont te zijn een tastbaar niet,
        Dat zijn bejagers blindhokt en ontvlied?
        Wat baat het, schoon gij alles machtig zijt,
        Raakt gij de ziel en het Hemel-rijk dus kwijt?
      
      
        Pronkt zich de wereld op
        Gelijk een dert'le pop;
        Belooft zij veel, zij geeft een yd'len dop.
        Al roemt de Satan tot den hoogsten top
        Haar weelden en haar heerlijkheid;
        Rampzalig dwaas, die daar door word verleid!
        Dus word uw oog en hert, helaas! verblind,
        Tot gij te laat u eens bedrogen vind.
      
      
        het Geen d'aard'ling zo begeert
        Word hem zo licht ontheerd;
        Wijl het glibb'rig Rad vaak het onderst' boven keert:
        Die het hoogste klom word wel op het laagst verneêrt.
        Wanneer men het zekerst' meent te staan,
        Zal het waan-geluk ons wel op het eerst ontgaan.
        En waar toe dient doch het overtollig goed?
        Want niemand leeft'er van zijn overvloed.
      
      
        Men brengt niets op der aard
        Wanneer men word gebaard.
        Men neemt niets mee als men ten grave vaart:
        Al heeft een mens hier noch zo veel vergaârt.
        Het leven is van korte duur:
        Een weinig maar voldoet ook elks natuur:
        Al het ov'rig strekt maar tot des bezitters last,
        En boeid de herten aan de wereld vast.
      
      
        Herboren Hemel-zaad,
        het Betaamt niet aan uw staat
        Dat gij u aan die beuzel-schijn misgaat,
        Die, hoe ze vleit, geen baat en geeft, maar schaad.
        Gij die het gesternt' en straaten-goud
        In het Hemel-Hof met voeten treden zoud,
        Wat wroet gij in de modder van deez' aard?
        Alleen Gods Rijk is uw beyv'ring waard.
      
      
        'k Lijd dat een wereld-slaav'
        Gestadig kniez' en draav'
        Met nooit verzade drift na geld en haav',
        En dat hij tot den afgrond daar na graav':
        Gij huisvest een verhev'ner ziel,
        Daar kronen erf-recht aan te beurte viel:
        Veracht, vertrap het ondermaansche slijk,
        En zoek doch eerst de dingen van Gods Rijk.
      
      
        Al het geen dit Rijk u gaf
        Daar scheid geen dood u af;
        Men legt die kroon noch schepter niet op het graf:
        T'wijl des werelds heerlijkheid vervliegt als kaf.
        Dan word een eig'naar eerst geleid
        Tot vol bezit in zalig' eeuwigheid:
        Terwijl een aard'ling met zijn schat vergaat,
        Die niet als vloek en wroeging na en laat.
      
      
        Kiest gij dat beste goed,
        De rijkdom van het gemoed;
        Denk niet dat gij aan het tijd'lijk schaade doet,
        Schoon gij daarom niet als een aard'ling wroet.
        God werpt u daar van toe zo veel
        Als nodig is tot uw bescheiden deel:
        Hij zorgt voor u; zo dat tot gener tijd
        Zijn gunsteling vergaat of honger lijd.
      
      
        Waar toe dan laat en vroeg
        Dat zorgen en gezwoeg
        Om het ondermaansch'? genoeg zij het genoeg;
        Op dat hier na geen bang gemoed u wroeg'.
        Werpt al uw zorg op God, die leeft,
        En alle vlees milddadig nooddruft geeft
        Stel wereld-liefd en buik-zorg eens een perk,
        En maakt van het noodigst eerst en meest uw werk.
      
      
        Heer! dat ik dit bezeff',
        En het hert om hoog verheff'!
        Op dat mijn ziel het waare doel-wit treff',
        En zich hier niet en vull' met draf en hef.
        het Ga met al het and're zo het wil;
        'k Ben op uw hand en oog te vreên en stil
        Zoek ik uw Rijk en uw gerechtigheid;
        Mij werd in gunst een bywerp toegeleit.
      
    
  