
    
      
        WAt dunkt u, is Ambroos
        Gheen uytgelese Roos?
        Want ziet eens aan! zijn lieve Moeder vond
        Een honig-raad geleid in zijne mond:
        Wat of toch dit beduyt!
        Wie zal konnen de oorsaeck leggen uit;
        O! dit beduid, dat Hij zal wezen honingzoet van spraak:
        Is dit geen schone sak?
      
      
        Als op den selfden dag
        Dit zijnen Vader zag,
        Die was verbaasd, en hij nam op dit werk
        Een scharp gezicht, en wonder oge-merk.
        Hij opwaarts hief zijn oog,
        Want ziet! de Byetjes vlogen na om-hoogh:
        Zo hoog dat hij niet sach de Bietjes langer in de lucht,
        Waar in hij was beducht.
      
      
        Hij zei met goe' aandacht,
        Zo het kindje deze nacht
        De dood niet sterft, het zal worden enen Man
        Waar ieder weten zal te spreken van:
        het Zal worden enen Held,
        Met schone deughden hoochelijck verzelt:
        Het zal van taal en spraak begaeft zijn bovenmaten wel,
        Hem vrezen zal de Hell'.
      
      
        Het is ook zo geschiet:
        Want het Kind had geen verdriet
        In een'ge sak; zijn study nam het waar;
        Men had zijns g'lijck gezien nooit voor of naar.
        Hij wierdt een Advocaat,
        Hij was der mensen troost, en toeverlaat:
        Hij stond haar bij, Hij wou haar helpen waar Hij kon of mocht,
        Hij haarder welstand zocht.
      
      
        Zijn ijver was bekend
        Aan Probvs; die Hem zendt
        Om dat Hij sou te niet doen het verschil,
        het Welk te Milanen om den Bisschop vil.
        Hij gaat: Maar ziet eens aan,
        Daar wierdt geroepen, Wij zien dien hier staan,
        Wien tot ons Hoofd wij nu verkiesen; Gij ons Bisschop zijt:
        Maar ziet, Ambroos die vlijt.
      
      
        Dan evenwel kwam Hij
        Haar, na veel moeyten, bij:
        Hij kreeg den Staf, Hij kreeg des Bisschops-ampt,
        Waar in voor God Hij vroomigh heeft gekampt.
        Hij preeckten Godes woord;
        Met groten ijver wierdt dat aangehoord.
        Hij de'e veel vrugts, en Hij bekeerden menig man en vrou,
        Hij brocht haar tot berouw.
      
      
        Een onder des geweest,
        Die God niet had gevreest,
        Is Avgvstyn, door Sint Ambroos bekeert,
        Die Godes Kerk daar na heeft vroom geleerd;
        Dat alderschoonste Licht,
        het Welk heeft veel mensen in de deugd gesticht.
        O Avgvstyn, hoe moet g' Hem eren, en Hem geven lof,
        In des hemels hoge hof.
      
      
        Ei! laat ons ook te zam
        Lof geven aan de naam
        Van Sint Ambroos, die als een honing, zoet
        Smaakt aan een drouvigh, en bezwaard gemoed:
        Laat loven ons dien geen,
        Die voor zijn sterven als een Zonne scheen.
        O Sint Ambroos! wilt voor ons bidden, dat wij na des tijd
        Zijn eeuwelijk verblijd.
      
    
  