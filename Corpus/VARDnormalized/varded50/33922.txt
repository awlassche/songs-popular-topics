
    
      
        ALs Jesum volgden eens een grote Schaer,
        Keerd' hij hem omme,
        En heeft gesproken minnelijk tot haar,
        Wie tot mijn komme,
      
      
        En Vader, Moeder, Zusters, Broeders, Wijf,
        Niet al en hate,
        Zijn zelfs ook, dat die mijn Discipel blijf,
        Kan dat niet vate.
      
      
        Wie dat zijn kruysse niet en draagt, en dan
        Aghter mijn loope,
        Die mijn Discipel geenszins wezen kan,
        Daar is geen hope.
      
      
        Wie van u wil een Toren timmeren,
        Niet eerst gaat maken
        het Beleg, of hij met zijne penningen
        Aan het endt kan raken.
      
      
        Op dat, als hij geleid heeft het fondament,
        Niet moet op houwen,
        Dan spotten die daar komen staan ontrent,
        En dat aanschouwen.
      
      
        En zeggen, des heeft het fondament gebont,
        Maar moet uit scheiden.
        Wat Koning tegens ander hem verstond,
        Krijg te bereiden,
      
      
        En niet ziet of hij met tien-duysent man
        Hem mag bevrijden,
        Van een die met nog eens zo veel volk kan
        Tegens hem strijden?
      
      
        Hij anders liever, om te maken vreed',
        Zendt zijn Legaten,
        Terwijl den ander veer is, en niet reed'
        Van Vreed' te praten.
      
      
        Zo mijn Discipel niemand wezen moet,
        Die niet verlate,
        En af-gestaan heeft zijne tijdtlick goed
        Dat hij besate.
      
      
        Het zout dat is wel goed, maar als het versmelt,
        Deugd niet een mijte,
        Ten deugd niet in den mest-hoop, nog in het veld,
        Weg zal men het smijte.
      
      
        Heer, opent onze oren, op dat wij
        Uw leer bewaren,
        Verlaten al, en het kruysse dragen blij,
        Als Martelaren.
      
    
  