
    
      
        O Harde Hart, nochtans van vlees geboren
        Geen steene Klip en kander wreeder zijn:
        Hoe isset Lief, mijn eigen uitverkoren
        Van waar komt doch dit al te kwaad fenijn?
        Is het door dat volk die onze vreugd benijen,
        Wilt deze klap als boze plagen mijen.
      
      
        Mijn vroom gemoet zal voor zijn God getuigen,
        Dat nooit geen haat des Borst van binnen draagt,
        Maar reine Min, dies ik ter neder buyge,
        En bie mijn lief tot offer, schone Maagd:
        Iae gun dit Rif geen ogenblik het leven,
        Als het waar geloof de schuld aan mij kan geven.
      
      
        Ontsluyt die plaats, waar in dit leit verborgen,
        Verlicht u Ziel, stort alle droefheid uit,
        Packt deze stof, en stiertse tegen morgen
        Naar het duister Rijk, met Charons ouwe Schuit:
        Daar werd de loon tot een min uit verkregen,
        Van het Opper-hooft, die dit wel net zal wegen.
      
    
  