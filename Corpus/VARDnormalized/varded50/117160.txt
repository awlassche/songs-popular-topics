
    
      
        Wiens ziele berst niet uit te zingen van Gods lof?
        Nu d’aangenaame Vree geeft zoo veel vreugde stof?
        Het hert van blyschap vol, hoe kan de tonge zwijgen!
        De vreugde moeder uit, en binnenst’ opp’nig krijgen,
        Wel aan o Christen volk! laat hert en tongen paren
        Zingt op, een nieuw gezang den Here der heirscharen!
      
      
        Om het zondig wanbedrijf dat Vriend, tot Vijand maakt:
        Heeft Gods heetgrimmigheyt zoo vreselijk geblaakt,
        En Land en Zee onstelt, de herten zoo verslagen,
        Om al die tegenspoën, zoo bittre Oorlogs plagen!
        Van wreedheid, Roverij, dat branden, bloetvergieten;
        Van Broeders zoo genoemd, wien moest dat niet verdrieten?
      
      
        De gantse Wereld door klonk het naare Krijgs-gerucht
        Daar Babels-volk om lacht’, maar Zion klaegd’ en zucht,
        Terwijl dat Engelandt, en Nederland krakelen
        Zoo scherp en wrevelig! de wond’ scheen niet te helen;
        Dat Buur, en Bond-genoot malkanderen vernielen,
        Die Broeders moesten zijn, vereend met hert en zielen.
      
      
        God die de Rechter is, gezeten op zijn Troon,
        Deed’ als een Vader doet, in twist van zoon, en zoon,
        Hij haat de wrevel-Imoet, en geeft haar beide slagen.
        Hij wil dat zij in Vree en liefde weer verdragen.
        Zoo sloeg God Nederland, en Engelandt, die beide
        Gevoelden Vaders wraak, die Bloed’rentwist wil scheiden.
      
      
        God die het al beweegt! woont eeuwig in de rust,
        Hij lieft het vreedzaam volk daarin neemt hij zijn lust,
        Jezus is Vrede Vorst! God, is de God der Vrede!
        Zijn Geest een Vrede geeft! in alle Christi leden,
        het Is ook der Engelen wens, (die Gode Eer op-dragen)
        Op aarden zij de Vree! den mens Gods welbehagen.
      
      
        Hoe zoet is Broederschap! daar Vreed’ en Eendracht woont
        Daar Nijd en boosheid vliet, daar zich de liefde toont,
        het Is het merk van kindren Gods, en Iezu Bondgenoten;
        het Is als een Balsemgeur op het hoofd Aarons gegoten;
        Die tot der kleedren zoom lieflijk kwam nederdalen.
        Dat volk kroont God met gunst, leven, en zegenstralen.
      
      
        Dankt God o Nederland! met lippen en gemoed,
        Voor nieuw bewezen gunst, het is groot dat hij uw doet,
        Uw staat, uw Eren-glans, onlangs zoo laag en duister!
        Rijst nu en klaart weer op, tot u voorgaande luister;
        God zett’ u op het hoofd een krone van Victory!
        En nu de Vrede-krans; tot grote Eer en Glory.
      
      
        God! voerd u zaake uit, tot heil van Staat en Land!
        Ontmoet hem met ootmoed, geeft weer aan hem de hand,
        Blijft trouw in zijn verbond: maakt God u weg voorspoedig,
        Wordt niet los, zorgeloos, noch dertel, of hoogmoedig,
        Bemindt zijn Woord en Dienst, houd u aan zijne wegen;
        Dan is uw Vrede vast, in zijn genaad en zegen.
      
      
        O zegenrijke God! nu gij de Vrede zendt,
        Heeft Roverij, geweld, en vijandschap een end’.
        Het arm gevangen volk, raakt uit der wreden handen,
        de een zal den and’ren niet beschaden, doden, branden.
        De Koopman zal ter zee, zijn handel veilig drijven,
        In welvaart stille rust, zal elk bij het zijne blijven.
      
      
        O Vrede! lief en waard, een moeder van de rust,
        O Vrede zoo begeert! vermaak en herten-lust,
        O Vrede zoete band! die boeit de Oorlogs-scharen,
        O hemels Vreê-muzijk! die wreede kan bedaren,
        O Vreê! die zegen baard, en weer de boze twisten,
        O Vrede heyl’ge band! een siersel van den Christen.
      
      
        O Vader, van de Vreê, geeft zegen van uw hand;
        Geeft Vrede in genaa, doet dat dien vrede-band
        Met Engelandt gemaakt, en Neerlandt eeuwig duure;
        Dat Christi Koninkrijk bloey’ in haar beider muuren
        Dat zij eendrachtelijk haar zamen zoo verbinden,
        Dat Nijd, haat list of twist nooit plaatse wedervinden.
      
      
        O Koning van de vreê! breyd dan uw Koninkrijk
        Op aarden wijder uit, op dat uw Ere blijk:
        Werd valse leer en schijn, met yd’le mensen vonden
        Uw volk zij als een hert, en ziele zaam gebonden
        Dat kennis, heiligheid, in uw gemeenten bloeien.
        Dat vruchten van geloof, en liefde meerder groeien.
      
      
        O Jezus Vrede-vorst! maakt Vrede door u bloed
        Geeft ons de zaal’ge Vreed! die rust geeft in het gemoed:
        Dat uw verdienst de vlam van des Vaders gramschap blusse
        Dat de Gerechtigheid, en Vreed’ malkanderen kussen!
        Dat Goedertierenheid, en Waarheid zamen kleven!
        Zoo zij het beginsel hier: het volmaakt’ in het eeuwig leven.
      
    
  