
    
      
        DOe Israel, de God-geliefde stam
        Trok uit Egipt, en Iacobs huis ontkwam
        Des vreemt-taels slavernije:
        Doe sachmen dat God Iuda hem verkoos
        Tot heiligdom, en Isrel werd altoos
        Zijn lieve heerschappije.
      
      
        De Zee sagh’t aan, de Zee sagh’t aan, en vlood.
        De vloed Iordaen nam tegenstroomschen schoot,
        En draeyden rugwaarts henen.
        ’tGeberghte danst’ als zatte rammen doen.
        ’tGeheuvelt sprong niet anders als in het groen
        Der lamm’ren dert’le benen.
      
      
        Wat gaf uwe vlucht zo snellen drift, o Zee?
        Wat was’t, Iordaen, dat u verstromen de’e?
        Wat sprongt gij, hoge bergen?
        Wat was’t dat u, o heuvels, op dat pas
        (Als ’tjonge vee in het weelderige gras)
        Den huppel-dans kwam vergen?
      
      
        Natuur-schrik meldt iet ongemeens en wards.
        Daar was (voor wis) daar was wat meer dan Arts.
        ’tWas God, die’t al de’e beven
        En daar gh’ o Aard, met recht voor beven moet
        Die laeflijck vocht en milden watervloed
        uit dorren steen kan geven.
      
    
  