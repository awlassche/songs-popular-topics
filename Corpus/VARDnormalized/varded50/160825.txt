
    
      
        SInt Nicolaes goed heilig man,
        Hoort mijn bidden en mijn smeken,
        Voor die u in nood aanspreken,
        U roep ik heel droevig an:
        Niet om zoete koek of vijgen,
        Of om kinder poppe-goet,
        Laat mij maar een vrijer krijgen,
        Die mijn minne-lust voldoet.
      
      
        Gij pleegt immers alle jaar,
        Als ik u mijn nood bekende,
        Niet na-laten mij te zende
        het Geen daar ik na lustig waar:
        Bad ik u om twee pendanten,
        Of om een gouden naald,
        Of om neus-doeken met kanten,
        Nooit heeft mij u gunst gefaelt.
      
      
        Wat mijn hert maar heeft begeert,
        Kreeg ik van u alle jaren,
        Maar ik moet u nu verklaren,
        Wat dat nu mijn herte deert:
        Ik bidde hoort doch u slavinne,
        Die van minne-lusten brand,
        En neigt tot mij eens vryers sinne,
        Dat hij trouw mij geeft de hand.
      
      
        Gunt mij doch een goed mans kind,
        Niet te oud of jonk van Iaren,
        Een in minne kunst ervaren,
        Die mij als mijn ziel bemint:
        Genen dobbelaar of tuysscher,
        Noch geen dronckaert of lichtmis,
        Maar die zich draagt rein en kuysscher,
        En wat rad van leden is.
      
      
        Gunt mij doch een zulke man,
        Die zich heel weel kan regeren,
        En zijn vrouw wel weet te eren,
        En in het Bedt wel onthalen kan:
        Die mij in zijn lieve armen,
        Met een zoet lief-kosery,
        Dickwiels trachtet te verwarmen,
        Och! dan sou ik wezen blij.
      
      
        Krijg ik dan een jonge Soon,
        Als ik in de kraam zal leggen,
        Ik zal met blijder stemme zeggen,
        Sint Niclaes is mijn Patroon:
        Sinder Klaas zal Peet dan wezen,
        De naam van het kind zal Klaesje zijn,
        Want door hem ben ik genezen,
        Van mijn smert en minne-pijn.
      
    
  