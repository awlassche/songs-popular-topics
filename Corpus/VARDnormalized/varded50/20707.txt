
    
      
        Ik groet U, Sint Gregori
        In uwe grote glory,
        Die Gij door uwe victory
        In de hemel hebt verkregen.
        Houdt mij in uwe memory,
        Commiserans dolori,
        Com-pa-tiens moerori,
        Verkrijgt mij Go-des zegen.
        Ziet aan mijn grote smert,
        Ziet aan mijn droevig hert,
        Ziet hoe het is benart,
        En door de zond beswart
        Slaat ne'er uit des hemels bogen
        Op mij uwe zoete ogen,
        Hebt met mijn ziel medoogen:
        Gregori hoort
        Uw's dienaars smeeckend' woord.
      
      
        Mijn droefheid doet mij zuchten,
        Mijn droefheid doet mij vluchten,
        Na des hemels hoogh' gehuchten,
        Om uwe hulp te vragen.
        Och of ik de genuchten
        (Ik meen geen slechte kluchten)
        Maar des hemels schone vruchten,
        Genoot na des levens dagen!
        Gregori Grote Man,
        Dient mijn begeerden an
        Den Groten Heer, die kan
        Verhoren mijn gestan,
        Die mijne ziel kan geven,
        Dat zij tot des hemels leven,
        Zal worden hoog verheven:
        Gregori hoort
        Uw des dienaars smeeckend' woord.
      
      
        Indien dat mijne zaken
        Dus effen Gij zult maken,
        Dat ik hier na zal rakken,
        Tot des hemels vrije haven;
        Zo zullen w' ons vermakken,
        En lachen-uit de Draken
        Die met haar stijve kakken
        Belachen Godes slaven.
        Wanneer of het zal geschie'n,
        Dat God mij zal ontbien?
        Hoe zal ik mij vervlien
        Als ik dien dag zal zien!
        Och of ik na mijn sterven,
        Door uwe gebe'en mocht werven,
        Des hemels hoge erven!
        Gregori, hoort
        Uw des dienaars smeeckend' woord!
      
    
  