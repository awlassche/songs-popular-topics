
    
      
        NU ga ik mijn beesjens leiden
        Door het groen bedouwde gras,
        Naar de Klaver-rijke weide
        Daar ik lestent vrolijk was,
        Met de gantse Harderschaer,
        Die der doen was bij den aar.
      
      
        Tyter speelde op zijn fluytje,
        En Philander op de veel,
        Amarilles op haar luytje,
        En Philida met haar keel
        Zang, zo aardig dat het klongh,
        En door al de Velden drongh.
      
      
        Daar wij sprongen doen om henen,
        Met een over-grote vreugd,
        Dat wij ons niet kosten spenen,
        Van de zoetheid, en geneucht,
        Want als tijd was om te gaan,
        Konden wij ‘het nauw laten staan.
      
      
        Maar ik hope weer te vinden,
        Al ‘het gezelschap bij den aar.
        Of daar ginder bij de Linden,
        Daar zij veel zijn bij malkaer.
        Nu mijn beesjens treet wat voor,
        Mits mij dunkt, ik hun al hoor.
      
    
  