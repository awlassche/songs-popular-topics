
    
      
        Here, wilt dijn ore neigen,
        Ramp en ongeluk mij dreigen,
        Hoor na mij, want ik ben bang
        En mijn hert is in de prang;
        Laat mijn ziele troost ervinden,
        Want ik ben van uwe vrinden:
        Wilt behouden uwen knecht
        Die op u zijn anker hecht.
      
      
        O mijn God, sijt mij genadig
        Want tot u roep ik gestadig,
        Niet een dag en gaeter heen
        Of gij werd van mij gebeen,
        Wilt uws dienaars geest verblijden,
        Die, wanneer hij is in lijden,
        Als hem de ongenade treft,
        Zijne ziel tot uwaerts heft.
      
      
        Om dat gij, o Here goedig,
        Zijt om te vergeven spoedig,
        Die niet ongetroost laat gaan
        Die in nood u roepen aan.
        Wilt mij dan, o God, verhoren,
        Mijn gebed ga u ter oren,
        Neem doch op mijn smeken acht
        Die van uw mijn troost verwacht.
      
      
        Gij sijt, Here, die voor dezen
        Mijnen toevlucht pleegt te wezen,
        In mijn nood roep ik tot dij,
        En gij luistert haast na mij.
        Goden in der Heydnen Rijken
        Zijn bij u niet te gelijken,
        Geen van haar, hoe hoog geacht,
        Heeft uw werken na gewracht.
      
      
        Alle volckren zullen komen
        Met een ijver ingenomen
        Om tot haarder scheppers eer
        Zich te buigen voor u neer;
        Want de werken uwer krachten
        Steygren boven alle machten,
        En gij zijt de God alleen,
        Gij, o Heer, en anders geen.
      
      
        Wijst mij uwe weg en waarheid
        Dat ik wandle daar ze klaar leit,
        Buigt tot uwe vrees mijn hert
        Dat het met u enig werd:
        Zo zal u mijn ziele boven
        Alle vremde Goden loven,
        En u eer in eeuwigheid
        Werden van mij uitgebreid.
      
      
        Want uw gunst aan mij bewezen
        Is ter hooghster top gereesen,
        En u min die mij bestraeld
        Heeft mij uit het graf gehaelt.
        Hoge roemers en Tirannen
        Zijn te samen aengespannen
        En mijn leven zoeken zij,
        Niemand heeft het oog op dij:
      
      
        Maar gij, Heer, gij zijt genadig,
        Uwe liefde duyrt gestadig,
        Gij zijt zacht en lank van moed,
        Vol van waarheid, trouw en goed;
        Wilt u over mij erbarmen,
        Leent de sterkte diner armen
        Aan u knecht, en maakt mij vrij
        Die een soon uws dienstmaagds zij.
      
      
        Doet aan mij een liefde teken,
        Dat voor ieder een gebleecken
        Brengh mijn vijand tot beken
        Hoe â€™k van u geholpen ben
        Dat mijn haters brengh ter schanden
        Als zij zien dat uwe handen
        Hebben mij geheel gered
        Uit den strik van haar gezet.
      
    
  