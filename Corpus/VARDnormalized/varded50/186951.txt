
    
      
        Wat schroomt ge, in ramp of druk
        Mijn ziel, voor zwaarder lijden!
        Stel al uw zorg ter zijden.
        God kan uw onheil haast verwislen in geluk.
        Wat schroomt gij ramp, of druk?
      
      
        God schikt het na zijn wil.
        Wat ge immer hebt verkregen
        Daalde uit des heren zegen.
        Zijt des gerust mijn ziel, en houw u voor hem stil.
        God schikt het na zijn wil.
      
      
        Die u bezoekt is God.
        Als ramp, en ongelukken
        U dreigen te onderdrukken.
        Zijt des in tegenspoed te vrede met uw lot.
        Die u bezoekt is God.
      
      
        Hij blijft uw troost en heil
        Die u noit heeft begeven.
        Wat ramp u hier deed beven
        Hij had, in tijd van nood altijd zijn hulp u veil,
        En bleef, uw troost, en heil.
      
    
  