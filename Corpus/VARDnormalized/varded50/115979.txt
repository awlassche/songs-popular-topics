
    
      
        O Hoogste goed vol glans en eren!
        O schoonste schoonheid zoetste zoet!
        O goedste goedheid! Heer der Heren!
        Ik nietig Mens val U te voet.
      
      
        Wild, Heer! mijn lauwen geest ontsteken,
        Op dat die steeds van liefde brand:
        Verteer, vernietig mijn gebreken:
        Regeer, bestier mijn blind verstand.
      
      
        Op dat de liefd haar mag uit-spreiden
        Ver over het geen ik doe of laat:
        Och Heer! wild zoo mijn hart geleiden,
        Dat 'k stel uw eer in de hoogste graad.
      
      
        Laat mij geen ding zoo hoog oit achten
        Als uw mijn vreugd, mijn God, mijn Heer.
        Laat mij uit liefde al-tijd tragten
        Om U te dienen tot uw eer.
      
      
        Och! Wild de liefde zoo ontsteken,
        Dat Gij noit gaat uit mijnen zin,
        En on-verzaadigd U mag smeken
        Meer als een minnaar zijn vriendin.
      
      
        Op dat ik U zoo mag aan-hangen,
        Dat uwen dienst mij noit verveeld,
        Zoo wel als mij het verdriet komt prangen,
        Dan als Gij vreugd mij meede-deeld.
      
      
        Heer! laat ik trouw'lijk zorge draagen,
        Dat ook, wiens werk, blijft ongedaan,
        Uw werk op het hoogst mij mag behaagen;
        En neerstig mag voor allen gaan.
      
      
        Op dat ik alles mag verzaaken,
        Dat mij van uwe liefde scheid,
        Om meer en meer U te genaaken,
        O goede God! in enigheid.
      
      
        O Grote God! Gij zijt de liefde
        Wie in U blijft Gij blijfd in hem.
        Och! dat uw gunst mij al-tijd stijfde,
        Dan zoud mijn liefd eerst hebben klem.
      
      
        Lat mij zoo sterk steeds zijn bevonden,
        Dat ik het in het minste niet en agt,
        Al werd ik van de spitse monden
        Om mijnen ijver uit-gelagt.
      
      
        Maar laat mijn liefde meer ontsteken
        Als men in het goed mij tegen-staat.
        En draagen duldig het schimpig spreken
        Om Uw liefd. Heer, mijn toeverlaat!
      
      
        Al waar het schoon dat de meeste luiden,
        Door haat of onverstand verblind,
        Al mijn bedrijf ten quaadsten duiden:
        Maak dat uw liefde het al verwind.
      
      
        Laat mij mijn naasten zoo beminnen
        Gelijk mij zelven, tot uw eer.
        Om uwent wil met hart en zinnen:
        Och geef mij kragt daar toe, o Heer!
      
      
        Ei laat de liefde mij regeren
        En heilig stieren naa uw zin,
        Dat ik mijns naastens schaad mag weren,
        Zijn ere zoeken, met gewin.
      
      
        Laat mij door gierigheid niet tragten
        Alleen te zoeken mijn profijt:
        Maar ook mijn naasten waardig agten
        Mijn gunst te tonen te aller tijd.
      
      
        Op dat mijn woorden en mijn werken
        Hem mogen stigten tot uw eer.
        Wild mij hier in, o God! versterken,
        Dit te beyv'ren meer en meer.
      
    
  