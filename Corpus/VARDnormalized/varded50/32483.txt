
    
      
        O Schoon Aurora vanden dag,
        Die smorgens met een zoet gelag
        De Bloemkens doet ver-rijzen
        In Floras schonen Hof,
        Gij gaaft mij heden rechte stof
        Mijn Nymph te prijzen.
      
      
        Al wat den milden Hemel geeft
        Natuur in haar vergadert heeft:
        Des ik haar mag gelijken,
        Bij Kloris schonen glans,
        Daar zij met recht den Roosen-crans
        Voor mij mag strijken.
      
      
        Heeft ooit Apelles op het Panneel
        Aff-gemaelt met syn kloek Pinseel
        Roxana naar het leven!
        Zo heb ik reden dan
        Mijn Nymph te Schild'ren zo ik kan,
        En lof te geven.
      
      
        Gelijk de Maan door rechte plicht
        Moet van de Zon haar helder-licht
        En claericheyt ontvangen:
        Zo schept mijn Ziel genucht,
        En claert de Wolken van het gezucht.
        Door haar om-vangen.
      
      
        Al moght mij Cesars Gulden Troon
        Het Purper Rik, Staf ende Kroonâ€™
        Voor haar na wens gebeuren:
        Ik achten't min als niet,
        Want zonder haar, ik in het verdriet
        Sou moeten treuren.
      
      
        Ten is om Rijkdom, noch om schat
        Dat mijn trouw ziel heeft aen-gevat
        Haar jonste te betrachten,
        Maar d'eer-baerheyt, en deugd,
        Dat is de recht vernoeghde vreugd
        Van mijn gedachten.
      
      
        O schoon Diana van ons Land
        Waar door mijn hert in MINNE brand
        Geeft mij u teere handen
        Dat ik die druk aan het hert,
        Eens mag verkoelen van mijn smert.
        En zoete banden.
      
    
  