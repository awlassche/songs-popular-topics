
    
      
        Mijn Ziel nu vrolijk zingt,
        Mijn Geest van vreugd op-springht,
        Ik heb stof, Mijn Vriends lof  Uit te kwelen,
        Daar mij de liefd' toe dwinght.
        Mijn Vriend die geeft mij moed,
        En spreekt, u stem is zoet
        U gestalt, Mij bevalt
        Nu zeer schone, Rein, onbevlekt en zoet.
      
      
        Hij roept verliefd dus uit
        Gij neemt mijn hert, o ! Bruyt,
        Dat door het licht, En gezicht,    Van u ogen,
        En u Hals-kettingh spruit.
        Hij kust ( als Trouws-Verbondt)
        Mij met zijn reine Mond,
        Haalt mij in, Als Vriendin,    Met verlangen,
        Spijt Duivel, Dood en Zond.
      
      
        Eertijds was ik verdwaald,
        In Satans net gedaald:
        Och ! mijn sond', Mij daar bond'    Vast gevangen:
        het Randtsoen heeft hij betaalt.
        Hij droeg in droeven schijn
        Mijn wel-verdiende pijn,
        Onverdiend Heeft mijn Vriend,    Straf geleden,
        Om dat ik vrij soud' zijn.
      
      
        Ik ben heel vrij gesteld
        Uit Satans wreed' geweld,
        Dus ik blij, Uitroep vrij,    Abba Vader,
        Lof Vreden-Vorst, en Held.
        Hij is mijn Hoofd alleen,
        Ik ben zijn vlees en been:
        Hij is mijn,    Ik ben zijn Uitverkoren:
        Zijn Rijk is mij gemeen.
      
      
        HOe is mijn Ziel dus blij ?
        Ach ! ik ben weder vrij,
        Ik en zal  Voor den val    Niet meer vrezen,
        Gods Zone blijft mij bij:
        In het zoet, en ook in het suyr,
        In water,  en in vuyr
        Genen nood    Is zo groot  Dat ze scheyde
        De gunst van mijn partuyr.
      
      
        Een Trouw-Ringh van zijn hand
        Heeft mij aan hem verpandt:
        Een wit Kleed    Is gereed  Mij te cieren
        In het eeuwig Vaderland.
        Een blinkende sieraad,
        Een vreugden-rijk gewaad
        Met een Kroon, Geeft Gods Soon    Uit ghenaden,
        En vreugden zonder maet.
      
      
        Mijn Ziel, wilt roepen uit
        U Vreugden-rijk geluid,
        Prijst den Heer, Die in eer,    Heeft verkoren
        U voor zijn waarde Bruyt.
        Ik ben van liefde krank,
        Den tijd valt mij hier lank,
        Och ! wanneer, Zal ik, Heer,    Te recht smaken
        Volmaakte Hemels-drank ?
      
      
        Ik voel in mijn ghemoet
        Een proefjen van dit zoet,
        Dies ik tracht, Met aandacht,    Om te scheiden
        Van het ijdel vlees, en bloed.
        Komt, komt, gewenste tijd,
        Vol-endight hier mijn strijdt.
        Komt, o ! dag, Dat ik mag,    Hier verhuizen,
        Om eeuwig zijn verblijd.
      
    
  