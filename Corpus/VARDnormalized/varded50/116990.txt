
    
      
        Zingt o mijn ziel! de heerlijkheid des Heren,
        Al wat gij ziet, is vaardig om te leren,
        Gods alle-macht, en grote goedigheit,
        Die al wat is, zoo wisselijk bereid.
      
      
        Zijn machtig woord doet alle ding herleven,
        Het dorr’ gelaat des Winters is verdreven;
        De gantse aarde schijnt als weer verjeugdt,
        Ia al wat leeft is op zijn wijs verheugdt.
      
      
        Hoe groen het veld! het geboomte staat te bloejen,
        De plant, en kruit zijn willig om te groejen.
        De knop ontsluit de bloem, dan zet de vrucht,
        Ziet hoe ‘het gewas, als naa zijn rijpheit zucht.
      
      
        De schone bloesem het sieraad van de hoven,
        Komt overvloedig haare vrucht beloven.
        Hoe veel vergaat dat nimmer rijp en wordt!
        het Geen heerlijk bloeit, ook lichtelijk verdord.
      
      
        Als haar de vrucht tot rijpen wil gaan zetten?
        Helaas! wat wil haar was-dom al beletten?
        De vlieg, de risp, mist, droogt’, of guure wind,
        Doen dat men weinig rijpe vruchten vindt.
      
      
        Gij moet o mens! hier nutte lessen leren,
        Tot dit gezicht, verstand en aandacht keren.
        Ziet hoe natuur, herschapen weder leeft,
        En gij! doorzocht wat vrucht uw ziele geeft?
      
      
        Wanneer ik eens mijn leven had verloren,
        Wierd ik van boven door Gods Geest herboren,
        Den stam, en wijnstok Jezus, ingelijft,
        In wien mijn ziele leeft, en enig blijft.
      
      
        Nu groei ik aan, en rijp, na maat’, in trappen.
        Van deugd, tot deugden, zoek ik voort te stappen,
        ‘k Iaag naa volmaaktheit, tot mijn merk gezet,
        Maar ‘k vind in het voortgaan veel dat mij belet.
      
      
        Dikwils begint de deugdt al zeer te bloejen,
        In zucht, in lust, in opzet om te groejen,
        Een goed begin! maar lichtelijk verdord.
        Wat is een bloem, waar uit geen vrucht en wordt?
      
      
        De Satan komt met zijn vergiften vliegen,
        In het zondig hert, gezet om te bedriegen.
        Door wereld, vlees, met haar begeertens lust,
        Wordt kracht, en geeft ten goeden uitgeblust.
      
      
        Als gij ook Heer, verbergt de Zonnestralen,
        Van uwe gunst, en niet laat nederdalen,
        Op mijne ziel, uw geest, en ‘s Hemels-dauw.
        Dan kwint de vrucht, dan is mijn leven flauw.
      
      
        Mijn ziel! de kracht om vele vrucht te dragen,
        Komt van den Heer, die werkt naa zijn behagen:
        Bidt hem om geest, die uw dan wassen doet,
        En gij werkt ook, jaa doet al wat gij moet.
      
      
        Zoo wie begeert, veel rijpe vrucht te plukken,
        Het ongediert moet hij in tijds verdrukken.
        En snoejen af, wat overtollig spruit,
        Ook het boos onkruidt moet al ter herten uit.
      
      
        Gods wet door ploege het harde woeste herte
        het Genaa-verbont, verlicht’ der zielen smerte,
        Die in Gods woord, en dienst, zijn ziele mest,
        Groeit meerder aan, zijn vruchten rijpen best.
      
      
        In des Heren hof, aan Zions waterplassen,
        Daar zal de ziel, in deugd en gaven wassen;
        Daar straalt genaa, daar schijnt den zielen-zon.
        het Hert wordt besproeit door Jezus des levens bron.
      
      
        Wast dan o ziel! in kennis; en gelove.
        Voert uw verstand, en herte meer na boven.
        Bedenkt, omhelst het geen in den Hemel is.
        Steunt, en vertrouwt op Gods beloftenis.
      
      
        Laat ‘het vuur der liefde meerder zijn ontsteken
        Dat kouw, en flauwte van uw zijn geweken.
        Dat al uw doen, beroep, Gods-dienst en plicht
        Door liefde Gods, en mensen zijn verricht.
      
      
        Leert al het schepsel meer en meer verzaken
        Gaat uit uw zelfs: en Jezus! zal u naken.
        Draagt ook zijn jok: genoegt u met uw Lot.
        Geeft beter vrucht, ter eren van uw God.
      
      
        Het boze vlees met zijn verkeerde lusten
        Moet zijn gedood: geeft nooit de zonde ruste,
        Iaa, dat er geen’ in uw o ziel! regeer,
        Maar zuivre deugd, en heiligheit vermeer.
      
      
        O Levens bron! deelt mij doch van uw leven.
        Hoe kan een dode ziel uw vruchten geven?
        Ach geeft nu geeft! zoo wordt mijn geest verjeugt!
        Dan groeit, en rijpt, in mij genaa en deugd.
      
      
        O zon der liefde! doet uw liefde dalen.
        Mijn vrucht die groeit niet zonder uwe stralen.
        Verwarmt mijn hert, dat anders is te koel,
        Dan leeft mijn ziel, als ik uw liefde voel!
      
      
        Breekt het harde hert, tot dat zij vermorzelt
        het Onkruit van het vlees, welk tegen het goede worstelt,
        Royt uit, verdrijft ook het schaadlijk ongediert,
        Iaa al wat doet dat mijn vrucht niet en tiert.
      
      
        O Here! druipt doch neder uit de hoogte
        Van uwen geest, op mijner zielen droogte
        Stort gij niet neër een grote regenplas;
        Zoo druip’ u dauw! op mijn teer deugd gewas.
      
      
        Als gij dus Heer! geeft uwen zegen goedig,
        Dan wast mijn ziel en draagt zeer overvloedig
        Vrucht tot uw eer: Ach laat in Jezus naam!
        Mijn teere vrucht uw wezen aangenaam.
      
    
  