
    
      
        TGheen Terra lang verborgen heeft
        In hare donker muiten
        Hemzelven uit de Aard begeeft
        In crachtelijcke geur dat leeft
        Alsooment ziet voort spruiten.
      
      
        Aurora klimt aent firmament
        Met glisterende ogen
        Ontwakende tghevoghelt went
        Hem vrolijk onder 'shemels tent
        De Zon begint te hogen.
      
      
        De Peerden Phoebi inghespant
        Des goudtstralenden wagen
        Op drooghende den dan playsant /
        Om groen te kleden tschoone land
        Tot ieder zijn behagen.
      
      
        De edel Flora zeer ydoon
        Haar lieflijk laat aanschouwen
        Met kransen van veel bloemkens schoon
        Tot siersel van der maagden Kroon
        En alle rein Jonkvrouwen
      
      
        Sol in zijn hoogsten graat gesteld /
        Goutschynent neer komt dalen
        Tot lust des minnaers zeer gekweld
        Die wandelende 'tClaver veld
        Betreen / en d'Nymphes zalen.
      
      
        Pomona niet verongheluckt
        Baard ook zeer veel ghenuchten
        Van Boreas eerst neer gedrukt
        Door Phoebus kracht doet dat men pluct
        Haar smakelijcke vruchten.
      
      
        De reine Ceres zeer minjoot
        Voortbrenght haar Adrich koren
        Om af te telen 'tvoedent brood
        Dat Iuppijn zendet in den schoot
        Zijns schepsels waart geboren.
      
      
        En Bacchus deur Apollos ganck
        Groeyt vochtig in het opmerken
        Om veel verdorste herten krank
        Vervreucht te lokken totten sanck
        En 'tflau ghemoet te sterken.
      
      
        Den Harders is het een zoete vreugd
        En haar lief harderinnen
        Dat in den Zomer vol gheneucht
        Hun jonger harten zeer verheugt
        Lust rapen in het zoet minnen.
      
      
        Prinsen, Princessen allebey
        Verheugt aan allen kanten
        Poocht in ws Nimphes schoon vallei
        Een rieckent hogen groenen Mei
        Voor haarder deur te planten.
      
    
  