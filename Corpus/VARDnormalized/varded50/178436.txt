
    
      
        Ons is een kind geboren fris,
        Hem eren wij // met melody,
        Den soson die ons gegeven is,
        Looft hem met herten blij,
        Want hij zal ons maken vrij,
        Van des duivels tyranny,
      
      
        Daarom is hij gekomen hier,
        Dus looft den Heer // met herten zeer
        Die veur ons is zo goedertier,
        Tot hem neemt uwen keer,
        Geeft hem lof hoocheydt en eer,
        Dezen jongen Coninck teer.
      
      
        Hij is ons zaligmaker goed,
        Dus weest verblijd // wie dat gij zijt,
        Ons Coninck en ons leidsman zoet,
        Looft hem tot alder tijd,
        Met lofsanck, vreugd en Jolijt,
        Dezen Soon ghebenedijt.
      
      
        Hij zal regneren eeuwelijk,
        Aanbidt hem al // in het aardse dal,
        In Iacobs huis in Davids rijk,
        Looft hem met blij geschal,
        Die ons vanden groten val,
        Wederom oprichten zal.
      
      
        Van die toekomende wereld klaar,
        Is hij certein // een Vader rein,
        Een Prins des vreeds is hij veurwaer,
        Dus looft hem al ghemeyn,
        Met lofsanck in het aersche plein,
        Onzen God is hij alleyn.
      
      
        Zeer wonderlijk is zijnen naam,
        Ons looft hem snel // met Hemels spel,
        Een sterk God is hij bekwaam,
        Leidsman van Israhel.
        Laat ons doen na zijn bevel,
        Want hij is Emanuel.
      
      
        Eeuwig wordt nu zijn eer verklaart,
        Met lof en prijs // den Coninck wijs,
        Die ons een maghet heeft gebaard,
        Looft hem na // advijs,
        Want hij is een zoete spijs,
        Veur de ziele zeer propijs.
      
    
  