
    
      
        Daar was een Harder zoet // en goed,
        Een Harder die zijn schaepjens zeer bemint,
        En waar hem een verlaat // hij gaat
        'tWeer zoeken door den regen, kou, en wind:
        Hij zoekt zonder verdriet,
        Gheen moeyten hij ontsiet,
        Hij loopt door dik, door dun zo zeer
        Tot dat hij mismaakt,
        Het schaepje gheraeckt,
        Wat wilje doch meer?
      
      
        Die geeft hij dan zijn le'en // doorsneen
        Noch toont hij 'tschaepje een zoet blij gelaat,
        Men ziet niet, dat hij fuyckt, oft' sluyckt,
        Oft leurt, of sleurt, of dout, of dreycht, of slaat:
        het is liefde wat hij doet,
        Hij wast het in zijn bloed,
        Hij streelt, hij queelt hij zalft het weer,
        Van kladden, van vlek
        Van alle gebrek
        Wat wilje doch meer?
      
      
        Hij maakt dat hij het uytleidt // en weidt
        Niet in een dorrich veld, van schraler aard,
        Maar in een land, dat groeyt // en bloeyt,
        Dat altijd ongeschend zijn Lof bewaard;
        Daar het Klaver blaedtje schoon,
        Ons lockt tot Godes Troon,
        Een spijze voor het schaepje teer;
        Vol voedsel, en smaak,
        Tot vreugdig vermaak,
        Wat wilje doch meer?
      
      
        Daar bleet dat schaepje blij // en vrij,
        Ten vreest noch Leen, noch Wolf die het deert
        Niet komter uit het Wout // zo stout,
        'tWordt vrij geschut, gestut, ghedefendeert:
        Den Harder staat en wacht
        Bij dag, en ook bij nacht,
        Hij droomt, hij sluymert nimmermeer,
        Maar blijft gesteld,
        Gedurig in het Veld,
        Wat wilje doch meer?
      
      
        Ei! zondaar, zegt in het kort // wat schort,
        Waarom gij dezen Herder zo verlaat?
        Zegt, is hij te wreed, te stuur // te zuur,
        Te trots, te schots, te spijtig van gelaat?
        Zijn wille is bereid
        Tot goed, en zoetigheid;
        O schaepje! wat doolje? kijck om, keer weer;
        Al hebje misdaen,
        Hij wilje ontfaen,
        Wat wilje doch meer?
      
    
  