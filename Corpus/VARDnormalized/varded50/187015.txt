
    
      
        Nu leeft den Vorst in het hof daar boven,
        Den vader van het wijd heel al.
        Ja looft hem, wien alle Englen loven
        In des Hemels kerk met blij geschal.
        Laat op dien toon met opgespanne snaren
        De geest in toegelatene vreugd
        In luid bazuingeklank ten Hemel varen.
        Zoo maak uw zang aard en Hemel verheugt.
      
      
        Ja looft aldus den Vorst van het leven
        Met harp, en fluit, in het openbaar.
        Looft hem, die het alles heeft gegeven
        Met uw hoboos, en cytersnaar.
        Stelt eindeloos uw luiten en simbalen,
        Uw orgel, fiool, en brommende trom.
        Bazuin, trompet, en klinkende metalen
        Om God altijd dus te loven alom.
      
      
        Dat zal het geestendom vermaken
        Beneden God, in het eewig ligt
        Geplaatst, den Cherubijn doen blaken
        Gelijk verliefd op uw gedigt.
        Dat zal in des Hemels allerhoogste Choren
        Gerezen, als een offer, het oog
        Der Majesteit des Hemels zelf bekoren
        Wie weelde zoekt, alle vreugd leeft om hoog.
      
    
  