
    
      
        O het is te laat den put gevuld,
        Is het kalf daar in verzopen.
        Dan is het des verzuimers schuld,
        Die het moet met schaÃª bekopen.
      
      
        Was dat voor heen bij tijds geschied,
        het Verlies was voorgekomen:
        Maar o nu baat het dempen niet.
        Te laat is het ondernomen.
      
      
        Te laat is het, dat men het deurtje sluit,
        Vloog het vogeltje te voren,
        Toen het open wierd gelaten, uit.
        Dat sluiten is verloren.
      
      
        Wat te zeggen: Die noch schoot!
        Is reeds de vijand henen.
        Men spild vergeefs dan kruid en lood,
        En moest dat doen met enen.
      
      
        Te laat is, de gelegendheid
        Van acht'ren na te grijpen.
        het Verzuimen word vergeefs beschreit.
        Het rotten volgt na het rijpen.
      
      
        Besteed dan tijdig zorg en vlijt,
        Om onheil te verhoeden:
        Want zo gij dus voorzichtig zijt,
        De vrucht zal het werk vergoeden.
      
      
        Past dit in borgerlyk bedrijf,
        Veel meer in zielen-zaaken.
        O dat men op zijn hoede blyf,
        Om voor haar heil te waken!
      
    
  