
    
      
        WAt baat het mij, bij goede vrinden,
        En onvervalsten Rynsen Wijn,
        m' In het midden van de vreugd' te vinden,
        Nu ik van Fillis af moet zijn.
      
      
        Wat kan Licullus dis mij geven,
        Hoe zeer z' ook overlaaden is,
        Het leven, is maar hallef leven,
        Als ik mijn Lief, mijn Fillis mis.
      
      
        Neen Wyngod 'k tred u onder d'oogen,
        En spot met al uw lekkernij;
        Veracht uwe krachten en vermogen,
        Zoo Fillis niet zit aan myn' zy'.
      
      
        Een kus van haar, voed meerder weelde,
        In mijn verliefde en trouwe borst,
        Als ooit uw Wijn, vernoeging telde,
        Hoe zwak en afgemat van dorst.
      
      
        Het schitren haarer oge straalen,
        Verstrekt de gids, van mijne vreugd;
        Haar bijzijn, steld myn' droefheit paalen,
        En schept in mij ene nieuwe jeugd.
      
      
        O Min, spreid uit uwe dartle vlerken,
        Haal het voorwerp van mijn wellust hier,
        Gij zult terstond wel aan mij merken,
        Dat ik alleen uwe Godheit vier.
      
      
        Gaa, spoed u vaardig, voed myn' vonken,
        En breng die schoonheit aan den Rin,
        Dan drink ik m' eeuwig vrolijk dronken,
        Aan haare liefde, in plaats van Wijn.
      
      
        Maar hoe! hij let niet op mijn smeken,
        Ik bid zyn' hulp, mislchien te spaâ:
        Hij dient licht andere, ik ken zyn' treeken,
        het Is nodig dat ik zelf dan gaa.
      
      
        Vaar wel dan Wijn, vaar wel myn' Vrinden,
        Mijn Fillis min, roept mij bij haar;
        Dies weest mij gunstig, stroom en winden,
        En brengt mij doch in geen gevaar.
      
      
        Zoo Palinuur, dat des spoedig vaaren!
        Dat snort door het helder water heen!
        Ik brand in het midden van de baaren,
        Hoe meer ik spoei. hoe meer te vreên.
      
      
        het Gaat wel! daar zie 'k alreeds den toren,
        Van Amstels Koningklyke Stad;
        Waar in ik wierd alleen geboren,
        Voor haar, mijn allerwaardsten schat.
      
      
        Kom ik aan land, hoe zal ik trachten,
        Te vliegen naar mijn Lief mijn lust,
        Met vlerreken van myn' gedachten,
        En vinden, in haare Armen rust.
      
      
        het Gaat wel, 'k ontdek alreeds de wallen,
        Hoe zal ik in haar zachten schoot,
        Vermoeit door het lopen, neder vallen,
        Uit nood gered, in groter nood.
      
      
        Daar zie 'k den Yvorst zich vermaaken,
        Hij schijnt al mede, op myn' Vriendin'
        Verliefd, en in haar min te blaaken,
        En heeft niet goeds in zijnen zin.
      
      
        Dies wil, Eool, dien hoon verhoeden,
        Neptuin, gevreesde Watergod,
        Gebie, dat zich de golven spoeden,
        Want al wat leeft benyd mijn lot.
      
      
        Daar zie 'k de Stad, en haare Kerken;
        'k Verlang, of zij mij noch bemind,
        Mijn oog zal zulks licht konnen merken,
        Al noemt de dwaasheit Minnaars blind.
      
    
  