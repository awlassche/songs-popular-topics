
    
      
        O Krankheid des vleys, wilt u truyren laten,
        En wilt u ogen na den Hemel slaan,
        O Mens'lijcke krankheid regeert bij maten,
        Gij moet door Christum tot den Vader gaan.
      
      
        O Christen Broeders houdt Gods woord in werden,
        De krankheid des vleeschs gevoelende zijt,
        Om onzent will', daalde de Heer ter eerden,
        En is voor ons gaan in den bitt'ren strijdt.
      
      
        Van een suyv're Maagd wild' hij zijn geboren
        De Heer (het welk niemand en kan verstaan)
        O krankheit des vleys, gij had moeten smoren,
        En de eeuw'ge dood had gij moeten ontfaen.
      
      
        Mocht onze krankheid iet hebben verworven
        En dat door ons kwam eenig' zaligheid,
        Zo waar de Here te vergeefs gestorven,
        In eeuwigheid heeft hij het ons al bereid.
      
      
        God kent zijn schapen, en zij zijn stemme reine
        Niemand machse trekken uit zijner hand,
        Zijn woorden hoort, en verblijd u gemeine,
        Dat hij ons heeft verlost van des Duivels band.
      
      
        O krankheid des vleeschs, weest doch niet zo blode
        Al gevoeld gij in u der Hellen pijn,
        Wat waar Christus de Here u van node?
        Wanneer gij zelfs wel perfeckt kondet zijn.
      
      
        Door een Mense waren wij al verwezen,
        En mosten de eeuwige dood ontfaen,
        Door een Mense, zijn wij alle verrezen,
        En zullen door hem in de glorie gaan,
      
      
        Al die in Christo zalig willen leven,
        Moeten vervolginge lijden onzoet,
        Al begint onze vlees daar voor te beven,
        Door lijden komt ons zijn eeuwige goed.
      
      
        Wie mag ons van de liefde Gods aftrekken,
        Die hij tot ons in der eeuwigheid draagt?
        Hij geneest al onze zondige vlekken,
        Want het zijne goedheid alzo behaagt.
      
      
        O! edele Mens, wilt doch hier op achten,
        En Christum altijd te recht volgen naar,
        Bij God den Vader zal hij u verwachten,
        Ontslaet u van zorgen en ander gevaar.
      
      
        Die Princ'lijcke Prins houdt in u memorie
        Want zonder hem en vermeugt gij doch niet.
        Door zijn gratie, komen wij in zijn glorie,
        Want alle vlees is krank, alzo men ziet.
      
    
  