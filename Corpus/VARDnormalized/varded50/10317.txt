
    
      
        'k Lag met mijn Ameril in het groen,
        In lommer van de dichte bomen,
        Daar, daar men hoort het bekje spoen
        En het preut'len van Cristalle stromen,
        Ik leiden haar mijn min te voor,
        Dan zij verhard gaf geen gehoor.
      
      
        De Zon terwijl zijn glanzig hoofd
        Verschool door kracht van regen-vlagen,
        Den Hemel scheurde en opgeklooft,
        Spoogh Blixem-vlam met donderslagen,
        Zij als bevreesd vloogh naar mijn schoot,
        Spar, riepse spar, mijn voor de dood.
      
      
        Wat schroomt gij lief voor dit getier,
        En roept mijn hulp om u te sparen,
        Kan dan het ijdel bliksem vier,
        Kan ijdel donder u vervaren?
        Maar eer spar mijn in sulcken noot
        Spar mijn beminde voor de dood.
      
      
        Spar mijn op wien met doden oog
        Gij blixemt vier dat veel is snelder,
        Op wien met al te sterk vermoogh,
        Gij dondert slagen zo veel felder,
        Spar mijn, spar mijn in sulcken noot,
        Spar mijn beminde voor de dood.
      
    
  