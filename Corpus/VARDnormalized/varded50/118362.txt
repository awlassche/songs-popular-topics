
    
      
        EVen als de goude stralen
        Van het heugh'lyk zonnelicht,
        Uit den Hemel, niet afdalen
        Konnen, op het aards gezicht,
        Als 'er, voor haar glans, geschoven
        Is een zwarte wolkgordyn,
        Oft de lucht, met mist bestoven,
        Ons beneemt haar schoon en schyn:
      
      
        Zoo wiert ook uw ooghjes luister,
        Die den zonneglans schijnt doof,
        En de middag klaarheit duister,
        Afgekeerd, door het groenend loof
        Van de dichte doorenhagen,
        Dat onze oog zich niet en kon
        Spiegelen, na zijn behagen,
        In die klare glanssen bron.
      
      
        Maar, gelijk door de openingen
        Van de wolken, hier en daar,
        Zich het stralend licht kan dringen,
        En ons maken openbaar;
        Zoo vlood, midden door de bladen,
        Hier en daar een glansjen uit,
        Daar ons lust zich in kost baden,
        Schoon het straks weer wiert gestuit.
      
      
        O! hoe stonde ik staag te draajen,
        En mij zetten, in postuur,
        Daar g' uwe lonkjes toe kost zwaajen,
        En het aanzien meer vond duur.
        'K kost mij efter zoo niet voegen,
        Of ik kreeg steeds maar een blik,
        Van uwe glans, en mijn genoegen,
        En dus was ik, uit mijn schik.
      
      
        Doch 'k heb nu noch het luk te danken,
        Schoon het mij toen een onluk leek:
        Want is het harde zoo aan het janken,
        Nu ik sleghs wat blikjes keek
        Van uwe minnelyke lonkjes?
        Had ik dan dit vol genot
        Ingehaalt, met volle dronkjes,
        Voor mijn vryheit hing een slot.
      
    
  