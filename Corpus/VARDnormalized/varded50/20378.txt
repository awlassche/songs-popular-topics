
    
      
        DEn Hemel kon Atlas op schouders dragen,
        Met hulp die Herc'les hem bij wijlen de'e:
        Want als hij moe was, en begon te klagen,
        Zo was den and'ren dadelijk gheree
        Om hem te steunen,
        Tot behulp van kracht:
        het Aardrijk most dreunen
        Deur de grote macht,
        Die tezamen wierdt gebracht.
      
      
        Maar Liefd' ken Aerd' en Hemel tezamen dwingen,
        En buigen heel en na zijn gemak,
        En weetse knap op zijnen rugh' te bringen,
        En treet'er mede veerdig, fiks, en rap;
        Niet stijf gebogen
        Onder dezen last,
        Maar op-getogen,
        Als een Dapper gast,
        Die op geen arbeid past.
      
      
        O Liefde boeyt men Hart in Liefdes banden,
        Ik zal u Lieven waar ik kan of mag:
        'k Wil Liever, Liefd' door Liefdes Liefde branden
        Dan dat ik Liefd' u Liefde nooit en zag:
        'k Wou Lieve Liefde
        Datje mij doorschoot,
        Maar ook door-kliefde
        Dieme doet de Dood:
        Zo waar de scheid geen nood.
      
      
        Dan soud' gij Liefd' mijn Liefd' met Liefd' belonen,
        Wanneer gij Lieven deed' mijn Harderin,
        En 'k sou u weer, o Liefd', met Liefde kronen,
        Omdat mij Lieven sou mijn Veldt-Goddin;
        'k Sou Liefde off'ren
        Voor u hogen Troon,
        Vyt Liefdes Koff'ren,
        Waarde Venus Soon;
        O LIEVER  bij de Goo'n!
      
    
  