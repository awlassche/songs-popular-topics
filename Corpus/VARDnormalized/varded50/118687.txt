
    
      
        HIer zit ik te kijken gelijk een Zot,
        Wel waarom is het dog?
        Om dat ik zo menig Meisje bedot,
        Door liste en snood bedrog,
        Nu speel ik met Rinkels van fald'ra la,
        Wie doet mij dit na.
      
      
        Hier toon ik in mijn Berinkelde Stoel,
        Hoe dat de Min wel dwaald,
        Nu zit ik voor ieder een ten doel,
        Dus werd mijn schuld betaald,
        Ik speel met Rinkels van fald'ra la,
        Wie doet mij dit na.
      
      
        Veel Vryers die jouwen mij lelijk uit,
        Maar ik zeg ieder een,
        Al wijs ik met vingers zeg wulpse guit,
        Hoe vaard jou blaauwe scheen?
        Nu speel ik met Rinkels van fald'ra la,
        Wie doet mij dit na.
      
      
        Dan roepen zij wel jou klyne gast,
        Gij bragt mij in het verdriet,
        Ik heb mijn Zondags geld verpast,
        En het Meisje wil mij niet,
        Dog ik aan het Rink'le fald'ra la,
        Wie doet mij dit na.
      
      
        Dan vind ik weer een snogg're Meid,
        Die roept ach Kupido!
        Ik ben mijn beste bratje kwijt,
        het Is weg in folio,
        Maar ik aan het Rink'le fald'ra la,
        Wie doet mij dat na.
      
      
        Kan ik gebeet'ren dat een Maagd,
        Zo haar een Vrijer zoekt,
        Ja die haar beste Pand ontdraagt,
        En met de vlucht haar doekt,
        o! Neen ik Rinkel van fald'ra la,
        Wie doet mij dat na.
      
      
        Kan ik ook helpen dat een Knegt,
        Die met een Maagd, verkeerd?
        In het einde met zijn schaduw vegt,
        Dat zij hem niet begeerd,
        o! Neen ik Rinkel van fald'ra la,
        Wie doet mij dit na.
      
      
        Dog Knegts en Meisjes het is mij leed,
        U liefde waar al te koel,
        Kom, kom hier zijn nog plaatse gereed,
        Zoek elk een brave Stoel,
        Met Rinkels verzien van fald'ra la,
        En doet mij dit na.
      
    
  