
    
      
        DRie wijze, door een sterre
        Geleid tot hier van verre,
        Ons hebben aen-gheboden,
        Dat er geboren in Israël was
        Een nieuwen Koning van de Joden,
        Die zij aen-bidden kwamen ras.
      
      
        Hier door geheel verslagen,
        Herodes dede vragen
        De plaets' des wtverkoren,
        Die schriftgeleerden andwoorden aan hem,
        Dat Christus zoude zijn geboren
        In het bevang van Bethleëm.
      
      
        Alarm ! alarm ! alarme !
        Krijgs-mannen rijk, en arme
        Door trommels, en trompetten
        Van uwen Koning Herodes gheweckt;
        Wilt u in volle wapens zetten,
        En schromelijk te velde trekt.
      
      
        Herodes die geeft orden
        De knechtjens te vermoorden,
        Die dees' twee laatste jaren
        In Bethlem zijn, en daar nevens gebaard,
        Gaat deze felle daad afklaren,
        En niet een kind van deze spart.
      
      
        Aan Rachels jongste zonen
        Gaat wreedtsaemheyt betonen,
        In dorpen, en in steden,
        En naar des moeders geschrei niet en hoort;
        Verscheurd die nieuw-gheboren leden,
        Op dat den Koning zij vermoort.
      
      
        Die vreesighe soldaeten,
        Doorsochten alle gaten,
        Root-verwden alle straten
        Met dat onnoosele kinderen bloed,
        Als zij verschuerden hun litmaeten,
        Ziet wat Herodes nijd al doet !
      
      
        Stopt Rachel nu de kranen
        Van u vervloeyde tranen,
        Houdt op van meer te schreien
        Om uwe soontjens, gheplettert door nijd;
        Want in den hemel zij vermeien,
        En eeuwig zullen zijn verblijd.
      
      
        O Iesu ! gunt ons heden,
        Dat wij, met wijde schreden
        d'Onnoosel jeugd na treden,
        En, van des duivels bekooringh' bevrijd,
        Eens komen daar gij zijt aenbeden,
        En eeuwig wordt ghebenedijdt.
      
    
  