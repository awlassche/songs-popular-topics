
    
      
        O Iesv, die uit wonderbaar goedheid
        Waarachtig mens geworden zijt;
        En door den invloed van uwe zoetheid
        Die vruchtbaar Maagd zeer hebt verblijd;
        Weest willekom,
        O Bruidegom,
        Schoon boven alle sonne-schijn.
        O God en Mens,
        het Is onzen wens,
        Met u inwendig een te zijn.
      
      
        Gij waart noch in u Moeder besloten,
        Als zij bezocht haar oude Nicht:
        Daar hebdy uwen doper begoten
        Met blijdschap en profetisch licht.
        O wonder Kind,
        Dat uwen vrindt
        Noch ongeboren hebt verheugt:
        Verlicht ons, Heer,
        Ook met u leer,
        En geeft ons ook u volle vreugd.
      
      
        Gij zijt zeer schoon ter wereld gekomen,
        Gelijk een straal door een gelas:
        De Maagd en hebdy geenszins benomen
        Haar ganscheyt daar zij noch in was.
        O zoete vrucht,
        Die met ghenucht
        En alle reinheid zijt gebaard!
        O schoon fontein,
        Houdt ons ook rein:
        Want gij zijt die ons hert bewaard.
      
      
        Men heeft u in den Tempel gedragen
        Tot offerhand van lof en dank;
        Daar Simeon met wonder behagen
        Gezongen heeft den swaenen-sanck:
        Al zijnen lust
        Is doen gheblust,
        Al zijnen wens is doen voldaan:
        Vult ons gezicht
        Ook met u licht,
        En laat ons ook in vrede gaan.
      
      
        Maar, zoeten iesv, wilt ons verklaren,
        Hoe kost dat met u liefde staan,
        Dat gij in uwe bloemighe jaren
        V lieve Moeder zijt ontgaan?
        Zij zoekt; zij vraagt;
        Zij weent; zij claeght;
        Zij vind u naar den derden dag.
        Geeft dat ik u
        Zo zoeke nu,
        Dat ik u eeuwig vinden mag.
      
      
        O Iesv, die in het lijdens beginne
        Zo harden strijdt hebt uytghestaen,
        Dat u van vrees en crachtigher minne
        Het bloedig zweet is afgegaan;
        O lieven God,
        Laat u gebod
        Altoos bestieren mijnen wil:
        Doet heel te niet,
        Zo mij noch iet
        Met u doet leven in verschil.
      
      
        De straf der helle waren wij schuldig;
        Den Hemel hadden wij verbeurd:
        Maar, Iesv, gij zijt wonder verduldig;
        Voor ons gheghcesselt en verscheurd.
        Saeghtmoedigh Lam,
        En wordt niet gram,
        Al is het dat ik in zonden val:
        Al is mijn schuld,
        Elaes! vervult,
        Betaeltse met u Wonden al.
      
      
        O Zone Gods, o Here der Heren,
        Met doornen heeft-men u ghecroont:
        Zo heeft den mens u willen vereren;
        Zo heeft hij u wen dienst gheloont.
        O groten God,
        Gij zijt bespot,
        Om ons te brengen tot uwe eer:
        O Vaders schijn,
        Ootmoedig zijn,
        Dat is uwe allerhoogste leer.
      
      
        Onnozel bloed, all' onze misdaden
        Hebt gij gedragen op u kruis:
        Zo zijt gij met onze lasten beladen
        Ter dood geleid van dat gespuis.
        O goeden Heer,
        En laat niet meer
        Ons hert bezwijken in den druk.
        Maak van u pijn
        Ons medicijn;
        Maakt van u lijden ons geluk.
      
      
        O God, gij hebt den hemel ontsloten,
        Als gij aan het kruis gestorven zijt:
        V laatste bloed, uit liefde vergoten,
        Heeft noch voleindigt dezen strijdt.
        O Iesv zoet,
        En laat dat bloed
        Aan mij toch niet verloren gaan:
        Geeft dat ik mag
        Ten jongsten dag
        Ook onder d'uytverkoren staan.
      
      
        O Iesv, gij zijt krachtig verrezen,
        En't eeuwig leven ingegaan,
        Om ons te geven het Goddelijk wezen,
        En van den val doen op te staan.
        O Vaders kracht,
        Gelijk van macht!
        O allerhoogsten Medecijn!
        O dood der dood!
        Aanziet den nood,
        Daar wij met lijf en ziel in zijn.
      
      
        Gij hebt noch veertig dagen gewandeld
        Op dezer aarden naar u dood,
        En met u lieve vrienden gehandeld,
        En haar gespijst met hemels-brood.
        Doen hebdy snel
        Den roof der hel
        Met u ten hemel inghevoert.
        Heft ons ghemoet
        Ook tot u goed:
        Want anders is het altijd beroerd.
      
      
        Als gij nu waart ten hoogste verheven
        Tot aan uws Vaders rechter hand,
        Zo hebdy u beminde gegeven
        De Ghaef des Geests tot enen pand:
        Die heeft terstond
        Wt haren mond
        Doen vloeien alderhande taal.
        Stort ons ook in
        Die zoete Min:
        Want zij verniewet altemaal.
      
      
        Maar, Iesv, wie zal konnen verhalen,
        Met wat een honig-zoet gelaat
        Gij hebt u Moeder komen onthalen,
        Als nu vervult was hare maet.
        Gij zijt met haar,
        Zeer schoon en klaar,
        Den hogen hemel ingegaan,
        Doet onzen geest
        Ook aldermeest
        Op het hemels goed zijn ogen slaan.
      
      
        Gij hebt haar boven d'Enghelsche scharen
        Verheven als een Koningin,
        Verkoren om u, Schepper, te baren,
        Vervult met uwe zoete min:
        Gij zijt de kroon,
        Gij zijt den loon
        Van hare overgroote deugd.
        O goeden Heer,
        Tot haarder eer,
        Laat ons ook komen tot u vreugd.
      
    
  