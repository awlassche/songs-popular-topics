
    
      
        Als twee Discipels te samen
        Uit stad Jerus'lem kwamen,
        Haar reis naar Emmaus namen,
        Kwam Jesus met haar treden
        Ziet die haar niet en schamen
        Wat geestelicks te ramen,
        Komt Jesus na betamen,
        In het midden hier beneden.
        Verrezen dan, hij gaat
        Met haar in vremt gewaad:
        En siend' haar droef gelaat,
        Vraeghd' hen: wat is u praat?
        Zij klaegden hem met weene,
        Dat Jesus Nazareene,
        In werken ongemeene,
        De hoop van haar geslacht,
        Aan het Kruis was omgebracht.
      
      
        Doen Chistus op haar klagen
        Sprak: dwaes' van hert en trage,
        Om het Geloof te wagen,
        Naar Schriftuers rechte zinnen.
        Moest Christus niet des plagen,
        En dit zwaar Kruis verdragen,
        Verrijzen na drie dagen,
        En zo syn glori winnen?
        Wijl hij uitlegt, Gods Woord,
        Dat het hert heeft doorgeboort:
        En kwamen daar het behoord
        Elk nood' hem binnen voort.
        Aan tafel dan gezeten,
        het Brood zegend' om te eten:
        En wie hij was liet weten,
        Als hij het brak van een:
        En zo van haar verdween.
      
      
        Hier zal een ieder leren,
        Hoe dat hij moet verkeren
        In Christi Kerk, met eren:
        Niet twijf'lend aan het Gelove,
        Zijn Hoop zal hij fonderen
        Op de beloft des Heren:
        Zijn Liefd' hij zal vermeren,
        Om het eeuwig goed daar boven;
        "Die hier met Christo strijdt,
        "En het sijnder eren lijdt,
        "Zijn Kruysjen draagt wat tijd,
        "Zal eeuwlick zijn bevrijd.
        "Die het herte wilt ontsteken,
        "Laat Christus het Brood hem breken,
        "En tot hem binnen spreken.
        "Hoe meer gemeensaemheyt,
        "Hoe meerder gunst bereid.
      
    
  