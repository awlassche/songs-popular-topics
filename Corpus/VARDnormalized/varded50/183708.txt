
    
      
        BEdroefde ziele, zucht niet meer,
        Want uwen Heer,
        Geworden een klein kinde,
        Is nu te vinde,
        Zeer jong klein en teer,
        In d'arme stal,
        Tussen twee stomme beesten,
        Daar d'Englen al,
        Zingen als blijde geesten,
        Glory zij den Here
        In den hoogsten Troon,
        Hem zij lof en ere
        Aan de Harders schoon,
        En vrede zij de mensen,
        Die hier na vrede wensen,
        Gaat zoekt hem met ootmoed,
        Dit kind u Jesu zoet.
      
      
        De Harders deze maar verstaan,
        Zij zijn gegaan,
        Om den Here te zoeken,
        Die hier in doeken
        Lag met koud belaen,
        Bij zijn Moeder,
        In het stalleken bij nachte,
        En zijn Hoeder,
        Die daar stond op de wachtte,
        Hebben aangebeden
        Dit zeer kleene kind,
        God van eeuwigheden,
        Ende voort gezwind,
        Wanneer zij wederkeren,
        Gingen zijn lof vermeren,
        Ja zeer dikwijls gegroet
        Dit kind Heer Jesu zoet.
      
      
        Na zijn vervult acht dagen net,
        Daar toe gezet,
        Most dit kind zijn besneden
        Aan zijne leden,
        Na des Heren wet,
        Dat zijn Moeder
        Gewillig wou gehengen
        En zijn Hoeder
        Gehoorzaam ging volbrengen;
        Zij deden't kind besnijden,
        Na des Heren gebod,
        Dus most dit kind vroeg lijden,
        Onzen groten God,
        Want hij wilde zijn Wetten
        Volbrengen, niet verpletten,
        Zij spraken al te zam,
        Jesus is zijnen naam.
      
      
        Jesus is genaamd zijnen naam,
        Die zeer bekwaam
        Zo genaamd was zeer lange,
        Voor hij ontfange
        Was in den lichaam,
        En God den Heer
        Aan d'Engel had doen weten,
        Dat het kindjen teer
        Sou moeten Jesus heten,
        Komt dan Gods beminde
        Nu alle te zam,
        En vereerd dit kinde
        Zijnen zoeten naam,
        Wilt zijn naam niet versmaden,
        Maar smeekt hem om genaden,
        Want hij ons schuld voldoet,
        Dit kind ons Jesu zoet.
      
    
  