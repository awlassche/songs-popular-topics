
    
      
        ALs Christus is gekomen
        Met zijn Disciplen, gong
        Aan Oliveten,
        Heeft hij aldaar vernomen
        Een Ezelin, en jong,
        Heeft haar geheten,
        Te gaan daar heen,
        Spreken met reen,
        Dat zij wilde gehengen,
        Des beesten beide,
        Met haar te mogen leide,
        Hem te brengen.
      
      
        Zij brengen die den Here,
        Hier wel te recht op let,
        Met rust en vreden;
        Dekken het beest met haar kleeren,
        Den Heer daar op gezet,
        Is zo gereden,
        Als een Koning,
        Zonder kroning,
        Jerus'lems poorten binne,
        Dus zat zachtmoedig,
        Des Sions Koning goedig
        Op d'Eselinne.
      
      
        Zeer wonder grote scharen,
        Spreiden haar kledren neer
        Op zijne wegen;
        Noch ander die daar waren,
        Vereerden onzen Heer,
        Hebben gekregen,
        Veel takken groen,
        Om eer te doen,
        Die zij mede neer-spreiden;
        En onzen Here
        Alzo met groter ere
        Binnen leiden.
      
      
        Zij riepen al te samen,
        Door vreugde zeer verblijd
        Met enen thoone,
        Die voor en achter kwamen,
        Gij zijt gebenedijd
        O Davidts Zone,
        Die komt bekwaam
        In des Heren naam,
        Gij zijt de alder vermoogsten;
        Elk riep hem dan na,
        Gezegend gij Hosanna,
        In den hoogsten.
      
    
  