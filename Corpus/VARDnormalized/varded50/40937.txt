
    
      
        Gij Mans en vrou persoons, men zal u zingen hier
        Van een Konings Dochter schoon, En van  haar avonduur,
        Den Koning haren Vaar, wilde ze brengen te schande
        Dus ginck zij twintig Jaar, dolen achter lande
      
      
        Des Konings Vrouw geree, Op haar doot-bed eer zij sterf,
        Zo bad zij om een bee die zij van hem verwerf,
        En trouwt geen ander vrou geris, Of zij is alzo schone
        Als onze dochter is, dat beloofden hij te doene.
      
      
        Des dochter schoon en fier, was Helena genaamd,
        Godvruchtig goedertier, een Maget ongeblaemt.
        Den Koning heeft vermont, Hij sprak zijn dochter touwe
        Dat hij geen schoonder vrou en vont, en zo woud hij ze trouwen.
      
      
        Si begon haar te weren stijf, Vader hoe zijt gij dus verblindt,
        Hoe zoudt ik zijn dijn wijf, 'k Ben immers dijn eigen kind
        Al zoudt gij mij met verzeer, sprak zij om het leven brengen
        Nu noch nimmermeer, en zal ik dat gehengen.
      
      
        Och Helena mijn Lief, dat's al verloren praat,
        Hij toonde haar een brief, Ziet daar is des Paus Plakkaat
        Den Paus is mijnen Broer, en uwen Oom verheven,
        En zorgt daar niet voor, hij hevet u al vergeven.
      
      
        Als zij merkten vermelt, haars Vaders vals bedrijf
        Dat hij ze met geweld, wou trouwen tot zijn wijf,
        Alsdoen is zij alleen, in haar Kamer gestreken,
        Daar wou zij met geween, haar zelven het hert af-steken.
      
      
        Haar Kamenier Clarisse vroed, die nam ze byder hand,
        Och liever dan gij het doet, Treet heimelijk uiten Land,
        Huert enen Schipper vrij, die u voert in vremde Lande
        het Is alleens waar het zij, zo komt gij uit syn handen.
      
      
        Enen Schipper heeft gevraagd, om weg te vaar koen
        Wel ed'le schone Maagd, dat en derf ik niet doen,
        Oft den Coninck vernam, uwen Vader met verstrangen,
        Als ik dan weder kwam, zo soud' hij mij doen hangen.
      
      
        Nochtans' nam hij ze mee, hij heeft de reis bestaan,
        Hij voerde ze over Zee, in Vlaend'ren kwam zij aan,
        Te Sluis na haar behaag, kwamen zij aan laveren,
        Zij gaf den schipper zijn leefdag, genoeg om te verteren.
      
      
        Als nu den Koning fier, Zijn dochter niet en vant,
        Claris haar Kamenier, heeft hij levendig verbrand,
        Hij liet bereiden meed', veel Oorlog-schepen kloecken,
        Hij zwoer daar enen eed, zijn dochter te gaan zoeken.
      
      
        Als Helena confuys, op haar Vaders konste dacht,
        Zo is zij van der Sluis, op een ander schip gebracht,
        Al onder Engelant, Kwam haar een Zee-roover tegen,
        En heeft dat schip berant, dat sy't gevangen kregen.
      
      
        Zij sloegen het daar al dood, Schipper en Kooplien dra,
        Zij wierpen het al over boord, Behalven Helena,
        Die wou den Kapitein, voor zijn Boelersse houwen,
        Geen schoonder Maghet rein, en mochtmen nooit aanschouwen.
      
      
        Eer hij noch zijnen wil, van's Konings dochter had,
        Helena heus en stil, God den Here zij aanbad,
        De baren van der zee, door storm en wind verheven,
        Sloegen dat schip ontwee, dat zij daar henen dreven.
      
      
        Helena door Gods macht, op een plank zitten bleef,
        Twee dagen en twee nacht, door de wilde zee zij dreef:
        Door Gods mogende hand, zo kwam zij noch te lande
        Te Londen in Engelandt, in des Konings warande.
      
      
        De Coninc van Engelant, kwam daar ter zelver stond
        Spanceren in zijn warant, daar hij des dochter vont,
        Verwonderd klein en groot, waren al zijn Edel-liene,
        Zij en hadden haar dagen nooit, zo schone Maagd gesiene
      
      
        Zij werden zeer vertsaagd, en halvelling bevreesd,
        Daar lag de schone Maagd, al hadse dood geweest,
        Den Coninck zonder veys, die hiefse van der eerden,
        Te Londen op zijn paleis, gebracht met groter werden.
      
      
        Coninck Henrick trou, die na zijn eigen zin,
        De schone Helena wou, Trouwen voor zijn Koningin,
        'sConings Moeder zeer stout, zij sprak den Coninc ane
        Is het dat gij de Lantloopster trout, 'sal u te lee vergane.
      
      
        Den Coninck ongestilt, die sprak met woorden stijf,
        Doet daar toe dat gij wilt, 'ksalse trouwen tot mijn wijf
        Zij sprak als onverduld, Trout gij ze daar beneven,
        Ik zweer u dat gij het zult Beklagen al u leven.
      
      
        Tegen zijns Moeders dank Troud' hijze ongetruert,
        Wel twintig dagen lank, heeft daar de Feest geduert
        Te Londen zeer verheugt, saghmen de Bruiloft houwen
        Blyschap noch meerder vreugd, en mochtmen nooit aanschouwen.
      
      
        Helena zeer deugdelijk, bij den Koning vermeert,
        Door al het Koninkrijk hadden zij ze lief en werd,
        Des Konings Moer gering, had zulk verraad op hande
        Dat noch de Koningin, ging dolen achter Landen.
      
      
        Dat zelve Jaar voorzeid, zo gluck Helena zwaar,
        Doen werd Romen beleid, van de Sarazijnen daar,
        Zo dat den Paus ontbood, den Koning met zijn Heren,
        De Heidenen minjoot, wilden Romen destrueren.
      
      
        Den Koning met geweld, hij trok na Romen toe,
        En heeft daar gesteld Enen Gouverneur getrou,
        En beval hem onbeschroomd, Helena zonder falen,
        Zo haar iet overkoomt, Ik zal het op u verhalen.
      
      
        Al wat zij u ghebiet, dat zult gij zonder vaar,
        Doen en laten het niet, Als of ik het zelve waar,
        Den Koning is gereisd, Met al zijn Macht na Romen,
        Zijn Moeder zeer geveyst, is tot Helena gekomen.
      
      
        De Koningin ydoon, zij baarden op den tijd
        Twee schone Jonge Soon, Elk een was zeer verblijd
        Doen sprong den Gouverneur zeer, Men zag hem vreugd bedrijven,
        'k Zal dit aan mijnen Heer, voor een blij mare schrijven.
      
      
        Doen sprak des Konings Moer, stelt een Bode op de reis,
        En zij trok henen voor, te Doever op haar Palleys,
        Zij nam den Bode waar, den wijn werd hem geschonken
        Zo lange dat hij daar, is geworden dronken.
      
      
        Den Brief zij eerstmaal leest, Des Konings Moeder kwaad,
        Een ander Brief zij schreef, Was dat niet groot verraad
        Dat de Koningin (o wach) Wast niet een zwaar vermonden,
        Al in de Crame lag, Al van twee jonge houden honden.
      
      
        Helena de Koningin, schreef de Moeder metter veert,
        Gelijk een duivelin, zo was haar schoonheid verkeert
        Schrijft ons onbeschroomd, of mense dood zal smijten,
        Want wie bij het Bedde komt, de honden willense bijten.
      
      
        Den Bode na Romen ging, Den Koning op dat pas
        Den Brief zeer blijd ontving, Maar als hij hem deur las
        Dat Helena vermont, in de Crame was gelegen,
        Al van twee jonge hond, doen is zij neer gezegen.
      
      
        Doen sprak den Paus minjoot, Wat tijding krijg dij hier?
        Gij ziet al waart gij dood: Och sprak den Koning fier
        Leest doch dezen Brief, ik kans u niet vermonden,
        Als nu den Paus besies, van des twee jonge honden.
      
      
        Den Paus hem vraagde vrij, Van waar is deze Vrouwe ziet,
        Dat en weet ik niet sprak hij, haar geslag en ken ik niet
        Dan ik hebbe verstaan, sprak den Koning vol rouwen
        Dat ze haar Vader is ontgaan, om dat hij ze wilde trouwen
      
      
        Hoe is dan haren naam, heeft doen de Paus gevraagd
        Helena zeer bekwaam, ik zag nooit schoonder Maagd
        Doen sprak den Paus zeer stout, nu hoor ik wel waarachtig,
        Gij hebt mijn Nicht getrout, eens Konings dochter machtig.
      
      
        Dat houwelijck voorwaar, ik zeer verblijd om ben,
        Den Koning is haar Vaar, van Constantinopelen:
        Dezen Brieft ach ik niet, het Zijn al verraders maren,
        Hoe sou een Konings dochter ziet, twee jonge Honden baren?
      
      
        Den Koning schreef gering, Aan zijn Gouverneur ghetrou,
        Dat men de Koningin, zeer wel bewaren sou,
        De hondekens bij naam, dat haar niet en sou misschiene
        Tot dat hij zelver kwam: Want hij wilde ze siene.
      
      
        ' s Konings Moeder vol fenijn, den Bode nam zij waar
        Zij schonk hem weer den Wijn, zeer heymelicken daar,
        des Konings Zegel zij besies, heeft hem in twen gereten,
        En heeft des Konings Brief aldaar in het vier gesmeten.
      
      
        Haar Schrijver zij ontbood, Op haar Kamer alleen,
        Zij deed hem schrijven bloot, Wast niet een groot gheween?
        Dat men Helena strak, Met haar kinders in banden,
        Levendig aan een staak, tot pulver sou verbranden.
      
      
        Zij deed na haar belief, hem schrijven met bedwang
        Wel zes of zeven Brief, Elk een al even strang,
        Haar Schrijver stackse dood, om dat men het niet sou weten
        S'heeft hem in het water snood, ter Venster uit gesmeten.
      
      
        Als nu den Bode straf, te Londen zonder truer,
        Den Brief in handen gaf, des Konings Gouverneur,
        Als hij verstond den zin, hij riep en wrong zijn handen,
        Dat men de Koningin, met haar Kindren sou verbranden.
      
      
        Des Konings Moeder gram, zeide na haar belief,
        Dat er alle dagen kwam van Romen enen Brief,
        Dat men Helena stout, sou branden zonder falen,
        Ofte den Koning sou't op den Gouverneur verhalen.
      
      
        Als Helena sterven most, En zij sou ter dode wart gaan,
        Eilaas is dit den troost, sprak zij van mijnen Man,
        Die mij dus heeft bemint, klaeghden zij menig werven
        Waar heb ik dit verdiend, Met mijn twee kinderkens te sterven.
      
      
        Den Gouverneur zeer straf, Helenaes rechter-handt
        Heeft hij doen houwen af, Als doen kwam daar gerant
        Zijn eigen Nicht voorwaar, die riep zo menig werven
        Och brander mij voor haar, 'k wil voor Helena sterven.
      
      
        Doen sprak den Gouverneur, Konings gramschap is te groot,
        Zo zal ik dan in het vuur, voor haar sterven den dood,
        Het is beter sprak zij. dat er een sterft dan drie,
        Dus laat Helena vrij, sprak zij en brandet mye.
      
      
        Hij band Helenaes hand, Aan het ene Kindeken daar,
        Een schuit daar lag aan het land, daar in zetten hij haar,
        Haar kinderkens gera, smorgens tussen vier en vijven
        Hij liets' op Gods gena Ter zeewaert inne drijven.
      
      
        Den Gouverneru vailjant, heeft zijn eigen Nicht voorzeid,
        Daar levendig verbrand: de Koningin heeft ze beschreyt
        Geen troost zij meer vernam, zij dreef in Godes handen,
        Zo lange dat zij kwam, in een wildernis te landen.
      
      
        Als zij kwamen te Land, in de Bosschagte groot,
        Alleen dat zij haar vant, bedroeft tot inder dood:
        Zij is door groot bezwaar, al in den slaap gekomen,
        De wolven hebbe daar, haar twee kinderkens genome.
      
      
        Dit zag een heremijt, hij heeft daar zeer onvertsaegt,
        De Kinderen bevrijd, en de Wolven ontjaeght,
        Hij bracht ze beide gaar In zijn Kluis met vergrouwen
        Daar heeft hij sesthten Ja, de Kinderkens gehouwen.
      
      
        Als zij ontwaeckten ziet, Her kind'ren alle bei
        Eilaas en vontse niet, En zij riep met geschrei,
        Och de Wolven wreed, hebben ze dood gebeten,
        Hadden ze mij doch meed, Met mijn kindren op-gegeten.
      
      
        Een schip kwam door de zee, Om Gods wille zij bad
        Zij namen Helena mee, te Nantes in de stad
        Daar ginck zij bidden want, de Edele Koninginne,
        Zij had maar ene hand, zij en konde niet gewinne.
      
      
        Maar als de Koning non, van Romen in Engelant kwam,
        Hij vraagde na zijn Vrou, Als hij de mare vernam
        Als dat zij was verbrand, zijn hert heeft hem bezweken,
        Hij wilde zeer vergramt, zijn Gouverneur deursteken.
      
      
        Een Koning heeft vermont, O vals verraders aard,
        Waar zijn nu doch die Hond, die mijn Vrou heeft gebaard
        Ziet Here dezen Brief, heb ik ontvangen van dye,
        Waar in dat hij besies, zijns Moeders verraderye.
      
      
        Zijn Moeder ongesneest, werd gevangen en gepijnt,
        Tot dat zij beleden heeft, haar verraderij fenijn,
        Den Koning met getroer, klaegden en wrong zijn hande
        Hij heeft syn eigen Moer, tot pulver doen verbranden.
      
      
        Den Koning Anthonis, van Constantinopelen
        Helenaes Vaar gewis, die kwam daar tot Londen,
        Hij liet vragen ongetoeft, Of hij mocht binnen treden?
        Den Koning zeer bedroeft, is hem te moet gereden.
      
      
        De Koning wel bedocht, vraagde met groten rou,
        Wat hij te Londen zocht, En waar hij henen wou?
        Och sprak den Koning doen, Ik zoek Helena de beminde,
        Mijn eigen dochter koen, en kan ik nergens vinde.
      
      
        Zo ben ik ook benout, sprak doe den Koning ziet
        Ik hebber een getrout, die ook Helena hiet
        Die is gebrand sprak hij, met twee kinderkens verheven,
        Sulcken verraderij, heeft mijn eigen Moer bedreven.
      
      
        Och van waar was zij, sprak de Vaar en heeft gheschreyt,
        Dat en weet ik niet sprak hij, maar zij heeft mij wel gezeid
        Dot zij was haren Vaar, ontgaan met groot benouwen
        Alleen om dat hij haar, ten Wijve wilde trouwen.
      
      
        Och dat's mijn eigen kind, sprak de Vaar en wrong zijn hand,
        Is mijn dochter bemint, zo jammerlijk verbrand?
        Men zag de Koningen voorzeid, van rouw haar hert bewelven,
        Dat ze bei van bangigheid, daar lagen van haar zelven.
      
      
        Den Gouverneur geras, sprak tot den Koning gering,
        Dat ze noch in het leven was, Helena de Koningin,
        Mijn eigen Nicht sprak hij, bad mij zo menig werven
        Dat ik Helena sou laten vrij, zij wilde voor haar sterven.
      
      
        Doe nam ik over af, Helenaes rechter-handt,
        Dien ik had doen houwen af, aan het ene kindeken band.
        Zo leide ik ze dra, in een Bootjen verheven,
        Daar zij mee op Gods gena, ter Zeewaert inne dreven.
      
      
        Des waren zij verblijd, de twee Koningen vailjant,
        Zij reisden zeer subijt, te Water en te Land,
        Met malkanderen daar heen, haar zelven zij verbonden,
        Te scheiden nimmermeer, voor dat zij Helena vonden.
      
      
        Als deze Cluysenaer, in de Wildernisse vroed,
        Nu hadden zestien Jaar, de kindren op-gevoedt,
        Hebben wij gheen Moeder vrij, vraagden zij ten zelven stonden?
        Dat en weet ik niet sprak hij, ik heb u in het Bos gevonden.
      
      
        Zijt gij dan niet onze Vaar, hebben ze hem gevraagd
        Neen sprak den Kluysenaer, 'k heb u de Wolven ontjaeght,
        Wij willen zeiden zij, gaan zoeken aan allen in den,
        Zo lange tot dat wij, onzen rechten Vader vinden.
      
      
        Doen ik u eerstmaal vant, over zestien Jaren stijs,
        Doen hadd ik deze hand, gebonden aan u Lijf
        Met Ringen ongesneest, het verwonderde mij zerze,
        Wat het te beduiden heeft, en dat weet God den Here.
      
      
        De hand namen zij mee, zij scheiden met veel gewens
        Zij voeren over Zee, zij kwamen tot Amiens,
        Aldaar den Bisschop was van Tours binnen der Stede
        Die deze Broeders ras, beide gaar eer aan dede.
      
      
        Den enen hiet Martijn, Britus zijnen breur,
        Helena de Koningin, Ging bidden van deur tot deur,
        Den Bisschop goedertier, hield de kindren als twee Graven,
        Zij hadden de manier, dat ze geerne om Gods wille gaven.
      
      
        Als nu Helena bloot, te Nantes zo menig Jaar
        Hadde gaan bidden Brood, Zo kwam de Koning haren Vaar,
        En haren Man bedocht, Zij hadden met bezwaren
        De Koningin gezocht, wel bij de twintig Jaren.
      
      
        Helena reden zij voorbij, Zij docht al met verdriet,
        Des Koningen zoeken mij Noch om te doden ziet,
        De Koningin nam haar cours, En zij vertrok geringe,
        En zij kwam binnen Tours, daar zij noch bidden ginge.
      
      
        In het Bisschops Hof divijn, kwam zij dagelijks ten tel,
        Haar zoons Britus en Martijn, hadden aldaar het bevel.
        De arme Luiden bloot, om Gods wille te delen,
        Dan dat er overschoot, van der Tafelen zonder zelen.
      
      
        Haar enen Soon Martijn, had aan zijn hals vailjant
        Hangen een Cofferkijn, daar in lag zijn Moeders hand
        Die twee gebroeders goed, zo dik als zij Helena zagen,
        Veranderden haar bloed, als zij haar om Gods wille gaven.
      
      
        Daar na ontrent een Jaar, dat den Koning haren Man,
        En den Koning haren Vaar, daar kwamen rijden an,
        Den Bisschop wel bedacht, te Tours binnen der Steden,
        Is met alle zijn macht, de Koningen te moet gereden.
      
      
        Koning Henrick wel bedocht, al dot den Bisschop zei
        Dat hij zijn huysvrou zocht, en zijn kindren alle bei,
        Den Koning vreaghde noch, En sprak doen zonder mijden,
        Dan waar zijn de Jongers doch, die daar voor henen rijden.
      
      
        Dat en weet ik niet gewis, van haar geslachte vroed,
        Dan in de Wildernis, daar zijn ze opgevoed,
        Zij en waren noch gekerstent niet, ik hebbe laten dopen,
        En den Bisschop heeft ze ziet, alle bei tot hem geroepen.
      
      
        Als zij kwamen tot hem, den Coninck wild' het kisjen zien,
        Och lieve zeide hij tot hem, Wat hebdy doch hier in?
        Martinus zeer vailjant, ontsloot dat kisjen sonderlingen,
        Hij toonde hem de hand, doen kende hij de Ringen.
      
      
        Den Koning riepen zij, Helenaes Vaar bekant,
        Dit zijn mijn kindren alle bei, Ziet hier u Dochters hand,
        Zijn kindren hij ontving, hij riep met groter vrouden.
        Dit is noch mijn eigen Ring, daar ik Helena mee trouden.
      
      
        De vreugd en blijdschap groot, niet om te schrijven waar,
        De kinderen minjoot, die vonden zo haar Vaar,
        Als doen riep daar ter tijd, en knecht ter Kamer inne,
        Heer Koning weest verblijd, 'k heb Helena gesiene.
      
      
        Mijn Dienaar is het waar, 'ksal u maken een Landsheer,
        Doen sprak Helena's Vaar, 'ksal u beschenken zeer,
        Hij ging zeer haastig heen, daar hij Helena vonde,
        In een schamel Huysken kleen, daar zij om God will woonde.
      
      
        Als dezen knecht getrou, ging in het Huysken vailjant
        Woont hier een arme Vrou, sprak hij met ene hand?
        Doen viel Helena ziet, op haar knieÃ«n met verbloden,
        Och vriend en melt mij niet, Mijn Man sou mij doen doden.
      
      
        Neen Vrouwe gaat met mij, u en zal niet misschien,
        Uwen Vader is er bij, Gij zult u Kindren zien:
        Hier is sulcken blijdschap groot, Ik kan't u niet vermonden
        In het Bisschops hof minjoot, hebben zij u kindren gevonden.
      
      
        Als Helena beschreeyt, kwam voor de Koningen vroed,
        De Koningen alle beyd' , die vielen haar te voet,
        Staat op mijn lieve Man, en mijn Vader verheven,
        Wat gij mij hebt misdaen, het is u al vergeven.
      
      
        Den Koning zonder troer, riep zijn kindren te gaar,
        Ziet hier u lieve Moer: Denkt wat een vreugd was daar!
        Als zij haar kindren zag, van blijdschap ongemeten,
        Al haar droevigen dag, die waren al vergeten.
      
      
        Als een Koningin, zo weet zij daar gekleed,
        Een Bruiloft niet te min, zeer kostelijk bereet,
        Zes weken min of meer, saghmen de feeste duren,
        Een Mirakel vanden Heer, heeft men daar zien gebeure.
      
      
        Zijnen Engel heeft hij gezant, tot haren soon getrou,
        Dat hij zijn Moeders Hand, weder aen-setten sou:
        Hij en roerde nauwelijks daar, aan haren Arm geprezen,
        Heel zuiver ende klaar, zo was de hand genezen.
      
      
        Christus de Medicijn, de hand als doen genas,
        Zonder weedoen of pijn, als zij te voren was,
        Doemense eerst wou don, was wel twintig Jaar geleden
        De hand was noch zo schoon, al waers'  eerst af gesneden.
      
      
        Met vreugden en jolijt, hebben zij ongetoeft,
        Den HEER gebenedijt, gedankt ende gelooft,
        Deze twee Koningen bedocht, hadden (hoort mijn vermonden)
        Wel twintig Jaar gezocht, eer zij Helena vonden.
      
      
        Koning Anthonis voor heen, is getrokken op de reis,
        Na Constantinopel reen, op zijn Conincklick Palleys,
        En Koning Henrick verheugt, na Londen hem begeefden,
        Waar hij met groter vreugd, met zijn Koninginne leefden.
      
      
        Al die dit hoort en ziet, oft deze Historie leest,
        Denkt in wat lijden en verdriet, heeft deze Koningin geweest,
        Zo dat ze met verzeer, haar Brood gaan bidden moste,
        En hoe dat ze den Heer, in het einde noch vertrooste.
      
    
  