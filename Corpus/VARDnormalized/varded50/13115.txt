
    
      
        SNachts als een ygelijck lach en ruste,
        In het alder stilste van der Nacht,
        Zo baard een Maget met welluste
        Dat kleine Kindeken lank verwacht.
        Vraagt eens het kind, waarom het mindt
        Den mens, die zo een groten vriend
        In het minst niet heeft verdiend.
      
      
        Engelkens, die van zijnen Vader
        Ten dienst van dit kind zijt besteedt,
        Is er van jouluy allegader
        Niemand, die deze reden weet?
        Vraagt eens het kind, waarom het mindt
        Den mens, die zo een groten vriend
        In het minst niet heeft verdiend.
      
      
        Waterkens, die op het gras kompt spelen,
        Blommekens, die de velden doorboort,
        Voghelkens, die met soeter kelen
        Aurora in haar slaap verstoort,
        Vraagt eens het kind, waarom het mindt
        Den mens, die zo een groten vriend
        In het minst niet heeft verdiend.
      
      
        Windekens, die de groene blaren
        Met meerder konst vereren kond,
        Dan als Apollo al zijn snaren,
        Oft' als de Nachtegaal hare mond
        Vraagt eens het kind, waarom het mindt
        Den mens, die zo een groten vriend
        In het minst niet heeft verdiend.
      
      
        Kindeken, oft' gij wourdt wtlegghen,
        Waarom dat gij den Mens dus vrijdt,
        Wat zoudt gij anders kunnen zeggen,
        Dan om dat gij de liefde sijt:
        Daarom, o Kind, is het dat gij mindt,
        Den mens, die u zo grote vriend
        In het minst niet heeft verdiend.
      
    
  