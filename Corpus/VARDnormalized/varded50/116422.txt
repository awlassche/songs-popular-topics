
    
      
        HElaas! mijn hert!
        Helaas! mijn hert versmelt, door over-vloed
        Van heete traanen:
        Ach grote smert!
        Most zulken vriend, (den troost van mijn gemoed,
        Door zijn vermaanen)
        Het werk-tuig zijn, dat mij zoo needer-drukt:
        Ach! ach! Die bloem is mij te vroeg geplukt;
        Want mijn hulp en stut is weg-gerukt.
        Ach dood!
        Mijn nood
        Is groot.
      
      
        Vervloekte dood!
        Gij zijn van ons gehaat, om dat ge straf
        Van het puik der vromen
        Ons hebt ontbloot.
        Ach! was dien held bij ons; en het deugd-loos kaf
        In plaats genomen:
        Hij, om zijn deugd, kon nuttig zijn gespaard;
        Daar het heilloos volk heel schaad'lijk is op aard,
        En zelfs van God, tot straffe, word bewaard.
        O graf!
        O graf!
        Zoo straft?
      
      
        Maar dit geweld
        Is van de dood heel vrucht'loos voort-gebracht
        En in-gespannen:
        Want dezen held
        Zal, door den dood, des doods-geweld en kracht
        Noch over-mannen.
        Zijn leven was zijn dood; deez' dood verstrekt
        Hem de in-gang tot geluk: want zulke trekt
        God uit den dood, als hij de doden wekt.
        Belacht,
        
          Veracht
        
        Doods-kracht.
      
      
        maar ons alleen
        Verdrukt deez' dood, wijl wij zijn hert en stem
        Nu sta'ig ontberen:
        Hij droeg voor-heen
        Ons leed en last; het gebed had kracht en klem
        Om af te weren
        Gods straffe hand; vermaand' ons ook al-tijd;
        Bewaakt' en trad ons voor, met grote vlijt:
        Dit al, ach Heer! dit al zijn wij nu kwijt.
        Ik kerm,
        Ik kerm,
        Ontferm!
      
    
  