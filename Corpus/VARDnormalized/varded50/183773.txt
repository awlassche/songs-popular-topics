
    
      
        Christus is op gestanden,
        Gebroken door doods banden;
        Dus zingt den Heer met Lofzang zoet,
        Die nu bedwingt het hels gebroed.
        Alleluja.
      
      
        Als Christus had gestreden,
        Aan het Kruis de dood geleden;
        Verwint hij wederom de dood,
        En helpt ons allen uit de nood.
        Alleluja.
      
      
        Christus, die voer ter hellen,
        Bij Lucifers gezellen;
        Hij breekt haar poorten, en haar kracht,
        Verlost ons Ouders door zijn macht.
        Alleluja.
      
      
        Drie Vrouwen wel beraden,
        Zeer vroeg voor dage, traden,
        Om God te zalven in haar rouw,
        Dat zijn lichaam niet stinken souw.
        Alleluja.
      
      
        Zij vonden het graf gesloten,
        Dat heeft haar zeer verdroten;
        Haar macht die was haar veel te kleen,
        Om af te went'len dezen steen.
        Alleluja.
      
      
        Zo haast zij omme sagen,
        Waren niet meer verslagen,
        De steen die was van het graf gedaan,
        Dies zijn zij al daar in gegaan.
        Alleluja.
      
      
        Zij vonden doen ter tijde,
        In het graf ter rechter zijde;
        Een Jong'ling met een blinckend' kleed,
        Die gaf aan haar zeer goed bescheed.
        Alleluja.
      
      
        Des was gekleed in het witte,
        Als zij hem sagen zitte,
        Zij waren in haar hart bevreesd,
        Dachten zij sagen enen geest.
        Alleluja.
      
      
        Den Engel sprak tot hare,
        Als zij in anxsten ware,
        Gij Vrouwen wilt niet vrezen meer,
        Gij komt hier zoeken uwen Heer.
        Alleluja.
      
      
        Jesus van Nazareenen,
        Gekruysten, is verdwenen,
        Verrezen, wed'rom opgestaan,
        En is in Galileen gegaan.
        Alleluja.
      
      
        Want hij is nu verrezen,
        In een onsterflijck wezen,
        Ziet hier de plaatse daar hij lag,
        Voor hij opstond ten derden dag.
        Alleluja.
      
      
        Maar gaat wilt dit vertellen,
        Aan Petrus, en gezellen,
        Ook zijn goe'vrienden al met een,
        Dat hij nu is in Galileen.
        Alleluja.
      
      
        Daar zult gij hem wis vinde,
        Als hij aan zijn beminde,
        Noch bij haar zijnde heeft bediedt,
        Gaat zoekt hem daar, hij is hier niet.
        Alleluja.
      
      
        Wilt Christus loflijck prijzen,
        Die nu door zijn verrijzen,
        Verlost ons mensen al gelijk,
        Om ons te schenken het Hemelrijk.
        Alleluja.
      
    
  