
    
      
        Mijn waarde Ziel, ziet togh om hoog,
        En denkt wat mag togh zijn daar boven,
        Ten Hemel-waerts zo slaat u oog,
        En wilt de Wereld niet geloven.
      
      
        De Wereld somtijds wat verheugt,
        Maar des mensen hart kan niet bedenken
        Hoe groot dat is des Hemels vreugd,
        Die God wil zijn minnaren schenken.
      
      
        Het lijden dat ons sughten doet,
        Of des werelds vreugd is niet te aghten,
        Bij het overgroote Hemels goed,
        Dat ons van God staat te verwaghten.
      
      
        Te wonen in een Stad zo schoon,
        Die om haar schoonheid heet te wezen
        De Bruid des Lams, dat is, Gods Soon
        Die is haar Bruidegom geprezen.
      
      
        Haar straten zijn van zuiver Goud,
        Haar mueren, met haar twaelef poorten,
        Zijn in het vierkandt zeer wel geboudt,
        Van el Gesteent der beste soorten.
      
      
        De klaarheid Gods men daar aanziet
        Zo blinkend' en zo helder schijnen,
        Dat Sonn' nog Maan daar dienen niet;
        Want al haar licht souw straks verdwijnen.
      
      
        Te wonder ruim is het aldaar,
        Met woorden kan men het geenszins zeggen;
        Veel duizend Werelds zouden maar
        Vermogen een klein plaats beleggen.
      
      
        de Inwoonders zijn zonder getal,
        Veel duizenden zijn Gods dienaren,
        Ontalbaer volk uit des Werelds dal,
        Van alle talen grote scharen.
      
      
        Het zijn al Broeders van Gods Soon,
        Als des Hemels glans zij sierlijk blinken,
        Rijk, edel, glorieus, en schoon,
        Vrolijk, Gods lof haar stemmen klinken.
      
      
        Het aanschijn Gods is haar vermaak,
        Dat s' in der eeuwigheid aanschouwen,
        En haar verzaad geen ander saek,
        Dan God verenigd te behouwen.
      
      
        Uwe Tabernakel, Heer, ik wens,
        Mijn Ziele haekt met groot verlangen,
        Ogh, wie is zo gelukkig mens,
        Die gij Heer daar in zult ontvangen?
      
      
        Die boven al bemindt zijn God,
        Daar na zijn naasten altemale,
        Die zal bekomen dit goed lot,
        Dat God hem brengh in des Hemels Zale.
      
      
        Daar zal God weg doen al het verdriet,
        Met blyschap zal God hem verzaden;
        Nog nacht, nog dood, vindt men daar niet,
        Geen saek die welk souw mogen schaden.
      
      
        Zijn hart wordt daar dan zo verzaad,
        Dat het wordt vol van jubileren,
        En loven God van zijn weldaad,
        En prijzen God den Heer der Heren.
      
    
  