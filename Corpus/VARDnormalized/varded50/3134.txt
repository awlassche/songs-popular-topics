
    
      
        ALyda; o soetste Diertje
        Dien ik op de Wereld weet,
        Stoocksteres van het Minne-viertje,
        Dat zijn vlamme-straeltjes heet
        Brandend' in mijn Boezem ziet
        Zonder dat ik lust geniet.
      
      
        Waarom moet ik zijn verscheyen
        Van u zoete Engelin?
        Waarom moet mijn lieflijk vleien
        (Zeg, mijn schone Dianin)
        Aan des stomme Beek gezien
        Zonder u mijn lief te zien.
      
      
        Maar ik weet mijn overschoone
        Wie ons des af-gonsten doet
        het Is de bloedige Bellone;
        Wagen-meester, die haar voet
        Op haar broeders schouders plant
        en vernietigd land op land.
      
      
        Maar, ach Venus; wilt ophitsen
        Cupido met al zijn macht,
        Met zijn Boog, en met zijn flitsen
        Met syn gantse Oorlogskracht,
        Dat hij Mars zijn vleugels bint.
        Want hij u niet meer bemint.
      
      
        Ziet, hij neemt den Oorlog machtig
        Niet om u, o Venus, aan,
        Maar om Juno preuts en prachtig,
        Die haar voorhoofd (als de Maan)
        In de duister nachten blinckt,
        Steeds den Oorlog' te oog toe-winckt
      
      
        Dan zal ik een Tempel maken
        (U ter eren) O Godin,
        Meyrth' en Wierook zal ik blaken
        Op het altaar van de Min:
        En ik zal uwen jongen Soon
        Schenken een Cypressen Kroon.
      
      
        Tot getuigen zijt gij Boompjes
        En gij Beek of Wester-bron,
        Die in het eerst u klare Stroompjes
        Wt het Duin in het Bosje von.
        Daarom Eik en Else-blaen
        Hoort doch deze woortjens aan.
      
      
        Hoe zal ik Nimphje strelen
        Als ik bij haar wezen mag
        Hoe wil dan met haar spelen,
        Hemel gunt dien blijden dag,
        Als ik mond en lipjens al
        Met een vreugd genaken zal.
      
      
        Maar mij dunkt de vogels zingen
        Toomt u lusjes toomt u vreugd,
        Wilt u zoete gedacht bedwingen,
        Want die hem te vroeg verheugt
        Eer dat het de tijd gebiedt
        Krijgt voor vreugde vaak verdriet.
      
    
  