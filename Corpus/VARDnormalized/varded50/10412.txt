
    
      
        Vraagt Venus gij godin,
        Niet zelver na de min,
        Die zijt der minne voeder?
        De schalcke Cupido,
        Meynt gij is veel te bloo,
        En vreest syn lieve moeder.
      
      
        Neen te boefjes gayle lust,
        Moet al zo wel geblust,
        Syn in de hoge steden,
        Als in het laech ge moet,
        Te meer verwinning doet,
        Hij in geachte leden.
      
      
        Een hoog verheven staat,
        Hij zo wel onder gaat,
        En weet dat zij behoeven,
        De dorsticheyt van min,
        Die hij haar blazet in,
        En schencktse eens te proeven.
      
      
        De dartele Nymphe licht,
        Die te vierich aangezicht,
        Des goude sons verschuilen,
        Achter de schadu milt,
        Vant bruine bossen wilt,
        Staag om de minne pruilen.
      
      
        De harder in het veld,
        VVeet van syn zoet geweld,
        Zo wel als elk te spreken,
        De harderinne blij,
        Denken vast weten wij,
        Syn lodderlycke treeken.
      
      
        Met vrolyckheytjes zoet,
        Hij jder een vol doet:
        Doch naar veel guyere vlagen,
        Belooft hij veel genot,
        Of meent gij dat hij spot,
        In schyn van min te dragen?
      
    
  