
    
      
        COridon, die zijn verkoren Lief
        Op het alderhooghst beminde,
        Scheen hem in het ooch gelijk de gulde Zon!
        Silvia, die nooit geen hoger vreugd
        Noch blijdschap konde vinden,
        Als in het zoet gezicht van haren Coridon,
        Met een zoet gelach,
        Elleck ander sach,
        Trouwe min door Liefde veel vermach.
      
      
        Waar de Liefd' met zijn volkomen kracht,
        Bewoond ten weder-zijden,
        het Herte van een Maagd en van de Minnaar zoet,
        Daar is troost, en hope van gewin,
        Daar gaat men vreugdig strijden.
        Daar komt Liefd' en trou malkander in het gemoet,
        O de Vrijerij,
        Maakt het hert zo blij,
        het Is een vreugd, een zoete slavernij.
      
      
        Niet een mens en schijnter nu op aard
        In blijder staat te wezen,
        Als ons Bruidegom nu met zijn Bruytje is,
        Ziet eens aan de cierde bruiloftskroon,
        Van zijn uit-gelezen,
        Geeft ons van de vreugd een klaar getuigenis,
        Och het Ionge Paar,
        Is zo blij voorwaar,
        Of het in den Hemel tezamen waar.
      
      
        Nu wel op, gij zoete jonge Ieught,
        Wilt vrij de Min hanteren,
        het Is een zoete wet, wel duizend Iaren oud,
        Wie heeft ooit des grote koopmanschap
        Niet vlijtig willen leren?
        Wie leeft zonder min en eenzaam ongetrouwt?
        Of het is een Maagd
        Die het niet wordt gevraagd,
        Of een kwant die het nimmermeer en waeght.
      
      
        Daar de Liefd' komt in zijn volle graad
        Daar stelt men het al ter zijen,
        Schoon de Vrijer mint, en haalt een blauwe scheen,
        Is het sant? Neen zeker, het is zijn eer,
        Want zal hij ooit bedijen,
        Och hij moet de weg van hoop en zorg betreen,
        Schoon een trotse Maagd
        Hem dan niet behaagt,
        het Is geen Krijgsman die geen wonden draagt.
      
      
        Neemt den Schilt, het Liefdens wapen-tuig
        Met aardigheid in de handen,
        Strijdet als een Held, en houdt gedurig aan.
        Doet door deugd u Liefjes teere hert
        In weder-liefde branden,
        Als ons Bruidegom nu heden heeft gedaan:
        Daarom wensen wij,
        Heden haar zo blij,
        Aardse vreugd, en Hemels melody.
      
    
  