
    
      
        HUpsel, houdt u hups en sierlijk,
        Dat gij, om uw hupsche deugd,
        Waarlik hupsel heten meugt.
        Draagt u zedig en manierlik,
        Dat elk-een uw hupscheit roem,
        En van hups u hupsel noem.
      
      
        Gaat gedurig hups te kerken.
        Nergens is het zo hups, als daar.
        Daar zal elk in het openbaar
        Zien uw goed' en hupsche werken;
        En God krijgt'er dies te meer
        T'saam van u en andren, eer.
      
      
        Moet uw kerk-gank vlak door het veld zijn
        Dat men woest en eenzaam ziet,
        Hebt daar in doch geen verdriet:
        Want daar kont gij best verselt zijn
        Met den lieven God in het stil,
        Na uws herten wens en wil.
      
      
        Daar kont gij u best bereiden
        Met gebeden en gesmeek,
        Dat gij doch niet uit de preek
        Zonder voordeel weer meugt scheiden.
        Wat al hulp geeft Eensaamheit,
        Als ze wel wordt aangeleit ?
      
      
        Dies te vyer'ger en te vrijer
        Kan men bidden op een oord,
        Daar geen mens ons ziet of hoort;
        En hoe vrijer dan, hoe blijer.
        Bruykt gij woorden of gebaar,
        Niemand en bespot die daar.
      
      
        Jesus zelfs zocht hier beneden
        Dikwijls zulk een vrije stee,
        En heeft in Gethsemane,
        Eenzaam, allersterkst gebeden.
        Eensaamheit geeft geen verdriet,
        Daar men het hert voor God uit giet.
      
      
        Of, mishaagt u het eenzaam wand'len,
        Zo bescheidt of wacht malkaar,
        Om in het vrije veld aldaar
        Van wat stichtliks t'saam te handelen,
        Zo als Jesus Jongren deen,
        Daar hij zelf kwam bij haar treen.
      
      
        Woont gij schoon wat van de Kerk af,
        Schikt het, dat gij op uw tijd
        des Achtermiddags daar weer zijt.
        Maakt'er slechts gewoond en werk af,
        Om u van uw dis te spoen,
        En met hemels kost te voen.
      
      
        Dan zal het u gemakklik vallen
        Wat een aar met moeite doet.
        Arbeidt wordt door lust versoet;
        En om het beste deel van allen,
        Schoon het een dwaas niet agt noch kent,
        Mag wel vlijt zijn aangewendt.
      
      
        het Is mijn vreugd en wel-behagen,
        Dat ik somtijds u bezoek,
        Hupsel, in u hupsche hoek,
        En zal nimmermeer vertragen,
        Waar ik immer met het mijn
        U voortaan te dienst kan zijn.
      
      
        Schoon ik, als de dagen korten,
        En de weg wordt vuil en nat,
        Kout en windig, week en glad,
        Mijne bijkomst op moet schorten,
        het Schort dan aan mijn liefde niet,
        Maar aan tijd, gelijk gij ziet.
      
      
        Eer ik op den dag des Heren
        Mijn gezette taak en werk
        Afgedaan hebbe in de kerk,
        Ziet men meest den dag passeren.
        Zo 'k dan elders noch verschijn,
        het Moet niet al te verre zijn.
      
      
        Of ik zelfs wel, zonder schromen,
        Tegen weer en wind kan staan,
        En door dik en dun wil gaan,
        Om aldaar bij u te komen,
        Mijn gezelschap schroomt'er voor,
        En het kander zo niet door.
      
      
        het Vreest voor al voor het overvallen
        Van des avond, mits de tijd
        Ons al stillekens ontglijdt,
        Als hij met een zoet gevallen
        Dus in Hupzel wordt besteedt.
        het Wordt dan duister eer men het weet.
      
      
        Maar zoo 'k somtijds hier of ginder
        Meermaels dan in Hupsel kom,
        Mijne liefd' en is daarom
        Tot u allen niet te minder.
        Komt de zoete tijd weer aan,
        Dan moet gij voor andren gaan.
      
      
        Denkt'et vrij, dat mijn verlangen
        Na u allen groter zij
        Dan het uw oit is na mij.
        Voelt g' uw hert aan mij te hangen,
        het Mijne hangt aan u ook weer,
        En misschien al vrij wat meer.
      
      
        Kan mijn komst u oit verblijden,
        Komt, als de ander buurten doen,
        Dan ook vaardig tot mij spoen,
        En vloeit toe van allen zijden,
        Dat wij tezamen vrolijk zijn,
        Ik door het uwe, en gij door het mijn.
      
      
        Neemt mijn Boekjes t'saam in dank aan.
        Is er onder u een man,
        Die daar uit iet lezen kan,
        Schikt u bij hem op de bank aan,
        En hoort toe; of zingt te saam,
        Zijt gij daar toe ook bekwaam.
      
      
        Of men juist geen fraye stem heeft,
        het Komt daar op bij God niet aan,
        Die het herte kan verstaan,
        Dat de meeste kracht en klem heeft.
        Doet uw beste bij malkaar,
        Met het een gesank op het aar.
      
      
        Laat het, als een regen, druppen
        Op uw zielen allermeest.
        het Hert, ontsteken door Gods Geest,
        Zal mij ook in Hupsel huppen,
        En opspringen van geneugt.
        Wel bekom' ons deze vreugd.
      
    
  