
    
      
        Al-wijze God! die hier beneden,
        Een ieder mens hebt opgeleid,
        Zijn eigen werk, en beezigheden,
        Ten dienste van uw Majesteit.
      
      
        Wij alle Heer! zijn uwe knechten;
        In ons beroep van uw gezet,
        Leidt ons na uwe heyl’ge rechten,
        Leert ons doen na uw woord en wet.
      
      
        Gij dan o ziel! stelt uw gedachten
        Te werk in uw beroep en plicht,
        Doet wat gij doet, met alle krachten,
        Zijt trouw in al wat gij verricht.
      
      
        Schikt al uw werk tot Godes ere;
        En ‘s naasten voordeel, dienst en goed,
        Temt uwe tochten, in het begeren
        Na grote winst en overvloed.
      
      
        Zoekt eerst voor al Gods Koningrijke,
        Met all’ zijne gerechtigheid,
        Zijn zegen zal hij laten blijken,
        Hij heeft u nooddruft toegezeid.
      
      
        Uw wandel zij als voor Gods ogen
        Oprechtelijk, na zijn gebod,
        Dat hert en ziele opgetogen;
        Haar lust en rust, geniet in God!
      
      
        Tracht steeds uw herte te bewaren;
        Het wordt zeer licht van God gerukt,
        Laat ‘s werelds-last het nooit bezwaren,
        het Wordt anders in de aerd’ gedrukt.
      
      
        Verheft de ziele rijst na boven;
        Beoogt dat in den Hemel is,
        Verwint de wereld door ‘het gelove,
        Zoekt daar een beter erfenis.
      
      
        Doet van uw weg onnutte zorge;
        Die het herte breekt en nederslaat,
        Zijt niet bekommert voor den morgen,
        In het wettig zorgen houdt de maat.
      
      
        Waarom doch al te zeer bekommert?
        In het aards-gewoel en beezigheit,
        Waarom met zoo veel last beslommert?
        Die ziel gekweld? het is ydelheit!
      
      
        Gaat uwen tijd zoo nooit besteden,
        Dat gij uw God! en ziel vergeet;
        Koopz’ uit, van dingen hier beneden,
        Uw korte tijd dient wel besteet.
      
      
        Beveelt den Heer het eynd’ der zaken,
        In al uw doen be-oogt maar het goed,
        Hij zorgt voor uw, en zal het wel maken,
        Rust maar op hem: doet wat gij moet.
      
      
        Mijdt onrecht in al uwen handel,
        Doet wat gij wilt dat uw geschied,
        Die oprecht is in zijnen wandel,
        Dien weigert God zijn zegen niet.
      
      
        Maakt God dan uwen weg voorspoedig;
        Zijt dankbaar! maar verheft u niet;
        Geeft hij uw goedren overvloedig,
        Deelt mee dien gij behoeftig ziet.
      
      
        Ontmoeten uw ook tegenspoeden
        In uw beroep; houd noch de moed,
        het Is beter weinig aardse goeden
        Dan ziels-gevaar, met overvloed.
      
      
        Hoe het ook de Heer belieft te voegen,
        O ziele! rust is uwen staat,
        Neemt in uw lot een goed genoegen,
        Maakt God uwe Deel! en toeverlaat.
      
      
        Laat voort uw licht voor andren lichten,
        Die zwak of op een dwaal-weg is,
        Komt met uw Woord en wandel stichten,
        Geen aanstoot geeft noch ergernis.
      
      
        De tong een wereld vol gebreken,
        Houdt in den toom, bewaard den mond
        Voor kwalijk, los, en ijdel spreken,
        het Welk God onteert, en zielen wond.
      
      
        Denk op dien dag! dat God wil rechten,
        Wat niet? en al? en hoe gedaan?
        Dan geeft hij loon aan trouwe knechten,
        En boze doet hij van hem gaan.
      
      
        O ziel! gaat daaglijks reekning maken,
        Beproefd uw werk, doorziet uw boek,
        Let op uw hert in alle zaken,
        Doet vrij een nauwe ziels-doorzoek.
      
    
  