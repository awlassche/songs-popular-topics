
    
      
        O God, dien ik mijn heiland acht,
        Wil, om uw naam, mij trouw bewaaren,
        En, naa uw recht, mijn recht verklaaren,
        Verlosme door uw grote magt.
        O God, gij bron van goedigheit,
        Hoor mijn geklag, en noodgebeeden,
        Neig eens uw oren tot de reden,
        Die u mijn mond, van harten, seit.
      
      
        Want vreemden rezen tegen mij,
        Met veel geweldenaars gezellen,
        Die God niet voor hun ogen stellen,
        Elk zoekt mijn ziel, door schelmerij.
        Zie, God mijn helper kwam al aan,
        De Heer is onder mijne schaaren,
        Die, door syn magt, mijn ziel bewaaren,
        En, als mijn steunsels, mij doen staan.
      
      
        Hij zal aan het volk, dat mij verspiedt,
        Wel haast dit kwaad vergelden laaten,
        Zo roei het uit, en maak hun staaten,
        Op dat uw waarheit blijk, te niet.
        Dan zal ik, uit een vrij gemoed,
        Een willig offer u bereiden,
        Uw naam belijden, en verbreiden,
        Want die, o Heer, is magtig goed.
      
    
  