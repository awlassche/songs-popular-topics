
    
      
        SPaar geen snaren noch geen kwelen,
        Vat nu Bas, Fiool en Fluit,
        Zang gevlochten met het spelen,
        Martinus is met zijn Bruyt
        Stemmig, lieffelijck van zinnen,
        Met haar in den echt getreen;
        Wat kan liefde meer verzinnen,
        Twee die zijn geworden een.
      
      
        Jonge vryers, zoete maagden
        Die hier tezamen zijt vergaard,
        Wens ik, zo het u behaagde,
        Binnen het Iaar te zijn gepaard;
        Want wat is er hier op aarden
        Beter als het Echte-bed?
        Zo wie het hier anders klaarden,
        Werd zijn ziel van sond' besmet.
      
    
  