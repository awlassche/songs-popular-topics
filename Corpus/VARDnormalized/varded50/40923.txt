
    
      
        TIs waar Clorinde gij zijt schoon
        Uw oog hield mij door haar gelonk gevangen,
        Uw rode wangen
        Spannen wel de kroon,
        Uw wezen, en gelaat vol minne vonken
        Beloofde door haar lonken
        Aan mijn min geen kwaad
        Maar nu gij zo ligtvaardig
        Mijne trouw verraat,
        Zo ken ik uw niet waardig,
        Dat g'ook langer staat
        Geschreven in het binnenst van
        Mijn hert, zo dat ik ewig ban
        Uit mijn gedagten vijandin
        Uw ligte min.
      
      
        Of meent gij nog wel zoete kind
        Dat mijne ogen door de kragt der liefde,
        Daar gij me grievde
        Zijn zo stekeblind,
        Dat ik die nauwe band, En slavernyen
        Onendelijk sou lyen
        Van uw straffe hand
        O, neen! uw wreede zinnen
        Hebben mij betoond
        Dat in uw hert van binnen
        Niet dan wreedheit woont,
        'k Verlaat uw nu gij mij verlaat,
        Ik min geen Juffer die mij haat,
        Wilt gij dat ik om uw lij
        Zo lij om mij.
      
      
        Ik sla uw schoonheit in de wind,
        Gelijk gij eertijds deed mijn droeve klagten,
        'k Zal voort veragten
        Uw die 'k heb bemint,
        Vaar wel in eewigheit wel eer beminde
        Ligtvaardige Clorinde
        Vol ondankbaarheid;
        Mijn trouw heeft uw verweten
        Uwe trouwloosheen,
        Ik zal nu haast vergeten
        Uw om Clorimeen,
        Wanneer ik blij, en vol van vreugd
        In wederliefd' zal zijn verheugt
        Als gij helaas beklagen zult
        Te laat uw schuld.
      
    
  