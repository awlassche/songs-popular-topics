
    
      
        Droeve Maagd droog af uwe ogen:
        Vrede en Welvaart komt weerom;
        des Hemels gunst met u bewogen,
        Doft Trompet, en Oorlogs-trom.
      
      
        De Overvloed, nu weg geweken,
        Zal eerlang met groter pracht,
        het Hoofd in uwe staat opsteken,
        En zich geven in uw macht.
      
      
        Doch laat nimmer haar bestieren
        Door de Weelde, en Zorgeloosheid;
        Maat, en tucht moet teugel vieren
        Aan de schat uw toegeleit.
      
      
        Wilt dan voor ons beide waken,
        Gij zult u gehulpen zien,
        Wij u meer gelukkig maken,
        Gij met rust uw staat gebien.
      
    
  