
    
      
        WEl hem die, achteloos den Zijweg inge-sla-gen
        In tijds, eer hij vervloeit, een trouwen vriend ontmoet,
        Die zich in zijn gebrek zoo wijslijk weet te dragen;
        het Zij dat hij vriendlijk straft, hetwelk hij voorzichtig doet,
        Of dat hij onderwijst met woorden die bewegen
        En maken dat zijn ziel de kromme paden mijdt:
        Wel hem: want hij geniet ene ko-ste-lijcken zegen
        Die weinig werd gesmaakt in dees' verkeerde tijd.
      
      
        Zijn inzicht is voor eerst zijn naasten t'overtuigen
        Van quaat of kwaden schijn in het geen hij laat of doet;
        Om dan zijn zwakke geest na redens raat te buigen
        En helpen weer op het pad zijn slibberige voet.
        Des als zijn goede vriend een misslag heeft bedreven,
        Hij tergt noch quelt hem niet; maar spreekt hem vriendlijk aan.
        Te lastigen verwijt kon afkeers oorzaak geven.
        Zijn aanspraak is geen wraak, maar Christelijk vermaan.
      
      
        Noit zal hij achter af zijn zake gaan vergroten:
        Want zulks is buiten het wit daar het wijze oog' na ziet.
        En daarom werd zijn vriend niet uit zijn hert gesloten
        Dewijl hij ook in hem gelijke vriendschap ziet.
        De trouwe dient bewaard: want velen liever smoren
        Een heimelijk gebrek met smerten in hun geest,
        Dan dat zij hun gemoet vertrouwen aan de oren
        Daar het zelden blijft bewaard, het welk deurgaans werd gevreest.
      
      
        Maar die de geesten kent, en klaar kan onderscheiden,
        En daarom hard of zacht zijn trouwe aanspraak voegt,
        Om des naastens gront ter deugd godvruchtig te bereiden
        Die heeft zijn ziel gevrijd, en ook zijn vriend vernoegd.
        Verbetring' inder daat van feilen en gebreken,
        Op dat den zondaar weer geraak ter goeder naam,
        Zij oorzaak maar alleen om iemand aan te spreken.
        Al wie het anders waant is hier toe onbekwaam.
      
    
  