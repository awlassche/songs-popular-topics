
    
      
        FOrtuna die mij nu ontstelt,
        Mijn Rosemont, die ik moet derven,
        Wanneer zal Coridon het beeld
        Van Rosemontje weer verwerven?
      
      
        In het eerste gij mij gunstig waart,
        Maar door u snel veranderingen,
        Zo hebt gij mijn jonk hart bezwaard,
        Dat ik niet meer kan vrolijk zingen.
      
      
        Maar moet een deuntje op het riet
        In eensaemheyt heel droevig spelen,
        Om dat gij haar die mij gebiedt
        Mijn Rosemont mij ging ontstelen.
      
      
        Hoe wel ik haar gezicht ontbeer,
        Nochtans zo staat zij vast geworteld
        In het hert, het welk gelijk als teer
        Door minnens vlamme koockt en bortelt.
      
      
        O Venus die de moeder zijt
        Der liefde, wilt u soon bewegen,
        Dat hij nu langer niet en lijdt,
        Dat mij Fortuna zo is tegen.
      
      
        Want hij die zelfs de liefde is,
        Weet wel gelegendheid te vinden,
        Alwaar zij schoon in duisternis,
        Want liefde kan het al verwinnen.
      
      
        Ik zal dan tot u beider eer
        het Altaar doen roken in u templen,
        En zweren dat ik nimmermeer
        Misbruiken zal u heil 'ge dremplen:
      
      
        Vaart wel dan wijt vermaarde Stad
        Athenen met u zilver stromen,
        En gij voor al mijn waerste schat,
        Die daar u woonplaats hebt genomen.
      
    
  