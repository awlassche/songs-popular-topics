
    
      
        Met het dagten,
        Ontsloot Techis de poorten, Phebus ginck doen voort,
        Op zijn wagen,
        Daar hij op zijn reis twee gelieven heeft gestoord,
        Als hij sach,
        Dat Mars en Venus lach,
        Malkander kussen,
        Daar zij bei blusten,
        Haar minne-lusten,
        Dit baarde hem een spijt,
        De vreugd, de vreugd, de vreugd, wordt steeds benijt.
      
      
        Zijn gedachte,
        Overleyde hoe hij dit sou brengen ten ent,
        Die hij achte,
        Goed te zijn dat hij het Vulkaan maakte bekent,
        Die van spijt,
        Schier den hamer wech-smijt,
        Hij stelt zijn leden,
        Diens geestigheden,
        Een fijn net smeden:
        Hij gaat daar Apol zeid,
        Dat Mars, dat Mars, dat Mars, en Venus leit.
      
      
        Op ‘het ledekant,
        Daar spreyde hij over haar, zijn nieu gesmeet net
        Aan elke kant,
        Daar leggen de twee minnende en zijn bezet,
        Mars tot sant,
        Dat hem Vulkanus band,
        De deur was open,
        Hij heeft geropen,
        Komt Goon gelopen,
        Op dat gij meugt zien,
        Het geen, het geen, het geen hier zal gezien.
      
      
        Al de Gode,
        Kwamen en sagen hoe Mars en Venus daar lach,
        Iupijns Bode,
        Riep ‘k sou zo wel willen leggen een helen dag,
        Sijt gij zot
        Dat gij dit doen bespot,
        De Goon die lachte,
        Om des beklachte,
        Die hij voor brachte,
        Doen zijn zij al te maal,
        Gegaan, gegaan, gegaan, weg uit de sael.
      
    
  