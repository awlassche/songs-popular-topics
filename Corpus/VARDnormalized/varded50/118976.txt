
    
      
        HOe lang, o! oorzaak van mijn Min,
        Die ziel en zin verwerd,
        Zult gij met zo een wreden zin
        Nog pijnigen mijn hert
        En staag doen in de waagschaal zijn,
        Dan het leven, dan de dood,
        Dan eens een troosteloozen pijn,
        Dan troosting in die nood.
      
      
        Uw heusheid heft mijn zinnen op,
        Uw stuursheid strekt m' een plaag,
        Een lonkjen voerd mij in den top,
        Uw barsheid weer om laag,
        het Koraal van u robyne Mond
        Maakt dat ik, keer op keer,
        Dan hulpe vind voor mijne wond,
        Dan kwynende verteer.
      
      
        Zo staat mij het vrolijk leven niet,
        Nog ook het sterven vrij
        En het geen een ander leven ziet,
        Is dat ik stervend lei
        En lydende zo dikmaal sterf
        En tussen beiden zweef
        En levende het leven derf
        En stervende nog lef.
      
      
        Wel aan dan, oorspronk van mijn zin,
        Heel-plaister voor mijn smert,
        Plaatst eens mijn ongeveinsde Min
        In het ongeveinsde hert,
        Red eens u Minnaar uit de nood
        En dempt zijn ongeneugd,
        Voor zo veel schetsen van de Dood,
        Door een volkomen vreugd.
      
    
  