
    
      
        DEn Heyl'gen Andreas,
        Sinte Peters Broer,
        Die was ook een die mee was,
        Fluks gereed aan het roer,
        Als onzen Here sprak,
        Wilt om te vissen baren,
        Hij deed' Gods wille strak,
        En stierde in de baren.
      
      
        Daar na spreekt hem den Here
        Met zijn Broeder aan,
        Nu wilt u zinnen kere,
        Om met mijn te gaan,
        Gij zult niet vissen meer,
        Veel vissen na u wensen,
        maar zult nu vissen weer,
        De zielen van de mensen.
      
      
        Hij heeft het Net gelaten,
        Volgt den Here voort,
        Langs wegen ende straten,
        Hoorde na zijn woord,
        Heeft zo in hoon en smaad,
        Gedaan veel duizend schreeden,
        Veel nijdigheid, en haat,
        Om des Heren naam geleden.
      
      
        Als God was op gevaren,
        Zond hij zijnen Geest,
        Aan die vergadert waren,
        Door anxste bevreesd;
        Doen is voort Andreas,
        Om Godes woord te preken,
        Na dat de scheiding was
        In Schytien geweken.
      
      
        Als meed' in Cappadoocen,
        En in Tracien,
        Hij leert in Ethiophen,
        Ook in Galaten,
        Bythinien, Sogdiaen,
        In Zalen, en Egipten,
        Vermaand daar de Albaen,
        En leerde wel de Grieken.
      
      
        Dus heeft hij lang gesworven
        Door het land, ginds en weer,
        Tot dat hij is gestorven
        Aan het Kruis voor den Heer,
        Al in de Stad Patras,
        Een Burgermeester woonde,
        Met name Egeas
        Andreas hem vertoonde.
      
      
        Andreas hem bestrafte
        Van afgoderij,
        Egeas hem beschafte,
        Door de beulen blij,
        Veel slagen voor zijn dood,
        Om hem alzo te plagen,
        Andreas in der nood,
        Verdroeg om God de slagen.
      
      
        Een Kruis zij voor hem brachten,
        Als hij dat aanziet,
        Verheugen zijn gedachten,
        Had gants geen verdriet,
        Zij hebben aengetast
        Zijn voeten en zijn handen,
        Aan het Kruis gebonden vast,
        Met koorden ende banden
      
      
        Is zo aan het Kruis gestorven,
        Wel twee dagen lang,
        Gods Rijk heeft hij verworven,
        Het viel hem niet bang;
        Wij bidden Sint Andries,
        Neemt weg dat ons mag schaden,
        Bid voor ons ziel verlies,
        Aan God om zijn genaden.
      
    
  