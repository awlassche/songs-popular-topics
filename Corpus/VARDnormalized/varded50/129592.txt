
    
      
        Schoon lief, aanhoort mijn klagten
        Vol van zuchten en getreur,
        Die ik   zo menig nagten
        Heb gestaan al voor u deur
        Door hagel, sneu en wind.
        Om u, mijn liefste kind,
        Lei ik zo veel verdriet,
        Maar gij en acht mijn niet.
        Denkt vrij dat Cupidootje
        Al u grote wreedheid ziet.
      
      
        Den Hemel zal ‘het getuigen,
        Ja de sterren, Zon en Maan,
        Hoe ik mijn neer zal buigen
        Als ik voor u deurtje staa
        En somtijds heb gewend.
        Maar u hert dat blijft versteend.
        Of is dan mijn elend
        En ramp u onbekend?
        Ik zal Kupido bidden
        Dat hij u een teken zendt.
      
      
        Daar zijn meer andere Goden
        En Godinnen in het veld
        Die ik al heb ontboden,
        En zij staan hier in versteld
        Om dat u zoet gelaat
        Haar ver te boven gaat.
        En dat klein Venus wigt
        Voor niemand niet en zwigt
        Zal ik u smert doen voelen,
        Al met mijn vergulde schigt.
      
      
        Parnassenberg geprezen,
        Vol van Sang-Godinnen schoon,
        Agt ik maar wind te wezen
        Bij u Edele persoon.
        Venus en Diaan
        Die mijn om minne vraagd,
        Die stel ik aan een kant
        Om u, mijn waarde pand.
        Want zij is niet te vinden
        Haars gelijk in ‘het gantse land.
      
      
        Als ik maar overdenke,
        Smelt ik door de Minne-brand.
        U oogjes die zo blinken,
        Klaarder als een Diamant,
        En u Lipjes als koraal,
        En haar vriendelijke Taal,
        En uwen frissen gank,
        Daar toe u zoeten sank,
        Die zullen mijn doen dolen
        Al mijn leven dagen lang.
      
    
  