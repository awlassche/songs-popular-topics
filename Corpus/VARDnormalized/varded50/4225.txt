
    
      
        VErheft u tot de gonst
        Die God den Heer u toond:
        Dewijl hij u (uit jonst)
        Met hoge-zeeg'ning kroond:
        Verheft u handen, rein,
        Om dit geschenk te ontvangen
        o! Kudde-Gods: niet klein,
        Die met een groot verlangen
        Verwacht de zaligheid
        Van Christo: u Behoeder:
        Die ons (als Schapen) weyd
        En stut den schalken-woeder.
      
      
        Al is u Haring-hoek
        Door d'eerste-dood ontrukt,
        Zo heeft nochtans de vloek
        U niet geheel verdrukt:
        Want onzen God (die hem
        Deed lieffelijk ontslapen)
        Heeft met een sterke-stem,
        Tot zijn verkoren-schapen
        Een Harder weer verwekt:
        Begaafd met grote wijsheid:
        Die tot zijn ere strekt:
        Waar in alleen de prijs leyd.
      
      
        Ontlast u van de ramp,
        Misgund hem niet zijn rust,
        De Here heeft zijn Lamp
        Genadig uitgeblust:
        Maar heeft een luchtig-licht
        Ook beden weer ontsteken:
        Een Man die (na zijn plicht)
        Gods wille zal uitspreken:
        Des heeft hij (boven 'terf
        Van het Heil) hier toe verkoren.
        Die (tegen het verderf)
        Gelukkig is geboren.
      
      
        Al is den Kandelaar
        Van tene licht ontbloot
        Den Leidsman heeft (verwaar)
        Een ander licht vergroot:
        Een licht, een held're-toorts,
        Een fakkel voor de ogen:
        Die ons van nu an voorts
        Zal lichten: na vermogen.
        Een klare, Hollebeek:
        Wiens koele zoete-stromen
        De ziele (die bezweek)
        Tot een verkoeling komen.
      
      
        God heeft hem in het begin
        Hier toe ver-ordeneerd:
        Na zijn verborgen zin,
        Die niet kan zijn geweerd.
        Want onveranderlijk
        Is onzen God, en goedig,
        En in genade rijk,
        En waarheid overvloedig:
        Hij is een vaste-rots,
        Hij steld hem tot Opzienser
        Over de Kudde-Gods:
        En tot zijn s Woords Bediender.
      
      
        Ontvangt dan nu de geen
        Die u gezonden is:
        En hoord zijn wijze-reen:
        Vrijmoedig en gewis.
        Zijn woorden (overzoet
        Gelijk als Honig-raten)
        Hij (als der Beken-vloed)
        Laat vloeien, boven maten.
        Om-helsd dit waarde-pand,
        Van Christo u gegeven:
        En bied hem uwe hand:
        Met een kusse: daar neven.
      
    
  