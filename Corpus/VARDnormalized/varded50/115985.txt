
    
      
        WAt beleefd men snoode tijden?
        Wie kan het zonder droefheid zien?
        Hoe verdorven dat de lie'n
        Zijn, die het Christendom belijden?
        het Geen dat haare mond voor-geeft
        Wordt in het minste niet beleefd!
      
      
        Ieder een die zoekt te pronken
        Met den naam van het Christendom;
        En men denkt niet eens waar-om,
        Dat dien naam ons is geschonken,
        Of waar toe zij ons verbind,
        Neen! Dat slaat men in de wind!
      
      
        Christen zoo wil ieder heten,
        Maar te doen als hij gedaan,
        Zijn voet-stappen naa te gaan,
        Dat werd schandelijk vergeten;
        En uit het gantse leven blijkt
        Dat men hem het minst gelikt.
      
      
        Zeg wat zoud het mij dog baaten,
        Dat ik mij een Christen roem
        En mij naa zijn naame noem?
        Zoo ik het kwaad niet tragt te laaten?
        Schoon ik met zijn naam verschijn
        het Zou Hem tot een schandvlek zijn.
      
      
        het Zijn niet alle Isra'liten,
        Die van Isr'el naa den vlees
        het Zaam afkomstig zijn geweest:
        Nog geen Christ'nen, die zoo hieten,
        Schoon z' het roemen met den mond
        En gelijfd zijn in het verbond.
      
      
        het Is maar zotternij te steunen
        En te stellen al zijn hoop
        Op den uitterlijken doop;
        Die op zulke staaven leunen,
        Op het teken van het verbond
        Bouwen op een lossen grond.
      
      
        het Bloote teken kan niet geven,
        het En zij dat men ook het geen
        Daar door word verbeeld, met een
        In zig vind, en ook zijn leven
        Naar belofte, toe gedaan,
        Rigt, het is anders maar een waan.
      
      
        Of men roept des Heren tempel!
        Wij uw Isr'el zijn uw volk,
        Horen steeds des Heren tolk,
        En betreden uwen drempel,
        Zoo daar niet meer bij en is,
        Dat is vrij een slegt bewijs!
      
      
        het Is zeer goed Gods woord te horen,
        Als men het geen ons word geleerd
        Met zijn leven practizeerd:
        Maar de Mense gaat verloren,
        Die op het bloote horen rust,
        Maar tot het doen en vind geen lust.
      
      
        het Is maar ijdelheid te zeggen
        Here! Here! Zoo men niet
        Doet het geen dat God gebied,
        En dat tot zijn grond te leggen
        Van zijn recht ter zaaligheid,
        Dat is wel een slecht bescheid.
      
      
        God die houd niet van het praaten,
        Esaus handen Iacobs stem
        Zeker die mis-haagen Hem:
        Maar van zonden af te laaten,
        Dat is God regt aangenaam,
        Woord en werk moet zaamen gaan.
      
      
        het Baat niet dat men diepe kennis
        Van Gods woord en wetten heeft,
        Indien dat men het niet beleefd;
        Neen, dat is ze maar tot schennis
        En ontering van zijn God,
        Zulke wijzen die zijn zot.
      
      
        Vele wisten in te dringen
        In het innigst kabinet
        Van Gods heilig woord en wet,
        En schoon dat zij deze dingen
        Wisten, voeren evenwel
        Met die kennis naa de hel.
      
      
        God te kennen is wel heerlijk,
        Als men doet het geen men weet,
        Dat de rechte kennis heet:
        Zulken kennis is begeerlijk,
        Die de Mensen steeds aan-zet
        Tot het houden van Gods wet.
      
      
        Zeg wat baat het dat getekend
        Staat mijn naam in het kerke-boek,
        Indien ik niet meer en zoek?
        Beter is het te zijn gerekend
        Onder die getekend staan
        In den Hemel, komt op aan.
      
      
        het Zijn niet alle waare leden,
        Zom-tijds wel een houten lid
        Aan een levend lichaam zit;
        Mensen van verdorven zeeden
        Zullen zom-tijds wel bestaan
        Aan des Heren dis te gaan.
      
      
        Aan dat uitterlijke voordeel
        Is niets, in geval het hert
        Daar door niet geheiligd werd;
        het Zou maar in het laatste oordeel
        Tot vermeerdering van mijn,
        En verswaaring van mij zijn.
      
      
        Heilig, heilig moet men wezen!
        Heiligheid, die is de baan,
        Waar door wij ten Hemel gaan:
        Die niet tragt te gaan door dezen
        Weg, die vind zig in het end
        In een schrikkelijk elend.
      
    
  