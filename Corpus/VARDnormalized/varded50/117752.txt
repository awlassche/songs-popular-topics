
    
      
        Als de malle koopliên komen,
        Dan ontvangen kramers geld.
        Dit bevind men dus te Romen,
        Daar men volle zakken telt.
        Melis in de halve maane
        Komt, met misselijk gebaar,
        Daar het allereerst ter baane,
        Als het puikje van die waar'.
      
      
        As, en smeersel, bullen, prullen,
        Schonken, bonken, lap, en leur,
        En meer snorrepypen, zullen,
        Daar geveilt zijn, elk ter keur;
        Mits dat zij de beurs ontknopen,
        En dan met een milde hand
        Van die schone waaren kopen.
        Doch dat al met onverstand.
      
      
        Nauw'lyks kan men iets verzinnen,
        Of daar van word geld gemaakt.
        Alles strekt om dat te winnen,
        Waar na Romen vierig haakt.
        Gij, die goddeloos wilt leven,
        En nog gaarne zalig waart:
        Hebt gij maar slechts geld te geven,
        Zijt daar voor geen hel vervaard.
      
      
        Dus kan Romen woeker drijven,
        Meer dan het oude Tyrus deê,
        Met de zielen, en de lyven,
        En zij neemt het geld in steê.
        Maar al deze krameryen
        Zijn vol leugen en bedrog.
        het Was van ouds vol linkernyen:
        En dus is het heden nog.
      
      
        Zal men voor een God verkopen,
        het Geen maar is een brokje deeg?
        Geld doet daar den Hemel open.
        Maar dus raakt de buidel leeg.
        het Vagevuur moet yss'lyk roken,
        Daar zo menig zieltje smelt,
        Die, zo het waar is, komen spoken.
        Maar de sleutel is het geld.
      
      
        Koopt doch niet van deze waaren,
        Of beziet haar eerst bij het licht.
        Laat ze voor die makelaaren.
        Oudheids brieven zijn verdicht.
        Dat vernissen en blanketten
        Pronkt dien kraam bedrieglijk op.
        Laat 'er ieder slechts op letten.
        O! dan krijgt die waar' de schop.
      
      
        Aflaatleurders, bullenventers,
        Misverkoopers, met den kraam
        Van die beend'ren, brokken, flenters,
        Onder overblyfzels naam.
        O! men moest dit het zamen vagen,
        En het voeren uit de stad,
        Op een groten vuilnis wagen,
        Die daar recht zijn vracht aan had.
      
    
  