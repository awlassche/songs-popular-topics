
    
      
        LEer mij, o God! hoe dat ik U behoor te minnen,
        Toon mij wat dankbaarheyd dat ik u schuldig ben:
        'k Weet niet van waar dat ik zal aldereerst beginnen,
        Zo menigvuldig is uw goedigheid tot mij.
      
      
        Doen ik noch niet en was, heeft mij u hand geschapen,
        Gij hebt mij, doen ik was in Duisterheid, verlicht,
        En opgewekt doen ik was in den dood ontslapen,
        Waar toe ik zelve niet het minst heb uitgericht.
      
      
        Van mijne jonkheit aan hebt gij mij opgevoedet;
        Gij hebt mij weer vertroost wanneer ik was bedroeft:
        Gij zijt het, die mij noch besorget en behoedet,
        En schenkt mij alles, wat mijn lijf en ziel behoeft.
      
      
        Hoe heerlik overal is uwen naam op de aarde,
        O Here, grote God, o onzen lieven Heer?
        Wat is de mens, en het kind des mensen klein van waarde,
        Dat gij hem dus bezoekt en aan hem denkt zo zeer?
      
      
        O leven mijner ziel, o blijdschap mijnes herten,
        O mijner ogen licht, o oorzaak mijner vreugd;
        O Rotz-steen als ik schier bezwijken moet van smerten,
        Gij, gij allene zijt de leidsman mijner jeugd.
      
      
        O eeuw'ge wijsheit, die ontsluyt der stommen monden,
        Welsprekende de tong der sprakeloosen maakt,
        Maak mij bekwaam dat ik uwe daden mag verkonden
        Waar na mijn zwakke ziel met allen ijver haeckt.
      
    
  