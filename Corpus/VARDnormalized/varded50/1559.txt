
    
      
        God, die gij woont in een verborgen licht,
        En 'tlicht uit duisternis hebt aan doen breken,
        En dat ook in onze hert hebt aan gesteken,
        Schuyl' nimmer ons u lieflijk aangezicht:
        En gij, voor wien de nacht is hel en klaar,
        Uerlicht' onze ziel van uwe hand geschapen,
        Dat wij niet in dees' duyst'ren nachts gevaar
        In het eeuwig hels verderf en dood ontslapen.
      
      
        Uergeef ons dan genadelijk de schuld
        Die immer van ons is voor u bedreven,
        Deck' toe die schand'om Christi dood, en leven,
        Die het al nu mette nacht bedekken zult.
        Bescherm' onze lief en ziel voor ongeluk,
        En geef ons uwen Eng'len te bewaren,
        Breek' Satans macht, en list, dat ons geen druk
        En dodelijcke smert mag wedervaren.
      
      
        Geef ook onze lichaam rust in deze nacht,
        En drijf den zoeten slaap niet uit onze ogen,
        Op dat het zo zal beter dragen mogen
        Den arbeid dien het weer des daags verwacht.
        En matig' onzen slaap dat die niet (Heer!)
        Mag strekken om onze leuycheydt te voeden,
        Maar wil ons ook aldaar tot uwer eer
        Uoor alle smet na lijf en ziel behoeden.
      
    
  