
    
      
        STaan des mensen zaken ooit gevaarlijk,
        Die, diep in schuld, geen middel ziet,
        Om zich te ontslaan van dat verdriet;
        Hoe redt de ziel zich, hoe bezwaarlijk,
        Die voor Gods troon in dootschult steekt,
        Daar troost en noodhulp haar ontbreekt?
      
      
        Godloosheit maakt de zwaarste schulden,
        Die des hemels Oppermajesteit
        Te stout haar' eis en recht ontzeit.
        Kan Gods gerecht dien moedwil dulden,
        Die ieders aangeboren quaat,
        Onze erfschult zelve, als gruwlyk, haat?
      
      
        Veel misdrijf komt bij d'erfgebreken,
        En brengt (wie kent helaas! zich vrij?)
        Een overgrote som uit, bij
        Ruim zestig tonnen gouds geleken.
        Want God eischt reekning, zo het behoort,
        Van elks gedachte en ijdel woord.
      
      
        Des schuld helaas! is niet te ontkennen,
        D'Aartsrechter niet te pajen, noch
        Lang op te houden, met bedrog.
        Wie kan d'almogentheit ontrennen,
        Die overal is, en omhoog
        Elk gaslaat met haar scherpziende oog?
      
      
        De zielschult staat wel net gerekend
        In het boek van Gods alwetenheit,
        Naar het wetboek, dat geen groten vleit;
        Met des mensen hand zelf ondertekent,
        Daar het hart, van zijn vergrijp bewust,
        Hem staag beschuldigd en ontrust.
      
      
        Al schrift d'ontrouwe knecht voor honderd
        Slechts tachtig, vijftig, het geld niet, om
        Iet af te trekken van de som.
        Geen dag noch uur blijft uitgezonderd
        Van Gods betaaldag, die altoos
        Voor hem verschijnt, ja endeloos.
      
      
        Hier kan de schuld geenszins verjaren,
        Geschreven in Gods rekenboek,
        Dat klaar, en nooit gemist of te zoek,
        Te min den schuldenaar wil sparen,
        Die uitstel zocht; maar streng in het endt
        De hooftsom vordert met veel rent.
      
      
        De schuldheer daagt en dingt hier sterker,
        Dan menschlyk recht met goed of bloed
        Ooit geld-of dootschult eischt geboet.
        Hij doemt de ziel hierom ten kerker
        Des afgronds, en tot slaafschen dwang
        Van het helsche rik, te droef en bang.
      
      
        Wie wacht dan rust, of ademhaling,
        Door geen gena bevryt? De dood,
        Die elk verlost in hogen nood,
        Maand allerstrengst tot schultbetaling,
        Daar vreeslijk met gekerm en pijn
        Betaalt wordt, nooit betaalt zal zijn.
      
      
        Wat raad in druk, zo menigvuldig
        En lastig? Roep gena, gena,
        Elendig mens, maar niet te spa.
        Verzuim geen' tydt hier. Ken u schuldig.
        Doorzoek uw hart, en sla wel ga,
        Hoeveel daar schortte en bleef te qua.
      
      
        Betreur de boosheit, die te schendig
        Gods wet, gans billijk in haar' eis,
        Vergat, versmaadde reis op reis.
        Beticht u zelven, als elendig
        Door schuld op schuld: en logen niet
        Van het ergste quaat, dat God verdriet.
      
      
        Verzwyg dien Heer geen kwade posten,
        Hem nooit verholen. Zoek den borg,
        Die instont met zyn' last en zorg
        Voor schulden, die hem het leven kostten,
        Ja vreugd en vrÃª van zijn gemoet,
        En dootzweet zelf, zo root als bloed.
      
      
        Draag zorg vooral, om nooit boosaardig
        Met niew vergrijp bij d'oude schuld
        Tot wraak te tergen Gods geduld.
        Zijn troon, zo gunstig als rechtvaardig,
        Schelt quyt al wat misdreven is
        Op ronde schultbelydenis.
      
      
        De Heiland, die den lesten stuiver
        Aan het kruis betaalde, en zelf aan het kruis,
        Tot rou van des afgronds moortgespuis,
        Den schuldbrief hechtte, kent zo zuiver
        Den mens, voor wien hij in kwam staan,
        Als had hij nergens, nooit misdaan.
      
      
        Hij laat in het schuldboek niet ene regel
        Onuitgeveegt, en schenkt getrou
        De ziel, bedrukt in schultberou,
        Den quytbrief, met zyn' Geest, het zegel,
        Bevestigt. Zalig is de man,
        Die door het geloof dus spreken kan.
      
    
  