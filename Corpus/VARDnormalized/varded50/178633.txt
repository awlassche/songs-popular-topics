
    
      
        GIJ Vorsten, geeft den Here,
        Geeft hem zyn' lof en ere.
        Gij kinderen der sterken
        Prijst hem in zijne werken.
        Geeft hem den roem van zijnen naam,
        Aanbidt den Heer; dat elk bekwaam
        Hem ere in zijne heerlykheit,
        Die zich in het heiligdom verspreidt.
      
      
        Gods stem is op de watren,
        Die door het beroeren schatren.
        De God der eren dondert,
        Dat ieder staat verwonderd.
        De Heer is op den waterkolk.
        De stem des Heren, uit een wolk
        Gebroken, wordt met grote kracht
        En heerlykheit op d'aard' gebragt.
      
      
        Gods stem, wie zou niet schromen?
        Verbreekt de cederbomen;
        Des Libans hogen ceder
        Veld des hemels Heer ter neder.
        Hij doet ze hupplen, als, in het groen,
        D'eenhorens en de kalvers doen,
        Noch jong en wulps. de Libanon
        Beeft voor Gods stem, met Sirion.
      
      
        De hoge cederstammen
        Zet des Heren stem in vlammen,
        In gloeiend vier en koolen.
        Gods stem klinkt in de holen.
        Voor haar beeft veld en woestenij,
        Ook Kades wildernis daar bij.
        De hinden brengen jongen voort,
        Of gaan in arbeidt, door zijn woord.
      
      
        Gods stem ontbloot de wouden.
        Maar elk, door hem behouden,
        Betreedt met lust zyn' drempel,
        En eert hem in den tempel.
        De Heer, die magtig is en goed,
        Zat op den groten watervloed,
        Hij heerscht 'er over; ja de Heer
        Zit eeuwig Koning, vol van eer.
      
    
  