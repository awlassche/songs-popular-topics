
    
      
        Maria schoon, veel schoonder als de Maan,
        Verkore Zon, neemt in u dienst mij aan.
        Mijn hartje tracht // bij dag en nacht,
        Te dienen u, o Vrouw!
        Want gij die zijt // die ons bevrijd
        Van al----le druk en rouw. Mijn.
      
      
        Och of ik kon u dienen zo het behoort!
        U, Starr' der Zee; U, waarde Hemels-Poort!
        U, Huis van goud // die onderhout,
        En breekt des Duivels macht:
        U, Voorsprakers // U, Middelers
        Van het Menselijk geslacht.
      
      
        Ik ben niet waard te wezen uwen knecht,
        Ik ben daar toe, o waarde Vrouw! te slecht.
        Dan ziet, zo goed // is u gemoed,
        U hart zo vriendelijk,
        Dat gij ontfermt // en mij erbermt,
        Die ben maar stof en slijk,
      
      
        Hoe zal ik dat vergelden konnen Maagd!
        Dat gij tot mij zo grote liefde draagt?
        Zegt Cherubin // zegt Seraphin
        Hoe gij Mariam eert.
        Zegt hoe dat gij // ten allen tij
        U voor des Maagd verne'ert.
      
      
        Gij haar aenkent voor uwe Koningin;
        Gij buigt u hoofd voor des Hemels Keizerin;
        Gij valt te voet // gij doet uwe groet
        Met alle ned'righeyt:
        Des Hemels hof // staat tot haar lof,
        En tot haar dienst bereid.
      
      
        Des zal ik ook volbrengen hare wil,
        Ik zal haar eer en lof, nooit zwijgen stil:
        Ik zal, Mari.gelooft mij vrij,
        Betreffen uwe eer:
        Het spijt die het spijt // hij nijd die het nijd,
        'k Zal het zwijgen nimmermeer.
      
      
        Gewaerdicht dan u oog te slaan op mij;
        En wilt in all's vlijtig wezen bij:
        Slaat doch u oog // eens van om-hoogh
        Op uwe onwaarde slaaf:
        Verkrijgt dat ik // voor niemand schrik,
        Verkrijgt mij deze gaaf.
      
      
        Vaart wel, Maria! vaart wel met uwen Soon,
        Met all' die geen, die zijn in des Hemels Troon.
        Aanziet het werk // van uwen klerk,
        Die zich op u betrouwt:
        O Moeder Gods! // in d'uyr des doods
        Van zonden mij we'erhout.
      
    
  