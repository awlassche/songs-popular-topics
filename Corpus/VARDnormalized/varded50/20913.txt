
    
      
        ACh! waar zullen wij blijven?
        Wie zal met zijne hulp ons nu gerijven?
        Wie zal de Pest verdrijven?
        Wiens heet gebed zal deze droeve tijden
        Uit onze landen doen vlijden?
        Wie zal die wezen?
        Wie zal de Pest genezen?
        Die moet wezen, die moet wezen, die moet wezen geprezen.
      
      
        Waar zal 'k vinden die Mannen
        Die op des tijd met mij het zam willen spannen,
        Om de Pest te verbannen?
        Wat zegt ik toch, Zij zijn om-hoogh te vinden;
        Ach! het zijn Godes vrinden
        Die ons gedachtig
        Zijn bij den Heer almachtig,
        Die verbidden, die verbidden, die verbidden ons krachtig.
      
      
        het Is Maria, die Moeder
        Die eertijds heeft gebaard des werelds Voeder,
        Jesum onzen Behoeder:
        het Is Borromeus, dien aldervroomsten Carel,
        En der Bisschoppen Parel,
        Die in zijn leven
        Door grote liefd' gedreven,
        Heeft zich zelven, heeft zich zelven, bij de Zieke begeven.
      
      
        Te Milanen regeerden
        Als Bisschop dezen Man, en Hij vermeerden
        Christi Volk, die Hem eerden;
        Hij stond die bij, Hij stond die bij tot het leste
        Die besmet had de Peste;
        Zo had zijn zinnen
        Van buiten en van binnen
        Gants ontsteken, gants ontsteken, gants onsteken Gods minne.
      
      
        Hoort noch meerder, hoort vrinden,
        Hoort hoe dat zijn Gemeent' Sint Carel minden,
        Hoort wat Hij al versinden:
        Hij nam een strop, met die ging Hij beladen,
        Hij verzocht Gods genade;
        Zo ging langs straten
        De Parel der Prelaten,
        Die de zonden, die de zonden, die de zonden zeer haten.
      
      
        Wilt uwe oren verlenen
        Aan ons, o Borromeus! hoort hoe wij stenen,
        Ziet hoe bitter wij wenen.
        Wij zoeken hulp, wij zoeken uwe gebeden,
        Wij tot U komen treden;
        Wilt ons verblijden
        En van de Pest bevrijden
        Die wij bitter, die wij bitter, die wij bitter nu lijden.
      
      
        Wilt aanschouwen onze zielen
        O alderwaerdtste Man! ziet hoe wij knielen,
        Ende rondom U krielen.
        Slaat van om-hoogh op ons uwe zoete ogen,
        Hebt met ons toch meedoogen:
        Ei! wilt verwerven
        Dat in den Heer wij sterven,
        Doet den hemel, doet den hemel, doet den hemel ons erven.
      
    
  