
    
      
        HOe werckje niet Leeuwrick?
        Hoe komt dat gij niet orgelt,
        In des uw Tinne Kerk:
        Uw strotje dat zo gorgelt,
        Daar het niemand hoort te velden,
        Ei lieve! laat uw gunst
        Aan ons gehoor eens melden,
        Het wonder van u konst.
      
      
        Toont dat gij dankbaar zijt,
        Voortaan te blijven leven:
        Voor het zaad dat gij verslijt,
        Voor het brood dat wij u geven,
        Voor zo veel klaver-sootjes,
        En van zo versen nat,
        Van zo veel groene lootjes,
        Als gij wel hebt gehad.
      
      
        Hoe sou ik arme dier,
        Verheugen met mijn sangen,
        het Gehoor van een Cypier,
        Die mij hier houdt gevangen,
        'k En zal u niet bedriegen,
        Ik acht noch brood noch zaad,
        Voor dat gij mij laat vliegen
        Ten velde door weldaad.
      
      
        Mijn Schipper had mij vrij
        Doen varen door het gevleugeld,
        En u geweld heeft mij
        De vrije lucht geteugelt,
        Ik hippel en ik wemel,
        Mijn zang dient tot geschrei,
        Want kooy en is geen hemel,
        Noch sootjes is geen wei
      
      
        Den Hemel mijn gewellif,
        Al 'g groen gewas mijn voer,
        Mijn Tafel gaf God sellif,
        Hier beneden op de vloer:
        Hoe zouden mij de kruymen,
        Verheugen van u Prooi,
        Daar ik den hemel ruimen
        Moet voor een nauwe kooi.
      
      
        Zo gij dan met genucht
        Mijn orgel wilt doen kwelen,
        Schenckt mij de vrije vlucht,
        En het gorgeltje zal spelen:
        Voor een die alle dingen
        Schiep uit een enkel oog,
        Dies plagt ik nooit te zingen,
        Dan als ik vloogh om hoog.
      
    
  