
    
      
        Ik hadde nooit gevoeld in mijn voorleden wijlen
        De schichten noch het vier, noch de vliegende pijlen,
        De hongerige vlam, noch het woeden, noch de wind,
        Noch ook de fakkel heet van het wreede Schutter-kind.
      
      
        Ik hadde door het gezicht geleppert noch gesoopen,
        Dat schadelijk vergift, de smaak van het lieflijk hopen
        Dat in mijn ingewand zo nestelde met kracht,
        En heeft mij duysentigh krakelen toe-gebracht.
      
      
        Ia duizend strijden straf, en duizend zoete vrede,
        Die in mijn jong gemoed schermutste ende strede,
        Ik wist niet of mijn hart (zo minneloos en kout)
        Sou lijden wel den brand, die elk onlijdlijck hout.
      
      
        Ik waende, het dwaze wicht most zwak onmachtig wezen,
        En dat zijn kindsche kracht was nodeloos te vrezen,
        Maar als ik heb gezien dat hij de hoge Goon,
        De Hemel en de Aard zo dwang met zijn geboon,
      
      
        De Bodem van de Zee, en d'afgrond van de Helle,
        Die beven voor zijn macht, die schrikken voor zijn quelle,
        Een ieder z√©verbeckt voor deze kleene God,
        Die het al in all's bestiert, met zijn dwingend' gebod.
      
      
        Ha! wreede (zeide ik doe) die met u felle smarten
        De Lichamen verkracht, verdrukt de vrome harten
        Die alle macht verniet, die het al is onderdaan,
        Laat mij mijn vrijdom vrij, zonder mij dus te slaan.
      
      
        Bedekt o stoute! niet mijn geest, noch ook mijn ogen,
        Noch die levende kracht der Zielen groot vermogen,
        En roof mijn oordeel niet, mijn vrijheid of mijn schild,
        Als gij mijn vaste zin streng'lijck beproeven wild.
      
      
        Maar laas! doen ik hem bad met ootmoedige beden,
        Heeft hij geschoten los (heel buiten recht of reden)
        Van zijnen esschen boog, zo vluchtig en zo ras,
        De doodelijckste schicht die in zijn koker was.
      
      
        Hij heeft hem af-gelost en in mijn hert gezonde,
        Daar het verstaalde punct borde zo groot een wonde,
        Een grondeloose wond, een wonde onbekend,
        Wiens smarte niet gedooghd dat mense tast of end.
      
      
        Het ijzer zoude mij een snelle dood bereyde,
        Indien de Minne niet de hand daar aan en leide,
        En quetste met een schicht op een gelijke stond,
        Der gener die mijn hert geroofd heeft en gewond.
      
      
        Des schone klaarheid hel, des Cupido, des stralen
        Die mij in haar gezicht zo levendig af malen:
        Dat syn de mid'len van mijn enig groot geluk;
        Maar zij herkennen niet mijn trouheyd noch mijn druk.
      
      
        Ach zij herkennen niet de trouwe van mijn Ziele!
        En ik gevoele wel haar wreedheid mij verniele:
        Zij kennen niet mijn dienst, noch het herte dat dus vlampt,
        Geen van mijn zinnen vijf, voldoen haar eigen ambt.
      
      
        Alzo het vonckend' vier, de vleugelen, de schichten,
        In mijn beroerde geest zo woesten brand gaan stichten,
        Met ijzer en met vlam, en met een stijve wind,
        Waar toe mijn suffe hert gants geen remedy vind.
      
    
  