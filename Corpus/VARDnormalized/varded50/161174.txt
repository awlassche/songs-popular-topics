
    
      
        NU mijn Ziels Godin
        Ziet op ronde schijven,
        Mijn getrouwe Min
        Zal nu niet beklijven,
        Want haar trotse roem
        Is nu eerst geboren,
        Uit des Rijkdoms bloem,
        Die zij heeft verkoren:
        Want op hoge Staat
        Zij haar ooghjes slaat,
        Op een glory vol van schijn.
        Ach haar zoet gelaat!
        Lieffelijcke praat
        Is niet als het plag te zijn,
        Al de lieve lonckjes,
        Al de Minne-vonckjes,
        Van mijn zoete veld-godin,
        Zijn nu bitt're dronckjes,
        Al de praal de pronckjes
        Nemen des werelds Rijkdom in.
      
      
        Soetertje waarom,
        Waarom opgeblazen,
        Waarom even dom
        Om het geld te razen!
        Moet u tweede Ziel
        Om het geltje lijden?
        Lief ik voor u kniel,
        Wilt mij doch verblijden.
        Ach mijn Philida!
        Neemt doch in gena,
        Met medoogentheyt aanziet
        Uwen Clorida,
        Die u vroeg en spa
        Smeekt met over-groot verdriet,
        Mag al mijn droevig klagen,
        En al de strenge vlagen,
        Al de wreedheid, al de pijn,
        Die ik door Liefd' moet dragen,
        U dan niet behagen?
        Om mijn Lief weerom te zijn.
      
      
        Lief zo gij dus trots
        U vertoond in het spreken,
        En blijft als een rots
        Die niet is te breken,
        het Mocht dan wel Matres
        Namaals noch gebeuren,
        Dat gij Zielsvoogdes
        Eenzaam moest betreuren,
        Al u trotsheid kwaad,
        Mits gij nu versmaad
        Al de vriendschap die men doet.
        O verkeerde haat!
        O vermomt gelaat!
        Die nu steunt op het aardse goed,
        Maar door u trots bedrijven
        Zult gij enig blijven,
        Schoon het u dan namaals rond,
        Want om de ronde schijven
        Zult gij niet beklijven,
        Maar zult leven ongetrout.
      
    
  