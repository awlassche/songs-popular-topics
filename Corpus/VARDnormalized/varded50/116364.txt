
    
      
        HEf tot Godes eer,
        Uw verheugde kelen;
        Laat uw stemme veer
        Door de wolken spelen;
        Doe des Hemels rei
        Uit de hoogte daalen,
        Dat zij tussen bei
        Door het geluid verdwaalen
        En gij niet alleen,
        Meng uw stem bij een,
        Maar uw ziele zoo beroerd,
        Dat gij in den Geest,
        Tot een Hemels feest
        Word al sweevend op-gevoerd.
        En gij daar moogt aanschouwen
        Het eeuwig heilig trouwen
        Van des Heren waarde Zoon.
        Zijn Bruid Hij uit benouwen,
        Daar zal een woning bouwen,
        Eeuwig voor des Vaaders troon.
      
      
        Daar komt u te voor
        het Geen noit ogen zaagen,
        Dat nog hert nog oor
        Oit is voor-gedraagen.
        Godes aangezicht
        Zal u klaar beschijnen,
        Midden in het licht
        Van de Cherubijnen.
        het Onbevlekte Lam
        Dat ter Wereld kwam
        Om de zond op hem te la'en,
        Zit in heerlijkheid,
        Die ook is bereid
        Voor die in zijn wegen gaan;
        Die zal uw strijd doen rusten,
        En u voor leed verlusten,
        Zellefs voor Gods troon doen staan.
        Die haar begeerte blussen
        En Godes Zone kussen
        Neemt Hij voor zijn kind'ren aan.
      
      
        Doch die uit dit dal
        Wil ten Hemel klimmen,
        Moet voor eerst en al
        Haaten des Werelds kimmen,
        Blussen des vlezes tocht,
        Stuiten Satans schichten,
        Vlieden al wat mogt
        Hart en ziel ontstichten.
        Want noch vlees noch bloed,
        Dat zijn lust vol-doed,
        Komt in Godes Kooning-rijk;
        Daar heeft niet gemein
        Al wie hier onrein
        Heeft gewroet in aardse slijk,
        Doet gij niet Gods begeere
        Al roept gij Here! Here!
        U en is geen loon bereid:
        Maar houd gij hoog in ere
        Christus hoog-waarde lere,
        U is de Hemel toe-gezeid.
      
    
  