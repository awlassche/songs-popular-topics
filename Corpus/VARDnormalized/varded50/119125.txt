
    
      
        GEzalfde Koning Zions, die
        Het Al beheerscht, geev dat ik hulde bieê
        Aan uwe Kroon, en recht erkenn'
        Dat ik uw Onderdaan mee ben.
      
      
        Richt zelf uw Troon op in mijn hert:
        Maak dat uw Wet daar in geschreven werd.
        Zwaai uwen Schepter over mij:
        En maak van and're dienst mij vrij.
      
      
        Geef dat ik onder uw Banier
        Als overwinnaar strijd, en zege-vier:
        En laat, o sterke Held, uw kracht
        In mijne zwakheid zijn volbragt.
      
      
        Schenk mij de goed'ren van uw Rijk:
        En maak mij aan uw heerlijk Beeld gelijk.
        Vereer mij ook een Konings Kroon:
        En doe mij zitten op uw Troon.
      
      
        Verbreek het Rijk der duisternis,
        Wiens Koning zelf in uwe kluister is.
        Uw Schepper zij een yz're roê,
        Die d'Antichrist eerlang verdoe.
      
      
        Breid krachtig uwe paalen uit,
        Dat niets de loop van het Euangeli stuit'.
        Ach dat de Jood-en Heiden-schaar
        Mee tot uw Volk vergadert waar'!
      
      
        Ach wanneer word die tijd vervult,
        Dat Gij het Rijk den Vader lev'ren zult,
        En dat de Godheid, tezamen al
        In allen eeuwig wezen zal!
      
    
  