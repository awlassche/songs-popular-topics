
    
      
        Augustinus ginck eens ziften,
        En door-tasten in den grond,
        Seneca’s vermaarde Schriften,
        Daar hij veel geleerdheid vond:
        Schonen Lof van Zede-deughden
        Zeden-troost in groot verdriet,
        Doch ten kond’ hem niet vervreugden,
        Want hij vondt’er Jezus niet.
      
      
        Dat gaf mij een groot vermakken,
        En ‘het beviel mijn Ziel zo zoet,
        Dat ik ook in alle zaken
        Zoek, of Jezus mij ontmoet,
        Zonder hem is niets te degen,
        Maar verdriet dat blijft verdriet:
        Zelfs is zegen zonder zegen;
        Want men vint’er Jezus niet.
      
      
        Is’er krankheid, smert en lijden,
        Armoed’, honger dorst en pijn,
        Oorlog, pest, of diere tijden,
        Of een innig Ziel-gekwijn:
        Jezus kan den troost-kroes zinken
        En verzachten al ‘het verdriet,
        Anders moet m’er in verzinken;
        Want men vinder Jezus niet.
      
      
        Heeft men voorspoed, hoge staten,
        Grote eer, en machtig goed:
        Och! wat kan dat alles baten,
        En wat geeft dat aan ‘het gemoet?
        Mist men Jezus ondertussen,
        Dorst-na-meer geeft groot verdriet,
        En ten kan geen onlust blussen;
        Want men vinder Jezus niet.
      
      
        Is’er spel en dertel Lachen,
        Wulps getier, en vreugd-geschrei,
        Hoort, wat van dat kachelachen
        Eens die wijze Koning zei:
        Gij, o Lachen! zijt uytsinnigh,
        Dulheyt, en gij baard verdriet.
        Och! het steekt zo bijster vinnig!
        Want men vinder Jezus niet.
      
      
        Och! wat is’er in de Wereld!
        Vlees-lust, oog-lust, sotte waan,
        Grootsche pracht, verguld, bepeerelt,
        En dat lacht den dwazen aan:
        Weg! o Wereld! laat mij rusten,
        Al u lust is mijn verdriet,
        Wat soud’ mij de Wereld lusten?
        Want men vinder Jezus niet.
      
      
        Schoonheid, sterckheyt, frissche Leden,
        En gesontheyts grootste schat,
        Dat’s wel ‘het beste hier beneden
        Dat ooit werelds Mens bezat,
        Maar is Jezus niet in ‘het herte,
        Zo en stelpt het geen verdriet,
        Maar het laat de Ziel in smerten;
        Want men vinder Jezus niet.
      
      
        Grote wijsheid, hoogh-geleertheyt,
        Sneegh beleid in aards bedrijf,
        (Veeltijds vysheyt en verkeerdheid)
        Och wat heeft dat al om ‘het lijf?
        Want veel wijsheid ziet veel onlust,
        Herte-knaging, ziel-verdriet,
        Och! die wijsheid is vol onrust;
        Want men vinder Jezus niet.
      
      
        Is’er eerlijk goed vermaken,
        Treft het al de middel-maet,
        Dat en kan men niet wel laken;
        Want ‘het is in zich zelfs niet kwaad,
        Dat kan wel natuur verkwikken,
        En dat tempert aards verdriet,
        Maar ‘het en stelpt geen Ziele-schrikken,
        Want men vinder Jezus niet.
      
      
        Leidt m’en een deughsaem Burger-leven,
        Matig, eerbaar, heus en zoet:
        Houdt men al de weeg-schael even,
        Als een eerlijk Heiden doet:
        En men wil zo ‘het heil bekomen
        Tegen ‘het eeuwig Hels verdriet,
        Dat zijn zoete tover-dromen;
        Maar men vint’er Jezus niet.
      
      
        Is’er ook Godsdienstig plegen
        Na de wijze van het Land;
        En men loopt verkeerde wegen
        In een yv’righ misverstand:
        En men meent zo ‘het heil te treffen,
        Tot verlossing van ‘het verdriet:
        Och! dat is een dwaas beseffen,
        Want men vinder Jezus niet.
      
      
        O gij Antichristsche Scharen!
        Die zo wijt van Jezus roemt;
        Gij wilt over al vergaren
        ‘het Heil, daar ‘het niet van dan en komt,
        Uit uwe werken, bee-vaert, missen,
        Aflaat, vagevyers-verdriet,
        Ging dat naar u dwaas vergissen,
        Zo was Jezus Jezus niet.
      
      
        En, o gij! Socini benden,
        Die Gods Zone smaad aendoet,
        (Want gij gaat zijn Godheid schenden
        En de lof-prijs van zijn bloed)
        Gij verloochend onzen Here,
        Tot der Vromen hertz-verdriet;
        Want naar u vervloekte Lere,
        Jezus is in Jezus niet.
      
      
        Zo men ook tot rechte klaarheid,
        Van Gods heymenissen komt,
        En men treft alzo de waarheid,
        Dat men valse Leer verdoemt;
        Is m’in Jezus niet geheiligd,
        Door zijns Lijdens zwaar verdriet:
        Ook die weg is niet geveylight,
        Want men vint’er Jezus niet.
      
      
        Voegtm’er ook den Godsdienst neven.
        Na de Zaligmakers Wet.
        Komt’er bij een deughsaem leven.
        Na de wereld onbesmet,
        Is’er Jezus niet van binnen,
        ‘het Kan niet troosten in ‘het verdriet,
        God en kan geen schijn-deugd minnen,
        Want hij vint’er Jezus niet.
      
      
        Meent men ook op God te bouwen,
        Op dien onbezweken rots:
        Heeft men al een sterk vertrouwen,
        Hel en Duivel tot een trots,
        Zonder Jezus komt niet nader,
        Of die vyer-vlam baard verdriet,
        Niemand komt tot God den Vader,
        Komt hy’er door Jezus niet.
      
      
        Och! wat is’er op der Aarden,
        Of in des Hemels wijt gespan?
        Niets en is van zulke waerden,
        Dat mijn ziel vernoegen kan,
        God alleen is boven allen,
        Die kan stelpen mijn verdriet,
        Maar ook die sou mij ontvallen,
        Viel mijn Lot op Jezus niet.
      
      
        Heer, wat zoudt gij mij doch geven?
        Geeft mij Jezus, of ik sterf,
        Zonder Jezus is geen leven,
        Maar een eeuwig Ziel-verderf,
        Wilt mijn Ziel aan Jezus voegen,
        Dan bespot ik al ‘het verdriet,
        Jezus is mijns Ziels vernoegen,
        Buiten Jezus wil ik niet.
      
      
        Here Jezus komt doch nader,
        Maakt mijn Ziel eens onbevreest,
        Leert mij zeggen, Abba, Vader,
        Leidt en troost mij door uw Geest,
        Naar u brand mijn Ziel met lusten,
        Daarom voel ik geen verdriet,
        ‘k Wil in mijnen Jezus rusten,
        Buiten Jezus is’er niet.
      
    
  