
    
      
        Deugd-rijke Herderin // die in
        Mijn vrije borst u minne vier ontstaeckt,
        Gij weet hoe dat mijn hert // met smert,
        O Sylvia, na uwe gunste haeckt,
        Zegt eens waarom zijt gij
        Zo strafjes tegens mij?
        Ik zoek niet anders als u eer
        Ik zoek in u lust
        Mijn heylen mijn rust,
        Wat wilje doch meer?
      
      
        Waaromme weigert gij // doch mij
        Te weiden uwe schapjes bij de mijn?
        Ik zal ze troulijck hoen // en voen
        Daar d'aldersoetste tijm en heiden zijn,
        En drenken op haar tijd,
        En passen op met vlijt
        Dat haar gheen ongemak en deer,
        En houden goe wacht
        Bij dag en bij nacht,
        Wat wilje doch meer?
      
      
        Daar is geen wolf in het wout // zo stout,
        Hoe grijs, hoe bars, hoe vinnig dat hij snart,
        Hoe hij van hongert giert, en tiert,
        Hoe wijt, hoe hol hij het keel-gat open spart,
        Die het kleinste lam van al
        Misdoen of bijten zal,
        k'Sal stellen voor u schaepkens teer
        Mijn lijf en mijn goed
        Mijn leven en bloed,
        Wat wilje doch meer?
      
      
        V onbevleckte deugd // u jeugh,
        V gaven, die den hemel op u giet,
        Zal ik op het veld altijd // met vlijt
        Verbreiden op mijn dun-gesneden riet,
        k'Sal op mijn Herdes-fluyt
        V deugden krijten uit,
        Dat van u lof, u roem, u eer
        Het vrolijckie hout
        Zal spreken in het wout,
        Wat wilje doch meer?
      
      
        Of zegt mij eens in het kort // wat schort
        Gij op mij weet, waarom gij mij versmaad?
        Ben ik te jong, te oud, te koud,
        Te heet, te slecht, te lelijk van gelaat?
        k'Heb mijn gezonden leen,
        Ik kugche noch ik steen,
        Ik heb geen lemte, sieckt noch zeer,
        k'Ben kreupel noch mank
        Of kwalijk ter ganck,
        Wat wilje noch meer?
      
      
        Of smaad gij mij om dat // u schat
        En tal van schapjes meer is als het mijn:
        'Och datrmen t'kopen moet // om goed
        Daar kan de liefde nooit oprechtig zijn
        Daar t'goed de herten bind
        Men zelden liefde vind,'
        t'Is eerlijk daar 'k mij gener,
        Ik ben wel te vreen,
        Ik lors noch ik leen,
        Wat wilje doch meer?
      
      
        Of vreest gij dat mijn rou // u sou
        Begeven als er eens een bui op kwam?
        Och, neen: het schaepje teer // zal eer
        Vergeten t'lam, dat noch leit aan de mam,
        Eer uwe Coridon
        Zijn licht, zijn blonde Zon,
        Zijn Silvia, zijn hertz begeer,
        Zijn troost en zijn raad
        Ontroulijck verlaat,
        Wat wilje doch meer?
      
    
  