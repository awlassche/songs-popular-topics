
    
      
        LOoft den Here uit des hemels bogen:
        Looft den Heerser in den hogen.
        Laat den lof des Heren horen.
        Looft hem gij zijn Englenkooren.
        Zijn lof klink' bij de heireschaaren.
        Dat Zon en Maan zyn' lof verklaaren.
        Looft hem al gij starrelichten,
        Flonkerende nachtgezichten.
      
      
        Looft den Heer gij hemeltranssen,
        Zuiverder dan spiegelglanssen:
        Looft den Heer gij opperwatren,
        Daar de donderen uit klatren.
        Dat God toch door hen zij geprezen,
        Als oirsprong van hun kracht en wezen,
        Daar zij eeuwig in beklijven,
        En altoos bevestigt blijven.
      
      
        Hij gaf ze ook ene loop en orden
        Die niet zal verbroken worden,
        En die zij niet overtreden.
        Looft den Heer, van hier beneden;
        Gij wallevisschen die gevonden
        Wordt in de zee: gij diepste gronden.
        Vier en hagel, sneeuw en dampen;
        Stormwind, wekker van veel rampen.
      
      
        Looft den Heer gij hoge kruinen
        Van de bergen, heuvlen, duinen,
        Vruchtgeboomte en cederbomen.
        het Wild, en het vee, dat aan de stromen
        Het gras afscheert; gekorve dieren;
        De vogels, die de lucht doorzwieren.
        Gij ook Koningen der aarde,
        Vorsten, Rechters, hoog in waarde.
      
      
        Maagden, en ook jongelingen,
        Ouden, jongen, wilt hem zingen.
        Dat ze des Heren naame loven,
        In zijn ruime tempelhoven.
        Dewijl zijn naam is hoogverheven,
        Erkent als God van heil en leven.
        Zijne Majesteit en straalen
        Schittren uit zijn hemelzaalen.
      
      
        Dus komt hij zyn' glans verspreiden,
        En zijn heerlykheit verbreiden,
        Over d'aarde aan alle kanten,
        Daar hij komt zijn waarheit planten.
        Men ziet den hoorn zijns volks verhogen,
        En zijnen roem tot des hemels bogen;
        Van zijn ware gunstgenoten,
        In zijn heilverbondt gesloten.
      
    
  