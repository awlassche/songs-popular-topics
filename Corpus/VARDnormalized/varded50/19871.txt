
    
      
        HEf op o ziel wilt vreugd verwerken,
        Wilt uwe stem ten Hemel strekken,
        Hef op u hert en staar om hoog,
        En schouw met een aandachtig oog,
        En zie den Koning,
        Die zo leit veracht,
        Zijn slechte woning, Doch zeer hoog geacht,
        Vol Goddelijcker macht.
      
      
        Hij heeft geen Hof, daar hij mag schuilen,
        Bij het Vee daar leit hij in een stal:
        Hij wijkt voor Prins noch trotse zuilen,
        Zijn heerschappij strekt over al:
        Gaat met gebeden,
        En zoekt uwen Heer,
        Schoon hij vertreden, hier nu leit ter neer
        Hem komt de hoogste eer.
      
      
        Hij komt tot ons op het Aardrijk dalen,
        Op dat hij ons verlossen sou:
        Dus wilt niet op zijn armoe smalen,
        Noch nedrigheyt van des Jonckvrou:
        Aanziet dit wonder
        En het Goddelijk beleid
        Dat in het bijzonder Godes Majesteit,
        De volck'ren heeft bereid.
      
      
        Het woord is vlees, het is nu geboren:
        Het woord neemt onze zwakheid aan:
        Het zoekt den mens, die nu verloren,
        Als schapen zonder Herder gaan:
        Doch zonder zonde,
        Is hij ons gelijk:
        Die onze wonden, van het zondig slijk,
        Zal suyvren eeuwiglijk.
      
      
        Des is het daar van Gods Profeten,
        En zo veel eeuwen was voorzeid:
        Wens ster in het Oosten was gezeten,
        Daar hij de Wijs heeft toe geleid,
        Dien d'Engelsen zongen,
        Zo herheven zang,
        Daar d'Herders sprongen, tot des Heren dank,
        Dat in den Hemel klank.
      
      
        Dit is de Leeuw uit Judas stamme,
        Die Held en het lang beloofde zaad:
        Hoe dat de Joden zich vergrammen,
        Messias is hij, Wonder-Raet.
        Daar is geen meerder,
        Hoe dat men ook beit,
        En die ons eerder, in het leven leit,
        Hij leeft in eeuwigheid.
      
      
        Imanuel! wilt ons geleiden,
        Na Bethlem in u eewigh Rijk:
        En des Hemels Manna daar bereiden,
        Dat wij u loven al gelijk,
        Dus volgt zijn wegen,
        En zijn heylge stem:
        Roemt doch zijn zegen, ende lof zingt hem,
        In het nieuw Jerusalem.
      
    
  