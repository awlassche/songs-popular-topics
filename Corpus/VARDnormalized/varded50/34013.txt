
    
      
        WEl op, wel op mijn Ziele!  Wel op, het is meer dan tijd:
        Hoe, wilt gij altijd krielen  Van droefheid en verwijt?
        Ei! laat u tranen drogen,  Springht op van vreugde groot,
        God zal u noch verhogen  Al zijt gij nu in noot.
      
      
        Als eens de Dood zal uytten  U druk en jammer hier,
        het Graf zal u vleysch besluiten.  O God! maar wat playsier
        Zal dan mijn Ziel verwerven  In des Hemels Lust-hof schoon,
        Als gij haar zult doen erven  De blijdschap van u Soon?
      
      
        Mijn vleysch dat mag dan rusten  Met hope in het graf.
        het zal u, o God! ook lusten  Den steen te rollen af.
        Als gij slechts zult gebieden  het Aardrijk, de Zee, de Dood,
        Geeft weder al de lieden  Die slapen in u schoot.
      
      
        Dan zal ik ook verrijzen  In glans, en heerlijkheid,
        Om mijnen God te prijzen,  Die mij heeft toe-gheseyt
        Dat ik vreugd zal genieten  Die nooit een oge sach,
        Noch ore kan verdrieten  Noch herte denken mag.
      
      
        Daar zal God alle lijden,  Daar zal hij droef getreur,
        Daar zal hij al mijn strijden  Weg sluiten buiten deur,
        Daar zal hij alle zonden,  Daar zal hij pijns getier,
        Daar zal hij al de Honden  Neer smijten in het vier.
      
      
        Maar ik zal zijn verheven  Door Christum mijnen Heer,
        Die daar zal zijn mijn leven,  Mijn hoofd, mijn heil, mijn eer,
        Mijn Bruidegom, mijn Schone,  Mijn lust, mijn troost, mijn al;
        Ootmoedig voor u Troone  Ik neder vallen zal.
      
      
        O Jesu! wat bewegen  Had gij tot dees' ghenaed'?
        Was ik u niet gants tegen?  Was ik niet enkel kwaad?
        Was ik niet heel bedorven?  Was ik gheen stof en slijk?
        Hoe, zijt gij dan gestorven  Om mij te maken rijk?
      
      
        Och! het was u mededogen; U eigen goedigheid.
        Gij zag het steeds voor ogen  Hoe dat ik was verleid,
        Dat ik zo lag verslagen,  Ghewentelt in mijn bloed:
        Dit mocht gij niet verdragen,  Maar gaaft mij weder moed.
      
      
        Ja, gij kwaamt neder-dalen  Om vlees te nemen aan:
        Gij woudet ook betalen  Al het geen ik had' misdaen.
        U hert dat werd door-steecken,  U armen uitgestrekt,
        Waar door al mijn ghebreecken  Haast waren toe-gedekt.
      
      
        Dus ben ik gants genezen  Door u vijf wonden rood,
        Waarom ik ook zal wezen  U dienaar totter dood.
        En als ik kom te scheiden  Van druk, vrees, ramp, en kruis,
        Zo zult gij mij geleiden Gelukkig in u Huis.
      
      
        Ziet nu ken ik ten dele,  Gelijk ik ben verlicht,
        Dan zal ik in het gehele  Hem zien van aangezicht,
        Die mij, doe 'k was gevangen,  In vrijdom heeft gesteld.
        Hoe, zoudt ik niet verlangen  Na dezen groten Held?
      
      
        Ja, wat zal mij nu deren  Als ik dit wel aanschouw?
        Dood, wilt gij mij ververen?  Het leven gaf mij trouw.
        Sond', wilt gij mij verdoemen?  Tast eerst mijn Heiland aan.
        O Helle, wilt gij roemen?  Weg, het is met u gedaan.
      
    
  