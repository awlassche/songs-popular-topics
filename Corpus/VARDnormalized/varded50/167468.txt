
    
      
        GIJ fellen winter, wilt zoet weder geven,
        Gij Noordtschen wind, en briescht zo rouw niet meer:
        Het kind, dat gij door koude zo doet beven,
        Kent gij het niet? t'is uwen God en Heer.
        Zoete Lente, komt verschijnen,
        Doet den winter-tydt verdwijnen,
        Zoete dagen keert weerom,
        En biedt God willekom.
      
      
        Het Kintjen wenst door strenge wet te strijden,
        Den Vader zelve scherpt des felle kouw
        Het is geboren om veel smert te lijden,
        Maar t'hertjen weder-staet des bitter rouw.
        Hoort het zuchten, hoort het kermen
        Vader wilt uwe Soon ontfermen;
        Wordt syn pijne niet versoet,
        Met hem ik lijden moet.
      
      
        Houdt-op, zoet Kind, en wilt zo lank niet krijten,
        Of geeft, dat ik bij u voeg mijn geween:
        Uwe wee, en smert, uwe tranen mij verwijten,
        Dat ik ondankbaar, heb een hert van steen.
        Hoort terwijl syn tranen leken,
        Ons het Kind begint te spreken:
        Ja, ik ween, ik ben in druk,
        Maar t'is voor uw geluk.
      
      
        De liefde, daar ik mede ben verslonden,
        Heeft mij gedwongen hier te daelenneer:
        Met uwe nature, mens, ben ik gebonden,
        Om u te brengen naar den Hemel weer.
        Hij wilt alles voor u derven,
        Voor u leven, voor u sterven:
        Waar is liefde voor dit Lot?
        Leeft ook, en sterft voor God.
      
    
  