
    
      
        GAnts bloed! wat zag ik lest een Klucht,
        Toen ik eens gink vertreden
        Mijn vermoeide leden
        In de Uyle-vlucht;
        Daar klom een Buisje,
        Met een Steekel-baats,
        Op een Schoen-lappers huisje,
        Om te doen iet raars,
        Die blies strakx uit zijn kaars.
      
      
        Het ging daar op een kussen voort,
        Aan het stoeien en aan het woelen;
        Onder dit krioelen
        Den Schoen-lapper boord
        Stil door de planke
        Met der haast een gat,
        Om zo dat Venus-janke,
        Als het gink fiks en glad,
        Haar te verleren rat.
      
      
        Hij nam een Pen-els in zijn hand,
        Die hij in het puikst van het drille
        Moer stak in de bille,
        Zij riep moord en brand.
        Hij most uit het Zaaltje,
        Tegens dank en wil;
        Want zij kromp als een Aaltje,
        En gaf gil op gil,
        Och! och! mijn bil, mijn bil.
      
      
        Zij rolden beid' van het Pot-huis af,
        Braken schier hals en benen;
        Het schreeuwen en stenen
        Ieder rede gaf
        Om uit te kijken.
        Den Ruiter in het zand
        Vloog ras op, en ging strijken,
        het Broekjen in de hand,
        Zijn Mantel bleef te pand.
      
      
        Met haar bebloede aars-gat bloot
        Lag Uffrouw, zonder spreken
        Door de val en het steken;
        'k Lachten mij schier dood.
        Den slimmen Lapper
        Kroop toen uit der muit,
        Dat bolden ieder dapper;
        Men gaf hem tot buit
        Den Mantel van de Guit.
      
      
        Zo haast het Venus-dier bequam,
        Ging zij haar poepert dekken,
        Rees op, en wou rekken,
        Maar zij was te tam;
        Met stoot' en douwen
        Raakt zij op een draf,
        het Rappalje teeg aan het jouwen,
        het Kapjen raakten af
        Eer dat ik haar begaf.
      
    
  