
    
      
        Mijn sieltje schreyt, dat zucht en weent,
        Mits ik met aardse dingen
        Meer, als met Gode ben vereend;
        En nimmer recht kan dwingen
        Mijn ongebonde sotte wil.
        Heer, maakt mij selve-loos en stil,
        Als u verkorelingen.
      
      
        En laat mij toch door voorzicht zien
        Hoe groots gij zult verrijzen,
        En wat ten jongsten dag zal schien,
        Als gij het oordeel zult wijzen:
        Op dat ik door het schrikken bevreesd
        De zonden gesel uit mijn Geest,
        En u grootheid mag prijzen.
      
      
        Leert mij (o God!) mijn boze lust
        Bestrijen en verwinnen.
        Geeft mij in den gemoede rust,
        En Christelijcke zinnen,
        Die noch de wereld, noch haar vreugd
        Maar die d'oprechte ware deugd
        Oneindelijk beminnen.
      
      
        Gaat zelfs tot minder zielen in,
        Of geeft mij te doorgronden,
        Met stagen erenst in mijn zin
        U goedheid, en mijn zonden:
        Op dat ik in dit jammer dal
        Aan ziel noch lichaam niet en val
        Meer geestelijke wonden.
      
      
        Mijn hert, als gij u kindsheid ziet,
        U jonkheid, en u leven,
        Gij en bevind daar anders niet
        Als boosheid in bedreven:
        Zo gij u zelven nu verlaat,
        En waerdelijck in Gode gaat,
        Hij zal u alles geven.
      
      
        Geeft mij (o God!) doch wijze raad,
        En menght mijn vreugd met vrezen:
        Doet mij gedenken an de staat
        Van dit vergancklijck wezen,
        Dat zo kort als de wind verkeert,
        En maakt mijn ziel meer Godgeleerd
        Als door letters te lezen.
      
    
  