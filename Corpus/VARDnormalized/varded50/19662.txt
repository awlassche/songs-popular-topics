
    
      
        O Kersnacht, schooner dan de dagen,
        Hoe kan Herodes het licht verdragen,
        Dat in uw duisternisse blinckt,
        En word geviert en aangebeden?
        Zijn hoogmoed luistert na geen reden,
        Hoe schel die in zijn oren klinckt.
      
      
        Hij pooght d'onnoosle te vernielen,
        Door het moorden van onnoosle zielen,
        En wekt een stad en landgeschrey,
        In Bethlehem en op den akker,
        En maakt den geest van Rachel wakker,
        Die waren gaat door beemd en wei.
      
      
        Dan na het westen, dan na'et oosten.
        Wie zal die droeve moeder troosten,
        Nu zij haar lieve kinders derft?
        Nu zij die ziet in het bloed versmoren,
        Aleerze naulix zijn geboren,
        En zoo veel zwaarden rood geverft?
      
      
        Zij ziet de melleck op de tippen
        Van die bestorve en bleecke lippen,
        Gerukt noch vers van moeders borst.
        Zij ziet de teere traentjes hangen,
        Als dauw, aan druppels op de wangen:
        Zij ziet ze vuil van bloed bemorst.
      
      
        De winckbraeuw dekt nu met zijn booghjes
        Geloken en geen lachende ooghjes,
        Die straelden tot in het moeders hart,
        Als starren, die met haar gewemel
        Het aanschijn schiepen tot ene hemel,
        Eer het met ene mist betrocken werd.
      
      
        Wie kan d'ellende en het jammer noemen,
        En tellen zoo veel jonge bloemen,
        Die doen verwelckten, eerze noch
        Haar frissche bladeren ontloken,
        En liefelijck voor ieder roken,
        En 'smorgens dronken het eerste zog?
      
      
        Zoo veld de zein de korenairen.
        Zoo schud een bui de groene blaren,
        Wanneer het stormt in het wilde woud.
        Wat kan de blinde staatzucht brouwen,
        Wanneer ze rast uit misvertrouwen!
        Wat luid zoo schendig dat haar rouwt!
      
      
        Bedruckte Rachel, schort dit waren:
        Vw kinders sterven martelaeren,
        En eerstelingen van het zaad,
        Dat uit uw bloed begint te groeien,
        En heerlijk tot Gods eer zal bloeien,
        En door geen wreedheid en vergat.
      
    
  