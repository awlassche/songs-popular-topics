
    
      
        AEnhoort eens Bootsgesellen,
        Wat ik u zal vertellen
        In dit eenvoudig Lied,
        En uit de borst zal zingen,
        Wat nieuw', en vreemde dingen
        In het Oosten al geschied:
        Maar, u bid ik eerst voor al,
        Die dit hoort, of zingen zal,
        Dat gij peynst op uwe gebreken,
        En u zelven wel bedenkt,
        Want dit Lied geen goede krenckt:
        Maar, het zal, van die kwaad zijn, spreken.
      
      
        Voor eerst de Gouverneuren,
        Col'nels en Commandeuren,
        Van een plaats, of Fort, of Schans,
        Als zij maar drie, vier jaren
        het Gouvernement bewaren,
        Dan zijn het al rijke mans:
        Die te voren dor, en schraal
        Waren, als een luis zo kaal,
        Meest bekent bij snoode hoeren,
        Die maets kunnen heel verblijd,
        Na haar uit-gediende tijd,
        Tonnen-gouds na huis toe voeren.
      
      
        Dan zijn der van die gasten,
        Koopluyden, die diep tasten,
        Ia dieper als het haar betaamt:
        Die weten het zo te klaren,
        Dat zij in weinig jaren
        Voor rijk, en machtig zijn befaemt:
        En zij stellen het zo ik meen)
        Dikwijls nul ik hou 'er een,
        Met meer snoode diefs pracktijcken,
        Zo dat zij met goede spoed,
        Haar met ander lieden goed
        Kunstig weten te verrijken.
      
      
        Het zijn daar al Sinjooren
        Van achter, en van voren,
        Als hij maar veel gagie heeft;
        Al kan hij het niet verdienen,
        Dat des niet, men moet niet mienen,
        Dat hij het niet van doen en heeft:
        Want zijn goed dat is geheel,
        Alles door zijn gladde keel
        Heen gespoelt in snoo bordeelen;
        het Geen hij zo niet op en mocht,
        Heeft hij vloeckend' door-gebrocht!
        Met het Kaart, en Taerlingh spelen.
      
      
        Daar zijn ook Assistenten,
        En and're kale venten,
        Die maar op een Pak-huis past,
        Die kennen ook wel stelen,
        Iae, zo veel als het macht velen,
        Dat haar keel niet krijgt een bast:
        Maar, als het enigszins komt bij,
        Is men dapper op haar zij;
        het Slimst' is haar te deporteren:
        Maar, een maand twee drie daar na,
        Gaat men haar voorleden schae',
        Met een Koopmans ambt vereren
      
      
        Om Rijkdom te verov'ren,
        Zo leert men daar het tov'ren,
        Of het was een eerlijk ambt:
        Maar het geen men zo kan stelen,
        Dat wordt ten mesten delen
        Ten dienst des Duivels verslampampt:
        En noch blijft het daar niet bij:
        Maar de stomme sond', o fij!
        'k Swijgh, ik mag het niet verhalen;
        Doch, die hem daar in verloopt,
        Het gemeenlijk duur bekoopt,
        Zijn schuld moet hij in het vier betalen.
      
      
        Doch het zijn meest van die Vromen,
        Van Hoeren af-gekomen,
        Of Banck'rotiers dat snoo geboeft;
        Die achten het voor geen hinder,
        Al is haar eer wat minder,
        Haar tijd wordt meest verspeelt, vertroeft:
        En of zij de Compagny
        Geen dienst doen, dat achten zij
        Voor een sak gants niet van noden:
        En zij zijn voor al die tijd
        In de boosheid zo konfijt,
        Of het goeddoen was verboden.
      
      
        Dan zijn der noch Joffrouwen,
        Die des op-snappers trouwen,
        Die groots zijn op haar Iuffers naam:
        Maar het schijnt veel al vergeten,
        Hoe zij wel eertijds kreeten
        Haal Waeffels, warm uit de kraam,
        En verkochten smokkel-bier,
        Die zo dikwijls het Minne-vyer
        Blusten, als het haar ymandt vraagden;
        Al is het ieder een bekent,
        Evenwel in Orient
        Keurt men haar noch voor goê Maagden.
      
      
        Dan hebben deês Basinnen
        Noch dikwijls al Slavinnen,
        Die haar ten dienste staan,
        Die moeten op haar passen,
        Wanneer zij zijn aan het brassen;
        het Beurt minst dat zij allenig gaan:
        En als zij dan zijn bij een,
        O! dan zijn zij wel te vreên
        En men spreekt niet eer van scheyen,
        Voor zij vol zijn van Arak,
        Spaense-Wijn, en van Tabak,
        Dronken moet men haar te huis leien.
      
      
        Als iemand van deês Vrouwen
        Haar man wil hoorens bouwen,
        En dat zijn by-zijn het belet,
        Zo houdt zij haar heel pover,
        En zeid, wat komt mij over!
        Och help mij daettelijck te bedt,
        En gaat om een Medecijn,
        Dat die lichten mag mijn pijn:
        Want dus kan ik niet lang wezen.
        Maar eer daar een Doctor is,
        Heeft een ander haar heel fris
        Van haar pijn en quael genezen.
      
      
        Goê Schippers en Stuerluyden,
        Die het veel ten besten duiden,
        Als hem Matroos te buiten gaat,
        Die sou men met behagen,
        Op schour, en handen dragen:
        Maar veel van haar zijn boos en kwaad.
        En zij vloeken ongeschikt,
        Dat een vroom mens beeft en schrickt:
        Daarom zijn zij kwaad te dienen.
        Als zij boos zijn, het is terstond,
        Flux gaat voort, gaat voort gij hond,
        Of ik brek uw arm, en benen.
      
      
        Goê Schippers, deughdts beminders,
        Noemen Matroos haer' Kinders,
        In plaats van Hond, Catsjoor, of Beest:
        Maar zo zij het grof verkerven,
        Verdiende straf verwerven,
        Dat des goed, dan mindt hij haar op het meest:
        Want geen wraeck-lust dringht hem aan,
        Om haar bont, of blauw te slaan:
        Maar een zucht om tucht te leren.
        Voor den goeden is hij goed,
        Die hij menigmaal ook doet
        Met Arak, en Wijn vereren.
      
    
  