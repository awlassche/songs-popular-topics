
    
      
        Waarom, o mens! zijt gij verschrikt?
        Gij schijnt met duizend vrees bevangen:
        Om dat de dood hier op ons mikt;
        Waar door men moet het leven ontvangen.
      
      
        De dood en is geen dood voor die,
        Die in den Heer gerustig sterven:
        Door Christum ik het leven zie,
        Zijn dood doet ons het leven be-erven.
      
      
        Geen sterflijk mens, zeid de Schriftuur,
        En kan het Rijke Gods in treden:
        Leer sterven voor u stervens uur,
        En offert God steeds u gebeden.
      
      
        De dood die is voor ons een deur:
        De dood die brengt ons tot den Vader;
        De dood verlost ons van het getreur,
        Met blijdschap wacht des dood te gader.
      
      
        Stelt niet u zin op het aardse goed,
        Maar van het aards blijd'lik wilt scheiden,
        O mens! leert dat men sterven moet,
        De dood zal ons tot beter leiden.
      
      
        Paulus wenste met herten blijd:
        (En let alleen op ziels genezen)
        Ontbind mij Heer, het is nu tijd,
        Ik wil van u ontbonden wezen.
      
      
        Jacob achten hier het leven niet,
        Als Farao hem kwam te vragen:
        Dit leven als men wel besiet,
        En baard niet dan zuchten en klagen.
      
      
        Maar als de dood hier het leven breekt,
        En neemt den mens (zo het schijnt) zijn krachten:
        Dan is het dat eerst de Ziel op steekt,
        Daar niemand zal meer druk verwachten.
      
      
        Uit liefde kwam des Alheyds Soon,
        Van zijnen Vader hier beneden,
        En dalet uit zijn rijken Troon,
        Om des vijands macht met voet te treden.
      
      
        Hij overwint dood, duivel, hel,
        En hij verbreekt des Satans banden,
        Al waren zijn vijanden fel,
        Zijn Vader brengt ze al tot schanden.
      
      
        Zo dat voor ons en is geen dood,
        Christus die heeft de dood verslonden;
        Ons Heiland trok ons uit de nood,
        Doe hij aan het Kruike was gebonden.
      
      
        O God! stuert dan ons hert te recht?
        Dat niemand hoeft de dood te vrezen:
        Gij ziet het hert van uwen knecht:
        Geeft dat des dood het leven mag wezen.
      
      
        Komt dan, komt dan, Heiligen Geest,
        Die het weinig zaad in mij verwekke:
        Voor dood, noch hel ben ik bevreesd,
        Niemand mij uit u hand zal trekke.
      
    
  