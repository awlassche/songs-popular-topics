
    
      
        Ik heb al lange Iaren
        Voor Baker-meid gegaan,
        Zo dat ik wel ervaren
        Dit Ambacht kan verstaan,
        Daar ik mij bij zal houwen,
        Zonder Trouwen.
      
      
        Het Trouwen staat mij tegen,
        Zo veel zien ik daar in,
        Want zelden is het te degen,
        En dikmaal klein gewin:
        Dit maakt een huis vol zorgen,
        En ook borgen.
      
      
        Is dan de Kraem-vrouw vrolijk,
        Dan gaat het zo wat heen:
        Maar is zij zwak en olijk,
        Dan is er groot gesteen,
        En doet het herte duchten,
        Met veel zuchten.
      
      
        Is het jonge Kind wat vreugdig,
        En van een zoeten aard,
        Dat maakt een hert nog jeugdig,
        Dat anders is bezwaard:
        Dan kan de Moeder rusten,
        Na haar lusten.
      
      
        Maar is het kroes van zinnen,
        Ontsteltick weet niet hoe,
        Wat zal men dan beginnen?
        Daar is geen redden toe;
        Dan is de lust verdwenen,
        En blijft stenen.
      
      
        Dan moetmen stadig wiegen
        Bij dag en ook bij nacht
        Het Pap, noch Mam, noch Vijgen,
        Noch Suyckert-sopjen acht:
        Dit baard, och lacy! armen,
        Droevig kermen.
      
      
        Dan moet de Baker springen,
        Al is het niet met haar wil;
        Dan donderen en zingen,
        Sus Kintjen, zwijk doch stil;
        Hoe mooghje u zo kwellen,
        Ons ontstellen.
      
      
        Daar baat geen zang noch spreken,
        Het Kind moet uit de Luy'r
        Een Speld moet het wat steken,
        Kom repje na het vuyr,
        En wilt zijn eers-gat vegen,
        Klaar te degen.
      
      
        Maar zijn der noch meer Kind'ren,
        Die maken groot getier,
        Met krijten, ginsen, vlind'ren,
        Dan gins, en dan weer hier,
        Met stoten, slaan, en springen,
        Danssen, zingen.
      
      
        Komt bij des tegenheden
        Een gnorrigh dronken Man,
        Dan is men meer t'onvreden,
        Gelijckmen denken kan:
        Dan klaeghtmen zijn ellende
        Aan bekende.
      
      
        Wat dunkt u mijn Gespeelen,
        Staat u dit doen wat aan?
        Zoudt het u niet vervelen,
        Als gij dit pad most gaan?
        Zoudt u dit bitter Trouwen
        Niet berouwen;
      
      
        Het Trouwen staat mij tegen,
        Ik blijf voort die ik bin;
        Geen Man maakt mij verlegen,
        Dat is mijn hert en zin:
        Zijn vrijheid te behouwen
        Gaat voor Trouwen.
      
    
  