
    
      
        O Syon uitverkoren,
        Schone vercierde Bruid,
        De Wachters op den Toren,
        Die maken nu geluid,
        En blazen de Bazuine zeer sterk,
        Wilt toch haar stem aen-hooren,
        Zo doet elk een fijn werk.
      
      
        De wacht is haar bevolen,
        Te waerschouwen voor het kwaad,
        Die daar dwalen of dolen,
        Brengen ter rechter straat;
        En haar te leiden al metter hand
        Tot Christum, in der scholen
        Van dat hoge verstand.
      
      
        Op haar uyt-gangh wilt merken,
        Volgt haar gelove naar,
        Die zo getrouwe werken
        In des Heren Wijn-bergh klaar,
        Om te ontvangen den goeden loon,
        Als komen zal den Sterken
        Boven uit des Hemels Troon.
      
      
        Den Herder groot verheven,
        Die zal dan all' gelijk
        Loon na zijn werken geven,
        Wie het zij Arrem of Rijk,
        Genen Persoon en zal hij aanzien,
        Die goed hebben bedreven,
        En zal geen kwaad gezien.
      
      
        Maar all' ongehoorsame
        Werden dan hard gestraft,
        Die hier op des Heren Name
        Weinig hebben geschaft,
        En haren tijd niet en nemen waar,
        Die nochtans is bekwame,
        Kostelijk en dierbaar.
      
      
        Die hier den tijd laat henen,
        Zonder te doen arbeid,
        En vinden hier naar genen,
        Zo den Engel wel zeid:
        Want hij gaat nu al vast op het lest
        Daarom elk in het gemene,
        Dient nu te doen zijn best.
      
      
        De week is schier ten ende,
        het Is aan den Sabbath-dagh,
        Hij begint hem te wenden,
        Om te komen met macht,
        En zijn soldye is ook bereedt,
        Daar vele door het verblinden,
        Hier nu niet van en weet.
      
      
        Oorlof, bidden en waken
        Is nu van node meest,
        Dat wij mogen geraken
        In des Heren Bruiloftsfeest,
        Want hij mocht komen ter middernacht:
        Ik hore schier zijn sprake,
        Doet als den knecht die wacht.
      
    
  