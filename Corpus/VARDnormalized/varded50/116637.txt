
    
      
        JOnge Dochters, Weduwen en Vrouwen,
        'k Zal u hier eens al te maal waerschouwen,
        Hoe gij na de markt nu moet gaan lopen,
        Om een nieuwe Lollepot te kopen.
      
      
        Want de Winter hebben wij voor handen,
        Doet dan vier in Lolle-potten branden,
        Om u teere Voetjes te verwarmen,
        het Doet deugd tot boven aan u armen.
      
      
        Lieve Meyskens het komt te gebeuren,
        Dat gij somtijds des avonds in u deuren,
        Staat en wacht u Lief met grote koude,
        Lollepot zal u gezelschap houde.
      
      
        Proper Meysken ik zeg zonder gekken,
        Met u Voor-schort kondy hem bedekken,
        Komt u Liefken dan met koude handen,
        Laat hem ook wat warmen het is geen schande.
      
      
        Maar gij moet u Lolleken vast houwen,
        Want de Jonkmans zijn zulke Rabouwen,
        Als zij dan wat beginnen te mallen,
        Dat gij u Lolle dan niet laat vallen.
      
      
        Want het het is gebeurt aan ons Catolleken,
        Zo is gebroken haar Lolleken,
        Jan, de Koekkoek mag u nu wel halen,
        Riep zij; wie zal mijn Pot betalen.
      
      
        Haren voeten Papbaert Jan de manke,
        Sprak terstond ik hebbe noch twee blanken,
        Hij ging op den hoek van het Haring-straetje,
        En kocht een Lolle-potje maetje.
      
      
        Wel wat zegt gij nu van Jan de manke,
        Ons Cathoken mag hem wel bedanken:
        Want hij ziet het Meysken alzo geren,
        Dat zij kou leed, het zou hem zeker deren.
      
      
        De Lollepot heeft van oude tijde,
        Menig Meysken dikmaal doen verblijden,
        Om dat hij de koud' zo kan genezen,
        Daarom wordt de Lollepot geprezen.
      
      
        Wilt den Lollepot dan niet versmaden,
        Hij komt ook te pas om op te braden,
        App'len, Peren, Ajuin en Kastanjen,
        Hij warmt ook als gij blaast de traganjen.
      
      
        Ziet Pot-bakkers gij zult gaan floreren:
        Want gij ziet den Winter komen geren,
        Set op uwen Winkel met heel hopen,
        Lolle-pottekens om te verkopen.
      
      
        Houdt de Lollepot dan wel in waarde,
        Als hij is gebakken van Potaarde,
        Zomers ziet gij hem in kisten steken,
        Op dat gij hem niet komt te breken.
      
    
  