
    
      
        Doen Daphne d'overschoone Maagd,
        Van Apollo haar vlugt nam ter Boze waart in,
        En van hem snel wierd na-gejaagd,
        Hij liep en hij riep vast, o schone Goddin,
        Toeft wat, toeft wat, weest niet verbolgen,
        Ei waarom loopje? U zelven besint,
        Leeuwen noch Beeren noch Tygers u volgen,
        Maar het is Apollo die u zo bemind,
        Wilt u erbermen iet,
        Acht gij mijn kermen niet,
        Laat gij mijn Godheid dan in de lij,
        Hebt deernis, O Daphne, hebt deernis met mij.
      
      
        De geen daar gij zo schuw voor vlucht,
        Is Herder noch Kinkel die het Vee hoed of weyd,
        Maar het is een God die door de Lucht,
        De gulde glans van zijn stralen uyt-spreyd,
        d'Opperste Iupiter is mijn Heer Vader,
        Ciaros, Delphos en Tenedos staan,
        Tot mijn gebiet en bevel allegader,
        Ik ben de Zon, mijn Zuster de Maan,
        Kruiden en Bloemen die
        Ik nau te noemen zie,
        Lokken mijn stralen alleen uit d'Aerd,
        Mag dit u niet lokken? O schoon bedaard.
      
      
        Nooit word ik oud, staegh blyf ik jong,
        Mijn hair en vergrijst nooit, maar blijft even geel,
        En dat mijn stem, wanneer ik zong,
        Bij de negen Musen, en het spel van mijn Veel,
        U, o mijn Daphne, mocht komen ter oren,
        Dat gij zo lang u lopen eens liet,
        het Sou buiten twijfel u hartje bekoren,
        Om mij te helpen uit mijn verdriet,
        Och hoe gerusjes wou
        Ik dan met Kusjes jou,
        Liefje onthalen als een Godin,
        Nu Daphne staat, Daphne hoort doch na mijn min.
      
      
        Maar het was om niet wat Phebus riep,
        Want Daphne vloot van hem zo snel als zij kon,
        Waarom hij ook zo schichtig liep,
        Dat hij haar in het lopen op het leste verwon.
        Peneus? Peneus? Phebus bestormt mij,
        Helpt mij o Vader, riep Daphne vertsaagd,
        Kuysse Diana komt 'k bid u hervormt mij,
        Sprak deze schoonheid, verhoord doch u Maagd,
        Want ik wil sterven eer
        Hij sou verwerven meer,
        Komt Dood gij zijt mij zeer wellekoom.
        Daar mee wierd Daphne vervormt in een Boom.
      
      
        De droeve Phebus bleek van rouw,
        Omhelsde met Tranen die lieve Laurier,
        En zei, o Boom, beeld van mijn Vrouw,
        Blijft altijd jong, en vijand van het Vier,
        Spartelt en klatert wanneer men u Bladeren
        Werpt in het Vuur, doet als Daphne deed,
        Doe haar het vuur van minne kwam nadren,
        Strijd dan als Daphne mij wederstreed,
        Leert daar de Mensen door,
        Als men haar jaagt, het oor
        Nimmer te buigen na geyle lust.
        En daar op heeft Phebus den Boom eens gekust.
      
    
  