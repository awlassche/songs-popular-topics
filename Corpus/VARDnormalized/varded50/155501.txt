
    
      
        DOe ik onlangs de ruyge Velden
        Met mijnen gladden Zein beschoer,
        Ging dus mijn keel Gods goedheid melden,
        In het zegenen van ieder Boer:
      
      
        Als God den Hemel doet verhoren,
        En de Hemel weer het Aerdtsche-dal,
        En de Aarde dan de Wijn, en het Koren,
        En het Koorn de mensen over al,
      
      
        Zo komt in haast des Heren zegen,
        Met rijke schatten, veelderley,
        En laeft ons mensen, als de regen
        Het groene Kruid doet in de mei.
      
      
        Met reden mogen wij dus zeggen,
        In het schone Dorp van Wervershoof,
        Daar men onlangs het Veld zag leggen,
        Zeer mager, schraal, en dor, en doof.
      
      
        In het alderschoonste van de meye,
        Doe was het land noch wit, en swert,
        Men zag nau groene tussen beyen,
        Nau Beest op het land gevonden werd.
      
      
        Een yders hert was heel besloten,
        En toe-geschroeft door het zwaar verdriet,
        En het Land met plagen overgoten,
        In het welk men Godes toorne ziet.
      
      
        Wij sagen klaarlijk voor ons ogen
        Een groten druk, en zwaren noot,
        Ten zij dat God uit mede dogen,
        Ons weer zijn milden zegen boodt.
      
      
        God doet ook haast zijn heil weer tonen,
        Mits hij ons op het spoedighst helpt,
        En met zijn zegen ons doet kronen,
        En met veel gaven overstelpt.
      
      
        Het Land, met jeugdig gras besproten,
        Was onlangs slijk, maar staat nu groen,
        Mits duizend duizend jonge loten,
        Haar in der haast vertonen doen:
      
      
        Die tegen al het vernuft, en reden,
        Opschieten haast, men weet niet hoe:
        Zo dat de gladde koeien treden
        In het Gras, bij na aan de oren toe.
      
      
        Het hooi, dat men schier most opwegen
        Met al ons geld, wanneer men het kocht
        Heeft ons de Heer door zijnen zegen,
        In overvloed nu toe-gebrocht.
      
      
        Hij heeft ons Koorn, en Terruw geschonken
        Die de Akker ziet, het is genucht:
        En onze Bomen staan en pronken,
        Met alderhande leck're vrucht.
      
      
        Dus toont de Heer te met zijn krachten
        In wonder werken, ongemeyn:
        Doe Simson woud' van dorst versmachten,
        Maakt God een kin-bak een Fontein.
      
      
        Elias, in gebrek van spijze,
        Kreeg door een Raven zijnen kost,
        En op een wonderbare wijze
        Heeft God Samaria verlost.
      
      
        Dus werkt de grote God van boven,
        Op dat wij in voorspoedigheid,
        Niet ons vernuft en zouden loven,
        Maar alleen zijne goedigheid.
      
      
        Wij danken u dan, Heer der Heren,
        Voor al het geen dat ons land ontving:
        En wilt ons voort, tot uwer eren,
        Bij blijven met uw zegening.
      
    
  