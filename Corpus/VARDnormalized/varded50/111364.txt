
    
      
        Verheerlijkt HOOFD! dat nu, in des Hemelswooning,
        Vol ere zit! Gesalfdt tot Ziens-Koning,
        Och laat mijn hert voor U syn, het aller tijd!
        En dat G' aan mij de zalving wildet geven
        Van Uwen geest, op dat mijn gantse leven,
        Aan U, en Uwen dienst zij toegewyd'!
      
      
        Och dat die zelve stromen immer vloeien!
        Om nog veel and'ren mede te besproeien!
        Daal in Uwe gunst op al Uwe Leden nêer,
        Waar dat s' ook syn! of waar ze moeten zwerven,
        Sig vindend' zonder vaste stad, of erven!
        Ze syn aan U, te zaam bekent, o Heer!
      
      
        'k Hebbe alle lief in U, (haar HOOFD, en HEERE)
        Die sig versaakend', zoeken Uwe ere:
        Hoe kost'lyk syn die Zions-kind'ren mij!
        Hoe menigmaal was het, dat het mij verkwikte
        Te zien ene Ziel', die sig opregtlyk schikte,
        Dat all', wat in haar is, gants voor U zij!
      
      
        In die gemeinschap (kan ik ook betuigen)
        Komt sig mijn herte menigmaal te buigen,
        Met all' de opregten voor Uw aangesigt:
        Het wenst aan Zions-burg'ren duizend zegen;
        Dat ieder sterkte kryg', op zijne wegen,
        Op dat men staan mag in syn regten pligt!
      
      
        Help (trouwe HEILAND) all' Uwe zwakke leden;
        Doet des Vijands magt, eerlang eens syn vertreden,
        En neêrgeworpen onder onzen voet!
        Neem, door Uwe kracht, eens ganselijk van binnen,
        Wat onrein is, of ijdel in de zinnen;
        Zo worden wij, door Uwe goedheid, goed!
      
      
        Laat zulke, die in kruis, en lijden, leven,
        Sig welgetroost in Uwen wille geven!
        Haar ziel' met weldoen leggend' in Uw hand:
        Gij maakt den mens door Uwe tucht wel kleiner,
        Doch door die loutering, van vlekken reiner,
        Tot dat men syn zal in een zael'gen stand!
      
      
        Syn het Zielen, die vol vrees' nog het heil verbeiden,
        Wilt naar Uwe goedheid die ter ruste leiden,
        Maak die bedroefden van hun heil gewis!
        Op dat ze dus getroost, gelovig, stille,
        Sagtmoedig, en gebogen naar Uw wille,
        Met blijdschap doen, wat U behaaglijk is!
      
      
        Laat ik, ook nog, voor U, als neder-leggen
        Dezulke, die ik somtijds hore zeggen,
        Dat ik voor hun het goede van U smeek'!
        Ik breng ze voor Uwe Voeten aller-wegen!
        Schenk aan die, die oprecht syn, enen zegen
        Dat hun niets, van het geen nodig is, ontbreek'.
      
      
        Is het dat zij, door verwerring, mochten kwijnen,
        Wilt met Uw Licht eens aan hunn' Ziel verschijnen
        Verblydt die Zions-treur'gen in het gemeen:
        Is het dat ze traag syn, wilt ze wêer opwekken!
        En die nog verre syn, eens magtig trekken,
        Op dat ze met Uw erfdeel worden een!
      
      
        o JESUS! die ze hebt zo duur verworven,
        Toen G'aan het hout des Kruyces zijt gestorven,
        Voeg meer en meer Uw volk, door liefd', tot een;
        En houd' ons vast, zo lang' w' op aarde leven,
        En dus, als in een wildernisse, zweven,
        Dat niemand onzer los zij, of alleen!
      
      
        Doet ons dan eind'lyk eens met alle vromen,
        Daar boven in de Lucht, te zaamen komen;
        Op dat we rein, ja dat we vlekkeloos,
        Eens mogen staan, voor Uwen troon bestendig!
        En, door uwe Geest geheel vernieuwt inwendig,
        Volmaakt verenigd blijven voor altoos!
      
    
  