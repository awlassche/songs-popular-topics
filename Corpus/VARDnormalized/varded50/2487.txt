
    
      
        O Du Toverse kol,
        Wat karacters gelol,
        Last gij uit een onsichber rol,
        Doen gij mijn ziel belast, beswoert,
        Als zij mijn ijlig werd ontvoerd.
      
      
        Ach toomeloose tong!
        Die mijn besnoert bedwong:
        Ik twijfel wat u daar toe drongh,
        Dat gij zo met u guychellery
        Mijn vrijheid brocht in slavernij.
      
      
        Naemt gij uit hovaardij,
        Over mij heerschappij,
        Om dat mijn slechte Rijmerij
        Met onvercierd' Poeetsche pen
        Sou zingen ik u slave ben?
      
      
        Oft en mocht gij misschien,
        Als die nydighe lien,
        Mijn goed en groot geluk niet zien,
        Of hebdy aan mijn ziel gedacht
        Te tonen eens u kunst en kracht?
      
      
        Want voor des toverij
        Was ik helaas zo blij!
        Zo vroom, zo vrolijk, en zo vrij,
        Zo redelijk en zo gerust,
        Mijn leven was een lieve lust.
      
      
        Ik was verheugt van geest,
        Licht-hertich onbevreest,
        Ik docht niet eens dat in de Feest
        Daar niet dan jonst was, of't was schijn
        Alsulcke Kollen zouden zijn
      
      
        Als die het Kerkhof betre'en,
        En der versturven le'en
        Met vertwijffelde sno gebe'en,
        En grill'ge grepen, stout en straf,
        De doden driesschen antwoord af.
      
      
        O Circes! gij gaaft mijn,
        Een schael met leck're wijn,
        Op dat ik wellekom sou zijn,
        De woorden die gij daar bij spraeckt,
        Die hebben mijn te zeer vermaeckt.
      
      
        O heimelijk verstand!
        Gij naemt mij bij der hand.
        En brocht mij ande Ledekant,
        Daar mijn lichaam, als zonder ziel,
        In slapen van syn zelven viel.
      
      
        'k En kon noch wit noch zwart,
        Ik mommelde van smart,
        Ik was verandert in een hart:
        Ik meende wel te spreken iet,
        Ik had de wil, het vermogen niet.
      
      
        Och dit ghebeurtmen staegh!
        Dus zucht ik alle dag:
        Ik zucht als ik mijn droefheid klaegh,
        Ach het is gheen snuiven van een beest!
        Maar clachten van mijn stomme geest.
      
      
        Ach wijze toveres!
        Spreekt een woord vijf of zes,
        En maakt mijn weder fris, en fres,
        Doch woorden zonder herten-gunst,
        Is groot bedrog en kleine kunst.
      
    
  