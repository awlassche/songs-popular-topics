
    
      
        AG aldersoetste Zilvia!
        Mijn schoonste lief en wel beminde,
        Gund mij het lieve woordtje Ia,
        En neemt tog alderliefste Meid,
        Mijn Trouwtje aan in Eeuwigheid,
        En ik zal u nooit verlaten,
        Voor dat de bleke dood ons scheid.
      
      
        Neen Kloris u malle praat,
        Daar wil ik mij niet aan storen,
        het Is best dat gij maar hene gaat,
        Want al u zoete Vrijerij,
        Is maar om de Blom van mij,
        En gij zoud mij late zitten,
        Als gij die hadde weg ging gij.
      
      
        Mijn alderwaerdste Herderin,
        Ik wens dat mij de Dood verslinde,
        Zo ik u niet regt bemin,
        En heb met goe genegenheid
        U Iaer en Dage al Gevreyd,
        Maar gij werd mijn Uitverkoren,
        Door kwa Klappers Tong misleyd.
      
      
        Hebben ze u niet lose kwant,
        Zien spanseren met Dorinde,
        Door het Geboomte hand aan hand?
        En gij komt mij uw Trouwtje bien,
        Wie heeft ooit slimmer stuk gezien,
        Neen Kloris alderbeste maetje,
        Dat en zal nimmermeer gezien.
      
      
        Ik heb geen schuld aan deze daad,
        Dat zweer ik bij Hemel en Aarden,
        het Is niet als kwa klappers praat;
        Hij die Hert en Niere doorgrond,
        Weet dat ik nooit met mijn mond,
        Haar heb uit liefde een Kus gegeven,
        Of ik moet sterven zo terstond.
      
      
        Dat kan wel zijn maar Kloris maet,
        Ik en kan nog niet resolveren,
        Om met u in den Egten staat,
        Te treden, og de Trouw, de Trouw!
        Brengt zo menig Maagd in rouw,
        Die wel wenste met Hert en Zinne,
        Dat zij nooit waren geweest een Vrouw.
      
      
        Dat 'r waar beminde Herderin,
        Maar hoe menig zijn daar tegen,
        Die met haar Hert en Ziel en Zin,
        Niet wenste te zijn ongepaard,
        Og! het is een Hemel op der Aard,
        Laat ons in des Heren naam beginne,
        Mijn Liefste Lief u tog bedaard.
      
      
        Meend gij dat met uw Hart en Zin,
        Mijn Herder voor uw Vrouw te Trouwen,
        Spruit dat uit een opregte Min,
        Zo zal ik mij van stonden aan,
        Aan u mijn Lief verbinden gaan,
        Daar op zal ik uw Trouw ontvangen,
        Mijn Clorisje van stonden aan.
      
      
        Dank heb mijn liefste Lief getrouw,
        Mijn eyge Deel van God gegeven,
        Ik ben uw Man en gij mijn Vrouw,
        Twee Liefjes zamen eens van Zin,
        Verbonden door oprechte Min,
        Die zal de Heer zijn Zegen geven,
        Wens ik u Herder en Herderin.
      
    
  