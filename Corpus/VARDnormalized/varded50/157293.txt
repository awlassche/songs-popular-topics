
    
      
        GOden of ik eens kiezen mocht
        Een Lief naar mijnen zin:
        En ik verliet mijn Konings Hof,
        En koos een Harderin,
        Een Harderin, een slechte Maagd,
        Daar al mijn Ziel naar tracht,
        En dat mijn eigen vreugde is,
        En mij in het herte smart.
      
      
        Wat is doch al des Werelds goed,
        Die niet en heeft zijn zin?
        Het is maar enen Ebbâ€™ en Vloed;
        O zoete Harderin!
        Dat heden heel verheven is,
        En morgen leyd ter neer:
        Gelijk een Zee vol Baren is,
        En stilt met schone weer.
      
      
        Want die hem op het Goed verlaat,
        Die stelt een losse zin,
        En zoekt noch maar een hoger staat:
        Maar mist zijn Harderin;
        Want het Goed dat hier ter Wereld is,
        En u daar op verlaat,
        Die mist dikmaal zijn Harderin,
        En houdt een losse maet.
      
      
        Ik verlaat dan mijn Konings Hof,
        En nemen mijnen zin;
        En gaan met haar door Slijk en Stof,
        De groene Velden in:
        Ik die het Goed der Wereld haat,
        En kies een Harderin:
        Wat batet dat ik zwijgen zal?
        Ik hebbe nu mijn zin.
      
      
        Ik heb hier in mijn Konings Hof
        Iuffrouwen alzo veel:
        Maar niemand die mijn Konings lof
        Kan brengen in het geheel,
        Als deze zoete Harderin,
        Die hare Schaepjes drijft,
        Op haar zo zet ik dan mijn zin
        Dat zij mijn Vrouwtje blijft.
      
    
  