
    
      
        Waar wild gij henen zwerven,
        O ziel, die God verlaat?
        Gij zult uw ruste derven,
        Waar henen gij ook gaat.
        Geen Hemel zoude u baaten,
        Als gij daar God niet zoekt:
        En rijkdom, weelde, staaten
        Zijn zonder Hem vervloekt.
      
      
        Wis zal God van u wijken,
        Indien gij wijkt van God.
        Wat wee is te gelijken
        Bij zulk een droevig lot?
        Ook al de schepzelschaaren
        Doen hen den oorlog aan
        Die God tot vijand waren:
        Wijl zij ten dienst hem staan
      
      
        Wie zoude dan niet vrezen,
        Ooit ver van God te zijn?
        het Is goed bij hem te wezen.
        Dat alles vrij verdwijn.
        Mijn ziel zal aan hem kleven,
        het Zij wat'er ook geschiet.
        Ik wil hem niet begeven:
        En hij verlaat mij niet,
      
      
        Die bij de Zonne blijven,
        Zijn vrij van duisternis
        Die Bron zal dorst verdrijven,
        Indien men daar bij is.
        En is men bij het Leven,
        Dan vreest men voor geen dood.
        Laat dan een Ka√Øn beven,
        Die van Gods aanschijn vlood.
      
    
  