
    
      
        IN stillen aandacht men verhalet
        Tot Sion uwe eer,
        En de beloften men betalet
        Aldaar aan u o Heer.
        Gij ziet wat onze herten wensen,
        Gij horet de gebee'n,
        Dies zullen eenmaal alle mensen
        Met ijver tot u tree'n.
      
      
        De menicht van mijn vuyle zonden
        Mij hadde gants bevlekt.
        Maar u genade niet om gronden
        Die heeft ze al bedekt.
        Wel hem, dien gij hebt uitgelezen,
        En dien gij tot u leyd't.
        V voorhof zal syn woonstee wezen
        Vol gelucksalicheyt.
      
      
        Wij zullen, Here, zijn verzadigd
        Met uwes huizes goed.
        Wt uwen tempel begenadicht
        Met heylig' overvloed.
        Gij hebt met schrikkelijke daden
        En een rechtveerdig woord
        Getoonet, als wij u aanbaden,
        Dat gij ons had verhoord.
      
      
        Aan u Heer met vertrouwen hanget
        De aarde t'eenemael.
        Ook die de wijde see omvanget
        Tot aan haar laatste paal.
        De bergen voor der mensen ogen
        Gij vast en hoge stelt.
        Gij zijt omgordet met vermogen
        En goddelijk geweld.
      
      
        Het bruisen van de stuyre baren
        Gij zonder moeite stilt.
        De volken weet gij te bedaren,
        Al synse noch zo wilt.
        Al die op den aardbodem treden
        Met vreze zijn bevaen,
        Verbaasd om uwe wonderheden
        Als zij die schouwen aan.
      
      
        Gij maket vrolijk, wat er swevet
        Vroeg in den dageraad:
        En al wat hem te velde gevet
        Ook opden avond laat.
        Als gij bezoekt met uwen zegen
        Het uyt-geteerde land
        Het werd vervult door zoeten regen
        Met rijkdom allerhand'.
      
      
        Het water uit des Heren bronne
        Vloeyt over 'tvlacke veld,
        Op dat het land hem cieren conne
        Met aren ongeteld.
        Gij maket dronken zijne voren
        Zo haast het is geploecht,
        Gij weyckt syn cluyten, en met koren
        Den mens gij vergenoecht.
      
      
        Het lieve jaar doet gij genieten
        V schatten lang' verbeid.
        En waar gij gaat, u treden vlieten
        Van milde vettigheid.
        De wildernis vint zijne weiden
        Met droppels overstort,
        De heuvels, en de schrale heiden
        Met vreugde zijn omgort.
      
      
        Te velde sietmen met genuchten
        De schaepkens grazen gaan.
        De dalen zijn bedekt met vruchten
        Van het alderbeste graan.
        Het aardrijk schijnet te ontspringen
        En te verblijden zeer,
        De mensen juichen, ja zij zingen
        Van uwe goedheid, Heer.
      
    
  