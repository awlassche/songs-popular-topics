
    
      
        Verloren Soon wilt weder keren,
        Eer gij vergat;
        En wilt niet meer den draf begeren,
        Die niet verzaad.
        Alleen den hemel kan verzaden
        U ijdel hert,
        En u bevrijen van de kwaden,
        En alle smert.
      
      
        Het is maar draf, dat u voor ogen
        De wereld houdt,
        Wilt gij van haar niet zijn bedrogen,
        Niet meer betrouwt.
        Haast u verandert in een vercken
        De gulzigheid.
        Van u verwerpt die boze werken
        Van duisterheid.
      
      
        En laat niet meer u ogen dalen
        Naar het vuyle slijk;
        Maar ziet eens na die schone zaal
        Van het Hemel-rijck:
        Staat op, en gaat naar uwen Vader,
        En hem versoet.
        En ziet, hij zelve komt u nader,
        Valt hem te voet.
      
      
        Ziet, in zijn armen wilt ontsangen
        U wederom,
        Hier toe gerekt aan het Kruis gehangen
        Den Bruidegom
        Van onze ziele, die verloren,
        En van haar endt
        Was afgeweken door het bekoren
        Van het Serpent.
      
      
        Niet naar u dood; maar naar u leven
        Den Heer verlangt,
        U schulden wil hij geern vergeven,
        Den kus ontvangt.
        Van zijne goedheid, en genaden
        Altijd bereid
        Voor die met zonden is beladen,
        En die beschreyt.
      
      
        Voortaan naar u begeerlijkheden
        En wilt niet gaan:
        U van de wereld gaat ontkleden,
        En weder aan.
        Doet Jesum Christum vol van deuchden,
        En heiligheid,
        Op dat gij leeft met hem in vreugden
        In eeuwigheid.
      
    
  