
    
      
        JUich, o Christendom,
        Zing en juich alom:
        Juich den hemel toe,
        Van geen' lofzang moÃª:
        Eer Gods zegefeest,
        Vroom en blij van geest.
        D'Allerhoogste vaart
        Hoog op, hemelwaart.
        Wie zag ooit ene held,
        Na zijn zege in het veld,
        Met triomfe onthaalt,
        Als uw Heiland praalt?
      
      
        Ene wolk dient voor
        Rykoets op zijn spoor.
        Goddelijke glans
        Is zijn zegekrans,
        Straalt uit zijn gelaat
        En triomfgewaat.
        D'Englewacht, zijn stoet,
        Welkoomt en begroet
        Zijne komst met lof.
        Klonk het hemels hof,
        Endeloos verheugt,
        Ooit van zulk een vreugd?
      
      
        Dit des geen heiligdom,
        Daar men cimbel, trom,
        Harp en luit bij roert,
        Sion opgevoerd.
        Neen, d'Almagtige is het,
        Heer der goude kist;
        Die onendig scheelt
        Van de kist, zijn beeld;
        Nu zijn nedrigheit,
        Daar Gods majesteit
        Zelve in het vlees bij woont,
        Heerlijk wordt gekroond.
      
      
        Simson stapt niet voort
        Met zijn vijands poort
        Op zo hoog ene berg.
        Josef leed zo erg
        Nooit, noch steeg zo hoog
        Uit der mensen oog.
        David, nooit ontmoet
        Met dien zegegroet,
        Klom na druk en hoon
        Nooit op zulk ene troon.
        Salomons gebiedt
        Blonk zo glansrijk niet.
      
      
        Geen triomfkoets zet
        Held Elias, met
        Enoch, zo in het licht.
        Al hun luister zwicht,
        Door den glans verdooft
        Van den Heer, die, het hoofd
        Zijner gansche kerk
        In dit wonderwerk;
        Meester van de dood
        Door zijn stervens nood;
        Duizenden vooruit
        des Hemels poort ontsluit.
      
    
  