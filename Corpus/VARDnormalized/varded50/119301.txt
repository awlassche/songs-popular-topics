
    
      
        WEl Zalig is hij die God vreest,
        En daar toe zonder te bezwijken
        Houdt zijn geboden minst en meest,
        En daar bij blijft zonder afwijken.
      
      
        Dien Man zal hem generen vroed,
        Met zijner handen arbeid spoedig,
        Wel dien zeid hij gij hebt het goed,
        Dus wilt God dankbaar wezen goedig.
      
      
        Zijn Huys-vrouwe met overvloed,
        Zal den Wijnstok wel zijn geleken,
        Die vruchten voort brengt met der spoed
        Tot zijner tijd schoon onbezweken,
      
      
        Boven dien, zal zij zijn gemeyn,
        In het ronde zijns huis uitverkoren,
        Als een sieraad, lustig en rein,
        Dit jont hem God, tot zijn behoren.
      
      
        Zijn kinders ook gebenedijt,
        Als nieuwe Olijf-bomen jeugdig,
        Zullen ook staan, ter zelver tijd,
        In het ronde zijner tafel vreugdig.
      
      
        Alsulcken zegen zal ontfaen
        Van God de Here goedertierig,
        Die hem vreest zonder wederstaan,
        En hem bemindt, van herten vierigh.
      
      
        God wil ons ook al door zijn kracht,
        Die in Zyon wonen waarachtig,
        Gebenedijden dag en nacht,
        Met geestelijke gaven machtig.
      
      
        Zijn wezen is oprecht en goed,
        Dies hij eeuwig zonder cesseren,
        Ierusalem weldaden doet,
        Dus laat ons in hem jubileren.
      
    
  