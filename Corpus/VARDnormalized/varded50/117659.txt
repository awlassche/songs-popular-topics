
    
      
        Beveelt gij aan een kat uw kaas,
        Dan handelt gij, gelijk een dwaas.
        Zij zal die met gemak opsmullen,
        En t'uwen kost' haar maage vullen.
      
      
        Had gij die zeker weggeleit:
        De vrucht van uw voorzichtigheid
        Was, dat gij zelf die op mogt eten:
        Maar o! nu mist gij deze beten.
      
      
        Dus wat gij meer in waarde houd,
        O let wel, wien gij dat vertrouwt;
        Of menigmaal zult gij beklagen
        het Verzuim van beter zorg te dragen.
      
      
        Al wat gij zelf bewaren kont,
        Het zij met hert, of hand, of mond,
        Zal veiligst in uw hoede wezen.
        Geen ontrouw vriend is dan te vrezen.
      
      
        Maar lijden dat de dingen niet,
        het Is nodig, dat gij voor u ziet,
        Wien gij zult tot bewaarder kiezen,
        Om niet uw goed'ren te verliezen.
      
      
        Vraagt gij, bij wien iets veilig is?
        Wat God bewaard, bewaard hij wis.
        Geef hem dan ziel en lichaam over.
        O niets ontneemt hem dief of rover.
      
    
  