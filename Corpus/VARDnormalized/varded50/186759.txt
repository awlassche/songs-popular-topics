
    
      
        Hoe lieflik is uw heiligdom,
        En woning, daarmen, van alom,
        O Heer der heiren, u komt eren!
        Mijn ziel, begerig naa die rust,
        Bezwijkt ook van te groten lust
        Na het voorhof van het huis des Heren.
        Mijn vlees, en harde roepen tot
        Den levendigen goeden God.
      
      
        Zelfs vindt de mus een huis, en stee,
        De swaaluw legt haar jongskens mee
        Wel in een nest, om die te spaaren,
        Maar, Heer der heiren, die altijd
        Mijn koning, God, en heiland zijt,
        Ik mis, helaas, uw huisaltaaren.
        Welsaalig is hij die daar woont,
        En u gestaag, met lofzang, kroont.
      
      
        Welsaalig is ook des mensen staat,
        Wiens hart zich sterk op u verlaat,
        Zich baanende de rouwste wegen.
        Die gaande door het moerbeidal,
        Dat, als een beek, en over al
        Bedekt van seegenryken regen,
        Zich welgetroost voor ogen stelt,
        En om haar droogte zich niet quelt.
      
      
        Wel dien, die zoo, van trop, tot trop,
        Al aangegaan, op Zions top,
        Voor God verschijnt, en toe mag treden.
        O Heer, gij God der heiren, hoor,
        En neig tot mijn gebed uw oor,
        O Iakobs God, verneem mijn reden,
        O God, die onze ryksschild zijt,
        Zie doch hoe uw gezalfde lijdt.
      
      
        Aanschouw syn smeekend aangesigt,
        En breng hem weer tot uw gesticht,
        Want enen dag, in het hof uws tempels,
        Ik meer dan duizend elders acht.
        Hiel ik, in het huis mijns Gods, de wacht,
        Ik koos veel liever zijne drempels,
        Dan des goddeloosen tentgebouw,
        Schoon ik het lang bewonen zou.
      
      
        Want God, de Heer, is ons voorwaar
        Een zonne, schild, en beukelaar.
        De Here geeft genaa, en ere.
        Wien hij oprecht van handel ziet,
        Diens ziel onthoudt hij het goede niet,
        O aller heiren God, en Here,
        De mens, die zich op u vertrouwt,
        Heeft welgelukkig vast gebouwd.
      
    
  