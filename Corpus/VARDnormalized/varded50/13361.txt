
    
      
        Ik moet mij gaan bereiden,
        Kom hier mijn waarde kroost,
        Mijn Lief wij moeten scheiden
        Het Wintje waeyt Noord-oost,
        De Loods die wil gaan varen
        Na Boord toe metter spoed:
        Mijn Engel wilt bedaren,
        En schept een goeden moet.
      
      
        Hoe! wilt gij mijn begeven,
        En laten mij in rou?
        O neen! mijn lief, mijn leven;
        Denck om u waarde Vrouw.
        Helaas! wat droever smarte,
        Ach! ach! ik weet geen raad.
        De rou slaat mij om het harde,
        Mijn troost, mijn toeverlaat.
      
      
        Schept moed mijn welbeminde,
        En waarde Betgenoot,
        God zal mij door zijn winden,
        Weer brengen in u schoot:
        Met zegen rijk beladen,
        En met behouden reis;
        Dies bidt ik, laat u raden:
        En staak u zwaar gepeys.
      
      
        Och neen! dat mag niet baaten;
        Dus praetter gants niet van.
        Hoe! zoudt ik u verlaten:
        O neen! mijn waarde Man,
        Gij zult van mij niet scheiden:
        Want ik wil varen mee,
        Wij zullen met ons beiden,
        Dan tezamen gaan in Zee.
      
      
        Hoe nu, mijn uitgelezen,
        Vriendinne weest gerust.
        Mijn Engel, het moet zo wezen,
        Ik bid gij mij eens kust:
        Wilt maar op God betrouwen;
        Hij zal ons door zijn hand
        Geleiden, en behouwen
        Weer brengen hier te Land.
      
      
        Gij zult mij zo niet stillen,
        Neen, mijn beminde hert,
        Zout gij mij hier wel willen
        Dus laten in de smert?
        Ik zal u niet begeven,
        Ziet hier u spruiten staan.
        'k Verlaat u niet mijn leven:
        Gij zult niet van mij gaan.
      
      
        Wat moogt gij mij bedroeven:
        Komt kust mij voort met vlijt;
        Tsa wakker wilt niet toeven,
        Want ziet, het is hoog tijd;
        De Loods-schuit leit te wachten;
        Komt gaat met mij na strand:
        En wilt u druk verzachten,
        Reikt mij u lieve hand.
      
      
        Indien het dan zo moet wezen,
        Komt hier, mijn Bruidegom,
        Mijn ziel, mijn uitgelezen,
        God zent u wel weerom.
        Kom kind'ren kust u Vader,
        'k Omhels u lieve Man.
        God brengh ons weer te gader;
        Vaart wel, tot weersiens dan,
      
      
        Komt schone, laat ons treden,
        Na strand, schept moet, voorwaar
        God zal ons t'saem in vreden,
        Weer brengen bij malkaer:
        Ziet daar ons Vlagge streven,
        De Wind en het Tij is goed,
        De Loods zal 'k aan u geven
        Een Brief: hout goede moet.
      
      
        De Heer wil u bewaren
        Voor klippen, zand en strand;
        Voor Turcken en Barbaren,
        En brengh u wel te Land:
        Voor het bulderen en krakken
        Van Wind en Baren fel,
        Zullen ons bede wmaecken,
        Tot God den Schepper snel.
      
      
        Daar komt het Schip aan drijven,
        de Zeilen die staan kant,
        Ik kan niet langer blijven,
        Reik mij u lieve hand,
        Van Boord zal ik u geven,
        (Kust mij voor het last een reis)
        Drie schoten na het leven,
        Al op behouden reis.
      
      
        Hoe trillen mij de leden,
        Wel moet het dan zo zijn,
        Hadieu mijn hert in vrede,
        De Heer wil met u zijn:
        Zijn Engelen u geleiden,
        En waren om u snel,
        En u de weg bereiden,
        Hadieu mijn lief, vaart wel.
      
    
  