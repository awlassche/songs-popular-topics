
    
      
        BEminde die verlangt den Here te behagen,
        Kom hoort, door zijne hulp hoe dat gij u moet dragen.
        Een rechte meininge, die nooit verandert werd:
        Dit is dat hij vereyscht; lief kind geeft mij u hert.
      
      
        Om daar op mijn signet, en liefde in te printen,
        En om dat ook in mij, als olyf-boom te in den.
        Niet anders en begeert van u die Majestyt,
        Als dat gij hem bemindt, en dient in dezen tyt.
      
      
        Niet gelijk sommige, die zo het schijnt wel beginnen,
        Maar hier naar twijfelen, en krijgen ander zinnen.
        Op wie toch niet en past, het ghen' de waarheid zeid:
        Die volhert tot den eyndt, bekomt de zaligheid.
      
      
        En hebde nooit aanmerkt de zoete Bruyt der Sangen?
        Haar kleeren syn verguld, en wonderlijk behangen
        Met hemelse coleur. Maar hebde wel aenschout
        Tot onder toe: den boord is puur, en louter goud.
      
      
        De Bruidegom prijst haar van het hoofd tot aan de voeten;
        Tot leringe hoe gij, en ik haar volgen moeten,
        En voortgaan in de deugd; tot wij zien onze Vrindt:
        Die ook de zijne hier ten einde heeft bemindt.
      
      
        Gaat dan, Begyncken gaat in Jesus goede weiden,
        In Jesus hof, en leert u van de straten meyden.
        Doet mijnen raad, en zijt te vreden niet met schyn,
        Als ander, die maar half schoon, half te prijzen syn.
      
      
        Zoekt gij d'oprechte deugd; zoekt wel, gij zult ze vinden,
        En ook de schone syn, de Bruid van de Beminden.
        Lof God, ik ken u hert, en grond: waar uit ik gis
        Den nieuwe mens, die naar Gods Beldt geschapen is.
      
      
        Doet maar u best, en stelt op God al u betrouwen:
        Den roep die gij nu volgt, en mag u nooit berouwen.
        Gij loopt met vele in een strydt-plaets; zijde wijs,
        Loopt zo Beminde loopt, dat gij behaelt de prijs.
      
    
  