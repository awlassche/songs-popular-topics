
    
      
        O Sarons Roos, wiens Majesteit
        Eerbiedigt word van Cherubijnen:
        Uw geur en gloor, vol lieflijkheid,
        Doet alle Werelds-schoon verdwijnen.
      
      
        Wat lieve reuk! wat schone blos!
        Wat heilzaam sap vloeit uit uw blad'ren.
        het Verrukt de ziel, o Hemel-roos!
        Uw kracht en min doordringt mijn ad'ren.
      
      
        Wat waart gij, zelf ontluystert, schoon!
        Men zag op Golgotha u bloeien,
        Als geessels, spijkers, doornekroon,
        Het bloed de'en uit uwe wonden vloeien.
      
      
        De vloek-boom droeg de Zegen-bloem:
        Maar ach! van doornen wreed door-prikkelt.
        Der zielen wens, der Eng'len roem,
        Al hing die met haar bloed bespikkelt.
      
      
        Uw hoofd, als met een rozenhoed
        Omvlochten, heeft uw Mantel-zoomen
        Bedauwt; en geen robijnen-gloed
        Kan bij dat rood in schoonheid komen.
      
      
        O Ieder Wond was als een Roos,
        In zijd, in handen en in voeten.
        Wat blonk dat Purper weerg√¢loos!
        Dus moest die Roos mijn Doornen boeten.
      
      
        Sluit gij het gezicht, en wend gij het af,
        Al wien de Satan dat verblindde:
        o Wie Gods Geest maar ogen gaf,
        Zal het eenigst ziel-vermaak hier vinden.
      
      
        o Roos! nu zijt gij overplant
        Van hier om laag in het hemels Eden,
        En praalt aan des Vaders rechterhand,
        Zoo als gij deed van Eeuwigheden.
      
      
        Des Hemels pronk, het hoog gesternd,
        Dat met ontelb're fakkel-vieren,
        Als Rozen, aan het Uitspansel bernt,
        Kan dien niet, als die Roos, versieren.
      
      
        Zelf d'Eng'len-rei, Gods glori-stoet,
        Daar het licht zo luister-rijk in flonkert,
        Valt ned'rig voor die Roos te voet,
        En word door deze Zon verdonkerd.
      
      
        Kom, Zions Maagden, ga eens uit:
        Beschouw doch Salomo, uw Koning,
        Zo gants begeerlijk aan zijn Bruid:
        Zijn Bruilofs-dag had zulk een Kroning.
      
      
        Heer! geeft mij doch een hert en oog,
        Dat in uw liefde zich verlieze
        Met herten-lust, en steeds om hoog
        Staar-oogend, u alleen verkieze.
      
      
        Geen cierelijker rozenkrans
        En kan uw Bruid zo rijk bepronken,
        Als Gij; veel meer dan zonnen-glans,
        En kronen, die als Sterren blonken.
      
      
        Ei weid de Distels uit Gods Hof,
        En maak die zelf tot Roze-loten.
        Dat is uw heerlijkheid en lof:
        En het zal de vreugd en dank vergroten.
      
      
        Kom groeit ook in mijn herten-grond,
        En maak u uit die netelheide
        Een Saron, volgens het Heil-verbond:
        'k Zal in dat Lust-prieel u leiden.
      
      
        Ach! dat ik op, ja in mijn hert,
        o Sarons Roos! u steeds mag dragen,
        En na uw beeld verandert werd:
        'k Zal aan uw oog dan we'er behagen.
      
      
        Zo 'k ooit in bange flaauwte viel;
        'k Zou door die lieve reuk herleven.
        Die Rozen-balsem zal de Ziel
        Van alle kwaal genezing geven.
      
      
        Mijn Ziel-sieraad! mijn Vreugd! mijn Eer!
        Wiens schoonheid nimmer zal verslensen,
        Ach geef u mij; 'k begeer niet meer,
        En 'k heb dan het hoogste van mijn wenssen.
      
      
        o Zalig die in het Paradijs,
        Bij des levens klaare Water-vlieten,
        Met eeuwig zingen van uw prijs,
        U zal aanschouwen en genieten!
      
      
        Terwijl ik in dit Distel-dal,
        En onder doornen, hier verkeere,
        Zo geef dat ik, mijn Troost en Al!
        U met mijn Lofzang steeds vereere.
      
    
  