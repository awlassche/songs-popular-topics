
    
      
        Goddin o Venus schoon verwekt in mijns Liefs hert
        Een zoet gherechte loon voor mijne droeve smart,
        Ik kan doch langer niet leven in dit ellent
        Ik brand, ik brand in het vier der minne zonder ent.
      
      
        Eer ik u schoonheid kon, of ooit met Ooch aensach
        Zo docht mijn nieuwers Zon, ter wereld scheen geen dag,
        De Lucht was zonder Goud of zonder braaf cieraat
        Daar zij, daar zij, nu op het hoogst verheven staat.
      
      
        De Nevel en de Mis, de dagheraat verjoech
        Dampen en duisternis, de schone middag sloeg,
        Het aarderijck dat lach ghewentelt in een klomp
        Ten had gheen ooch, het scheen een maxselloose romp.
      
      
        Het Hemels vier docht mijn, was doof en gans ontgloord
        Het scheen wel dood te syn, of gans en al versmoord,
        De vlammen sterk vol schyn, vol levens en vol brands
        En zag ik niet, of nau, wat flick'ring van haar glands.
      
      
        En 'twaater wel eer blij, en quix en snel ter loop
        Dat stond bedroeft ter zij ghestaapelt over hoop,
        Met Wolleken en wind verselschapt en door sprenght
        Want Aard, want Lucht, en vier, was t'eenemaal vermengt.
      
      
        Maar even alzo vaak, als gij o Zon verscheen
        De grote Hemel brak, 'tlicht kwam met u benen,
        De aarde neg en stroyde Lovers en groen kruid
        En waar gij gingt of stond kwam een vers Bloempjen uit.
      
      
        De wijde lucht gekleed, met Starren Zon en Maan
        Die stelden haar ter zeet, om op u dienst te staan,
        Doch eer zij zitten ging zo schonk zij u dat licht
        Dat licht, dat licht, dat mij betoovert in het gezicht.
      
      
        Het heilig vier bevreesd, doch suyverlijck en rein
        Vereerden met syn Geest, u Lichaam en u brein
        Dus kwam de wakkerheid in u verheven Ziel
        Daar eerst mijn Oog, en mijn ghenegentheyt op viel.
      
      
        De wilde blancke Zee, aanziende dit ghebruyck
        Die kwam ook zeer gedwee, aanbieden u de Pruik,
        Die op u eedel-Hooft zo hel en glinstrich straalt
        Dat noch Goddin, noch Nimf, in het minste bij u haalt.
      
      
        O Lief! o nieuwe Zon! ik Offerden u op
        Mijn Zieltje zo ik kon met deze Goude Kop,
        Drie Roemers dronk ik uit, hoe krank ook dat ik schijn,
        Als ik dan mocht u slaaf, en u lijfeigen zijn.
      
    
  