
    
      
        O Maria fonteine vol deughden
        Wij eren u met hert en vreugden
        Want gij ons Patronesse zijt,
        Alle geslachten moeten u prijzen,
        En sonderlinge eer' bewijzen
        Gods lieve moeder gebenedijt.
      
      
        Rein, onbevlekt, zuiver van zonden
        Sijt gij perfect en maagd gevonden
        Voor God een spiegel onbesmet:
        Daarom had hij in u behagen,
        Die gij met vreugden hebt gedragen
        In u Maeghdelick lichaam net.
      
      
        Gij waart zeer wijs in God te minnen,
        Want u verstand dat was van binnen
        Verlicht al met Gods gracy rijk,
        Voorzichtig waart gij in u werken,
        V grote wijsheid kostmen merken
        Wt uwe woorden soberlijck.
      
      
        Ootmoedig waart gij wtghelesen,
        Als gij u zelven noemt te wezen
        Een Dienst-maeght slecht des Here schoon:
        Daarom zijt gij met groter werden,
        Zeer hoog verheven van der eerden
        Hier boven in des Hemels troon.
      
      
        Gij hebt gelooft Gods woord waarachtig,
        Door u grote gelove krachtig,
        Hierom zijt gij zalig geacht,
        Want gij en waart niet twijfelachtig.
        Dus heeft die Here God almachtig
        Zijn beloften in u volbracht.
      
      
        Gij waart devoot in u gebeden,
        Zeer vierich met ootmoedicheden
        Kwamen zij voor Gods majesteit.
        En in Gods woord te mediteren
        Waart gij verlicht in het contempleren
        Met grote stille aandachtigheid.
      
      
        Gehoorzaam ook in goede dingen,
        Waart gij bekwaam om te volbringen
        Altoos den wille Gods perfect:
        Men hoorden u niet murmureren,
        Niemand en sach u rebelleren
        V Overheid waart gij subject.
      
      
        Gij hebt bemint willig armoede,
        Een slecht habijt weinig van goede,
        Dus dienden gij den Heer getrouw:
        Want uwen Soon op dezer eerden
        Zo veel niet had, noch ook begeerden,
        Daar hij zijn hoofd op rusten sou.
      
      
        Verduldig waart gij in u lijden,
        Gij dankten God tot allen tijden
        In alle druk en tegenspoed.
        Met blijdschap hebt gij dat ontvangen,
        Als enen schat met groot verlangen
        Van die handen des Heren goed.
      
      
        Zeer Godvruchtig in alle manieren,
        Placht gij te zijn in het conversieren
        Tot alle mensen arm en rijk.
        Om die bedroefden te vertroosten,
        Te leren met goede propoosten
        Waart gij zeer goed en vrindelijck.
      
      
        Met grote droefheid waart gij bevangen,
        Doen gij u lieven soon zacht hangen,
        Verwond aent Kruis naakt ende bloot:
        Hierom u herte most doorboren,
        Als Simeon u zeide te voren
        Het bloedig zweert der droefheid groot.
      
      
        Princesse onze Patronesse,
        Weest onzer aller Voorsprakersse
        Bij Jesum uwen Zone jent,
        Dat hij ons hier gracie wilt geven,
        Dat wij Godvruchtig mogen leven
        In des tien deughden excellent.
      
    
  