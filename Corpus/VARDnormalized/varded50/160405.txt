
    
      
        Ik mag het mij wel beklagen
        Dat ik zo vroeg ben getrout,
        Ik docht nooit van al mijn dagen
        Dat het mij soud' zijn berout:
        Mocht ik weer ontrouwen gaan,
        Ik soud' mij niet lang beraên,
        Ik liep terstond na de Koster,
        En ik liet mij teyck'nen aan.
      
      
        Doen ik mijn Wijf eerst vryde,
        Zeide ik, Kind heef mij een zoen,
        Maar zij woud' van mij niet lijden,
        Nu laat zij het van een ander doen:
        Ik durf het niet zeggen dat zij het hoort,
        Of zij klamptme straks aan boord,
        En geven mij Krabben te eten,
        'k Wed zij mij wel half vermoort.
      
      
        Dat des noch niemendalle,
        'k Hadse pas een hallef jaar,
        Zij is in de kraam gevallen,
        En zeide, Ian gij zijt de Vaêr;
        Binnen twee jaar kreeg s' er drij,
        En zeide dat ik de Vader zij,
        Maar ik kan het niet geloven,
        Want niet een gelijckt' er mij.
      
      
        Huilen ende schreien
        Is het beste dat ik krijg,
        En dat van haar twee of drijen;
        Roep ik eensjes dat ze zwijgt,
        Zo schreeuwen zij noch eens zo luid,
        De Moêr die loopt ter deuren uit,
        s' Laat mij met de Kinders sollen,
        Ben ik niet genoeg ge........?
      
      
        Al het Huis-werk moet ik doene,
        'k Veeg de Vloer, en maak het Bedt
        En ik moet schrobben, en boene;
        'k Baker de Kinders al te met:
        De Ketels moeten zijn geschuert,
        Mijn Vrouw loopt klappen bij de buurt,
        Zij zeid lustig Ian de Wasser,
        'k Hebje voor mijn Meid gehuurd.
      
      
        Ik moet de Lueren wassen,
        Droogense al tegen het vier;
        Op de Kinders moet ik passen,
        En mijn Wijf doet niet een sier:
        Het Nacht-glas moet ik maken leegh;
        Was ik de Vaten niet te deeg,
        Zij ziet zuur, begint te kijven,
        Straks ben ik haar in de weegh.
      
      
        De Kinders moet ik vegen
        Als zij dik be........ zijn,
        Doe ik het dan niet te degen,
        Bloemerhert hoe kloutse mijn:
        De Kinders roepen hier, en daar,
        Ba ba ba al om de Vaêr
        De een wil eten, de ander drinken,
        Och! ik heb geen pram voor haar.
      
      
        In slaap moet ik ze wiegen:
        Hoort mijn Wijf enig gehuil,
        Dan zo vanght mijn backhuys vliegen,
        Och! dan is het jou botten uil,
        Waarom spinje niet met een,
        De Wieg kenje met de voet wel treen,
        Dan moet ik wiegen en spinnen,
        Zo soud' zij wel zijn te vreên
      
      
        Sondaeghs loopt zij pleysieren
        Buiten de Poort, zo hier en daar,
        En dat met haar drie of vieren,
        Als klappeysters bij malkaer:
        Ik moet Huis-bewaarder zijn,
        Zij drinkt buiten Bier, of Wijn,
        Zij laat haar somtijds eens ........,
        Is het geen grote spijt voor mijn.
      
      
        Met een Wagen gaat zij rijen
        Hier en daar zo om pleysier,
        En ik hoor de Kinders schreien;
        Drinken niet als Scherrebier:
        Dat er noch wat t'eten was;
        Zij draagt de Sleutels van de Kas,
        Ik moet spinnen (en niet eten)
        Alle weken twee pont Vlas.
      
      
        des Avonds komtse beschoncken,
        Heeft haar lijf zo vol gela'en;
        Och! dan is de prij zo dronken
        Dat zij niet over-end kan staan;
        Dan valts' in Huis gelijk een Beest;
        Zo komtse alle Zondags meest,
        Och! kwam zij maar eens te sterven,
        Ik ging licht niet weer te Feest.
      
      
        Het hoofd moet ik haar houwen,
        Zij zeid, ach! ik ben zo moê;
        Daar begint zij dan te spouwen
        Door het Huis, gelijk een Koe,
        Haar goed en alles spuuwtse vol,
        Zij rast dan noch al even dol,
        Zij lost van onder, en van boven,
        Maakt het lijf weer lustig hol.
      
      
        Haar goed moet ik uittrekken,
        Slepense dan na de Kooi;
        De droncke sloor kan kwalijk spreken,
        Zo heeft zij geladen het hooi:
        Daar leidt de prij dan noch en zingt,
        Haar asem als een Riool stinckt,
        De Kinders maakt zij dan aan het schreien,
        Denkt hoe zoet het liedtjen klinckt.
      
      
        Dan heb ik wat te sussen;
        Zij komt weer van het Bed op-staen,
        En zij zeid ik moet u kussen:
        Wat een vreugd komt haar dan aan?
        Denkt wat vriendschap zij mij doet,
        In plaats van mond, kust zij mijn hoedt,
        Zij kan mijn heele lijf niet vinden,
        Straks zo valt zij onder voet.
      
      
        Soud' ik het al vertellen
        Hoe het met mij is vergaan,
        Waar soud' ik de woorden stellen?
        Dat kond' hier niet hallef staan.
        Brengt dit Liedtje vrij in druk,
        Of zij scheurt het wel in stuk,
        'k Heb het zelver zitten schrijven
        Dat zij uit was, bij geluk.
      
    
  