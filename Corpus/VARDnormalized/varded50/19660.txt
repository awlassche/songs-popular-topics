
    
      
        Nu stelt het puik van zoete kelen,
        Om daar gezangen op te spelen,
        Tot lof van God, die op zijn' troon
        Gezeten is, zoo hoog en heerlijk;
        Van waar hij zien kon, hoe begeerlijk
        Het Sparen stak na Aemstels kroon.
      
      
        Hoe wraak met zwaarden en met speeren
        De torenkroon van het hoofd wou scheren
        Der schone en wijd vermaarde stad,
        En rukken door geweld van benden
        Der vesten gordel van haar lenden,
        En plondren haar kleenood en schat;
      
      
        En schenden d'edele en getrouwe,
        Gelijk de schender Velzens vrouwe,
        Wel ruim zoo waardig als Helen
        Den brand van een herboren Troje,
        En krijg, die het overschot verstroje,
        Na dat men jaren heb gestreen.
      
      
        Waar is de reus met al zijn stoffen,
        Die Gijsbreghts stad ter neer wou ploffen,
        En om haer' muur zijn armen slaan?
        Wat ydle schrik heeft hem geslagen?
        Wat ydle vreze mag hen jagen,
        Die nu met schande strijken gaan?
      
      
        het is tijd de kerken te stofferen,
        Te danssen, en te banketteren,
        En met ene uitgelaten geest
        Des blijschap aan de vreugd te huwen,
        Die vrolijke englen ons vernuwen
        Met zang, op Gods geboortefeest.
      
      
        Trek in, o Amstel, trek nu binnen,
        Die zonder slag kunt overwinnen.
        Trek in, o braeve burgerij,
        Die u zoo moedig hebt gequeten.
        Geen eeuw en zal uw eer vergeten.
        De hemel sta u eeuwig bij.
      
    
  