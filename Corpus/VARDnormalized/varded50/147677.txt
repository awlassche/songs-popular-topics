
    
      
        O Twyfelende maagd,
        Hoe komt dat gij vertraagt
        Om tot mij in te komen?
        Indien gij zijt belust?
        Na vrede, troost en rust,
        Wel kom dan zonder schromen.
      
      
        o Heer ik kan niet staan,
        Veel minder tot u gaan,
        Want ik en heb geen voeten,
        Mijn ziel is dom en grof,
        Zij doet niet als in het stof
        Gelijk een mol te wroeten.
      
      
        o Ziel! komt evenwel,
        Met al dat vuil gestel,
        Ik zal u wel versieren,
        Ik zal u leren gaan,
        Op deze levens baan,
        Mijn Geest die zal u stieren.
      
      
        Hoe zout ik durven Heer,
        Die alles nog ontbeer,
        Ik ben naakt en elendig,
        Van alle goed ontbloot,
        De schaamte maakt mij root
        Uwe woorden zijn bestendig.
      
      
        Komt binnen als vriendin,
        Woont in mijn huisgezin,
        Of wilt daar veel verkeren,
        Komt zet u aan des dis,
        Daar overvloedig is,
        Al wat gij mogt ontberen.
      
      
        Ik vrees mijn stout bestaan,
        Zou mij niet wel vergaan,
        Met reden mag ik schromen,
        En Heer gelijk gij weet,
        Ik heb geen Bruiloftskleed
        Om aan Uw'Dis te komen.
      
      
        o Ziele komt maar naakt,
        Hier ben ik me vermaakt,
        Ik zal u kleren geven:
        Gij moet eerst zijn ontbloot,
        En aan u zelven dood
        Zo gij met mij zult leven.
      
      
        Wel aan dan Heer ik kom,
        Ik werd' uwe eigendom:
        Gij spreekt mij na mijn herte,
        Gij zijt mijn medicijn,
        Mijn kleed, mijn brood, mijn wijn,
        Gij stilt en held mijn smerte.
      
      
        Maar ziel weet dit voor af,
        Zo ik u lust niet gaf,
        Wilt daarom niet verschrikken,
        Maar weest hier in verblijd,
        Dat ik u op mijn tyt
        Genoegzaam zal verkwikken.
      
      
        Ik kom dan op uwe woord
        Tot binnen in de poort
        Van uwe Paleis, o Here!
        In plaatse van een roe,
        Reikt mij u scepter toe,
        Zo zal mij niemand dere.
      
      
        Hoe zijt gij nog zo schuw',
        Ik ben geneigd tot uwe,
        Schoon gij dat niet kund' voelen:
        Staat maar een weinig stil,
        En laat u eigen wil
        Niet meer zo driftig woelen.
      
      
        Mijn lust, mijn wil, mijn drift
        Schenk ik u tot een gift,
        En komt die gants verpletten:
        Ag! waar ik niet meer Ik,
        Maar Heer u wijs beschik!
        Schryv' ik voortaan geen wetten.
      
    
  