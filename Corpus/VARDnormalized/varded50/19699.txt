
    
      
        Komt laat ons bij de donckre maan
        Eendrachtelijk te reie gaan,
        en storten yvrigh deze beê
        Voor ons dryaensicht, Hecaté:
      
      
        Dat ze Atreus zonen doch bewaar:
        Die voor onze haardstede, en het outaer,
        Zo rustig waeghden lijf en goed,
        En troosten het volk in tegenspoed.
      
      
        Dat gheen verrader zich verstond,
        Om 'tflickren van het Troyaensche goud,
        Hen t'overlevren aan den Phrygh,
        En ons in'theymelyck bekrygh.
      
      
        En smoor half don op don gehoopt
        In het bloed, dat wt onze wonden loopt:
        En steek tot schrik van Grieckenland,
        Door Hectors toorts de vloot aan brand:
      
      
        En geef wtheemsche gasten stof
        Te zeggen: hier is het kerreckhof,
        Daar Troje door Godlozen boef
        Mycenen met haar maght begroef:
      
      
        Daar stond Achilles tent wel eer:
        Hier Agamemnons: ginder veer
        Werd dag op dag zo fel gestreen,
        Om Menelaus bruid Helen:
      
      
        Hier lag de vloot om dezen hoek.
        Keer, o Godesse, zulk een vloek.
        Bewaar Godin u kerken ook.
        Op datm' u tempel pleghtigh smook:
      
      
        Op dat uw reukwerk opwaarts rijs
        Na d'eenmael aengenome wijs,
        Na d'eenmael voorgeschreven plicht:
        Het zij dat gij droef of heller licht.
      
      
        Begunstigh doch Apolloos soon
        Den taalman van den oppertroon,
        Die zich op Gods geheim verstaat,
        En alle tekens gade slaat.
      
      
        Die vaak kan spellen 'tongesienst,
        En wien de suyvre Godesdienst
        Zo diep, en zwaar ter harten gaat,
        En achtse een pijler van de staat.
      
      
        Een pijler daar de staat op leunt:
        En om deze oorsaeck zich bekreunt
        Vaak met den wereldlijcken staf:
        Al neemtmen het hem zo kwalijk af.
      
      
        Weer van ons alle nieuwigheen
        Bevry voor vlek uwe outerkleen.
        En neem de priesters in uwe scharm,
        Die uwe altaren houden warm.
      
      
        Zij heeft u toegeknickt, nu wend u tot de nood:
        Heft aan een nieuwen dans, en maakt haer' Godheid groot.
        O kraght die niet en zijt te ontvlien:
        Geweld dat tussen uwe knieën
      
      
        Beklemt de diamanten spil,
        Daar het al op draeyt na uwen wil.
        Die hebt van eeuwigheid gezaaid
        Het zaad, daar de tijd syn' vrucht af maait,
      
      
        O dwangbestuurster van al het werk,
        Die Goon en mensen stelt een perk.
        Houvast en anker van het gesticht
        Der wereld, die in tegenwight
      
      
        D'hoofdstoffen houd. o zuil, die zelf
        Draagt onbeswaert dat zwaar gewelf.
        O die met ysren scepter heerscht,
        En blyfter laatst, en waert'er eerst:
      
      
        Die Hemel, Aarde, en Hel bestiert,
        En maakt dat elk u Godheid viert.
        Die op haar beurt de starren riept,
        En meerdre, en mindre Goden schiept,
      
      
        En blijft versteenight en verstokt,
        En hebt al het noodlijck kwaad berockt.
        Saturnus zijnen vader lupt,
        En 'tpekelschuym met bloed bedrupt:
      
      
        Ene oorsaeck dat er Venus kwam,
        Met hare onkuysche minnevlam.
        Jupijn ontvonckt door Cypris straal
        Voorts walghde van zijne eegemael:
      
      
        Die bleef verschopt, en al syn feest
        Was hoer of jongen, of een beest.
        Mercuur werd d'alderslimste dief,
        En Bacchus kreeg de kruiken lief,
      
      
        En struyckelende na den dronk,
        Song haylge versen dat het klonck.
        Mars groyd' in bloed en menschenmoord.
        Dat Reuzen kwamen fel aan boord
      
      
        Den donderaer met smaad en schimp:
        Doense Ossa parsten met Olymp,
        En weer met Ossa Pelion:
        Eer hen een starcker overwon;
      
      
        Dat Minos bruid, het geyle dier,
        Zich liet bespringen van een stier:
        Dat d'Africaen zo wreed als sterk,
        Van mensen hoofden boude een kerk,
      
      
        En dat zijn tempelpriester had
        Een doodshoofd tot zijn wierookvat:
        En eer hij noch gebeden sprak,
        Een menschenongeltoorts ontstak,
      
      
        En plengde met een heylgen schyn
        Paars mensenbloed in plaats van wijn:
        En offerde, den Goon tot brand
        Halflevend menscheninghewand:
      
      
        Terwijl een menschendarrem sluit
        Om't lijf syn taeye mensen huyt,
        Syn offerkleed en feestcieraed:
        En song, en schreeude zonder maet,
      
      
        Wt parckement vol bloedrood schrift,
        Verrukt door innerlijke drift:
        En deê weergalmen op elk vaars
        Een rei van woeste moordenaars:
      
      
        Wier wapen, zwaard noch kortelas,
        Maar kakebeen of schinckel was:
        Dat Tantalus noch vuil bemorscht
        Van versche moord, opschaffen dorst
      
      
        Het vlees zijns zoons op Iovis dis:
        Niet bij geval gebeurt en is:
        Maar onontworstelbaar bescheer!
        Gij zelf waart d'oorsaeck, u komt deer:
      
      
        Die dobbeltrony Ianus slacht,
        Die achter grynst, van voren lacht.
        Zo noch verraad smeult in zijne as,
        Ontdekt zulks doch uwe priestren ras:
      
      
        Scharp Argos sabel langs hoe meer:
        En Priams stander werp ter neer.
        Houd op gij hebt voldaan. Het noodlot heeft volkomen
        Vw danssen en gezang goedgunstig aangenomen.
      
    
  