
    
      
        'k BEn gesprengd met reine Water,
        Dog mijn ziele dorst na meer:
        O mijn ziel! wat Drinkvat staat 'er
        Op de Tafel van u Heer?
        Dorst ik dog wat naarder gaan,
        En mijn ziel-dorst zo verslaan:
        'k Sou dan voor die heili'ge spijze
        Dankelijk mijn Heiland prijse.
      
      
        Is dit het eigen Bloed des Heren?
        Neen, ik zie maar suiv're Wijn:
        het Pausdom soud' ons gaarne leren
        Dat het Brood waar vlees moet zijn,
        Dit is Brood dat het lichaam voed;
        Maar het geloof drinkt Christi Bloed;
        'k Dien geen Misgod, het waar een schande,
        'k Wens maar ene Offerande.
      
      
        Christi Bloed voor mij vergoten
        Beeld mij deze Beker af,
        'k Eet met Christi Dischgenoten
        het Brood zo als hij het zelve gaf:
        Is mijn ziel in stervens nood?
        'k Word gesterkt door het heilig Brood;
        Schrik ik voor mijn grote zonden?
        Mijn pardon zijn Christi wonden.
      
      
        Maar hoe heb ik derven treden
        Om die spijs te grijpen aan,
        'k Ben van boven tot beneden
        Onrein, en met schuld belaen:
        Maar dit geeft mij nog een moed,
        Dat mijns Heren dierbaar Bloed,
        Ook van grote zonden heiligt,
        En voor straf ten vollen veyligt.
      
    
  