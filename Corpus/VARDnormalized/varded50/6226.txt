
    
      
        FIJ valse Venus! die zo menig hebt bedrogen;
        En noch niet af en laat, waar gij maar kans en vint
        Waar toe zo vuilen Schicht mij in het hart getogen?
        Ik ben niet meer tot u, noch uws gelijk ghesint.
      
      
        Onredelijcke Vrou, gebiedt dijn stouten Jongen:
        Dat hij zijn Pijlen spar, en mij niet meer en ziet;
        Ik heb een echte vrou, en ben daar aan gedwongen,
        Te leggen mijn vermaak, maar aan een ander niet.
      
      
        Of meynt gij dat ik u zal (als te voren) dienen;
        En volgen u gebo'on, als een verdwaelden zot,
        Op hoop: dat gij mij zoudt wat goeds daar voor verlienen
        Neen Venus! veer van daar! ik dien een waerden God
      
      
        Mij lust niet meer den drank die gij placht te zinken
        Waar door ik al te na van het nutste was verleid;
        Den Gever alles goeds, geeft beter Drank te drinken
        Een Drank die duyren zal, tot in der eeuwigheid.
      
      
        Wat zijn u gaven doch, die waardig zijn om loven?
        Den snoeper die ze snoept, op het lest daar af verveeld;
        Och! des Hemels gaven gaan u gaven veel te boven,
        Die uit een milde Hand ons worden toegedeelt.
      
      
        Ik heb wel eer gemeind: men b'hooren u te eren
        Iae neffens d'opper God, die alle eer behoort;
        Zo had gij mij, helaas! door valsheid gaan verkeren
        Want, nooit gij mij en gaaft een onbescheiden woord.
      
      
        Gij vielt mij om den hals, om kussen aan mijn wangen,
        En bod mij dijne mond, en lipjes Honig zoet;
        Hier me had gij mijn hart in dyne Strik gevangen;
        Maar nu is het al verkeert, in louter bitter Roet.
      
      
        Al komt gij mij nu aan, met het lijfken op geregen:
        Met borsjes zilver blank (en het geen ik niet en zeg)
        Tis alles te vergeefs, gij kont mij niet bewegen,
        het Gerinste dat ik spreeck, is anders niet als: weg!
      
      
        Dus laat mij voort met vreen, wilt dijne moeite sparen
        Want alles wat gij doet, kan mij bewegen niet:
        Ik zoek niet meer met u in eender Schuit te varen,
        Wij zouden gaan te gront, verdrinken in het verdriet.
      
      
        Adieu dan voor het lest: mijn ziel wil u begeven:
        Mijn ziel zoekt niet het Rijk daar gij ze voeren zout,
        Mijn ziele zoekt hier rust, en namaals het eewich leven,
        Het gene gij de ziel, en het lichaam beyd' onthoudt.
      
    
  