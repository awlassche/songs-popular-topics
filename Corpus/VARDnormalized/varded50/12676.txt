
    
      
        Verheft u diep gezucht,
        En steygert in de lucht,
        Dringht door de Wolkken henen,
        O Here! geeft verdrag:
        Hebbet acht op mijn wenen,
        Mijn jammer en geklag.
      
      
        Wilt doch een aarden vat,
        Een dor en nietig blat,
        Zo bijster niet vervolgen:
        Let op mijn droeve galm,
        En weest niet te verbolgen
        Op een verschrookten halm.
      
      
        Ik weet en ik beken,
        Dat ik wel waardig ben
        Van u te zijn verlaten:
        Maar ziet mij gunstig an,
        En kastijdt mij met maten,
        Dat ik het lijden kan.
      
      
        Zo gij met uwen Knecht
        Wilt treden in het gherecht:
        Zo gij, o God! wilt merkken,
        En u gezichte slaan
        Op mijn zondige werkken?
        Ach! het is met mij gedaan.
      
      
        Ik leg in dieper nood,
        Omsingeld van de dood,
        En hende bij het verderven:
        Waar zal ik henen gaan,
        Om wat troost te verwerven?
        Want ik kan niet bestaan.
      
      
        Ik vluchte zonder zorg
        Tot uwe Soon, mijn Borg,
        Tot Christum mijnen Here,
        Weg-nemer van mijn schuld
        Van mijn schand’ en oneere,
        Die alles heeft vervult.
      
      
        Hij is mijn hoogste wens.
        Wel-zalig is de mens
        Die gij vergeeft de zonden.
        O Iesu! Meester, Vriend,
        Gij geneest mijne Wonden
        Wt liefd’ en onverdiend.
      
    
  