
    
      
        God boven al in eeuwigheid verheven
        (Woont in een ligt) d'welck niemand in dit leven
        Gezien en heeft, noch zien en kan met ogen.
        Dus wil hij niet, dat men hem zal vertogen,
        Gelijk een beeld, uit mensen werk geresen,
        Want voor ons is, onbegrijp'lijck zijn wezen.
      
      
        In het begin, als God eeuwig almachtig
        Schiep al uit niet, door zijn woord, wijsheid krachtig,
        De Hemelen, Aarde, en die afgronden,
        De Zee, met al dat daar in is bevonden,
        Hij onderhoudt alle dinck met opmerken,
        Dus voor ons is onbegrijp'lijck zijn werken.
      
      
        Lof, prijs, en eer, zij dezen God alleyne,
        Van hem heeft al, het wezen groot en kleine,
        Den Zonnen-schijn, vroegen regen en spade,
        Vruchtbaar tijden geeft hij goede en kwade,
        Die hem recht kent, moet dankbaerheydt bewijzen,
        Dat is wijsheid volmaakt hoge te prijzen.
      
      
        Leert nu wijsheid, God in zijn woord waarachtig,
        Bekennen recht, zijn aard en zin eendrachtig,
        Hoe dat hij is, barmhertig en genadig,
        Ook rechtveerdig, om straffen het Volk misdadig,
        Daarom men moet, nu ter tijd zorge dragen,
        Als men oordeelt, dat het God mag behagen.
      
      
        In dezen tijd twee Gods geboden klaarlijk
        Nodig geleerd zijn, en beleeft eenpaarlijk,
        Dat is, gij zult God boven al beminnen,
        Liefhebben van gantser herten en zinnen,
        het Grootste gebod, om de wet te vervullen
        Die dit beleeft, zij God behagen zullen.
      
      
        Zijn gebod is, andermaal zo wij lezen,
        U naasten zult gij liefhebben bij dezen,
        Als u zelven, hier is veel in gelegen,
        And'ren te doen, alzo men is genegen
        Zelve te ontfaen, in het slot wilt hier op achten,
        God zal rechten, herte, zin, en gedachten.
      
    
  