
    
      
        Doorluchtig Held! // Gij hebt met geweld
        Manhaftig gewonnen des Hemels Hof,
        Waar nu gezongen wordt uwen lof.
        'k Wens U geluk // om dat uwen druk
        Gants over nu is, en al uwe smart,
        Die pleeg te omwallen u suyv're hart.
        O Paule! u lijden
        Is nu al voorbij,
        Tot loon van u strijden
        Zijt Gij eeuwig blij.
        Laat mij doch verhalen uwe wondere deugd,
        Waar door Gij verdiend hebt des hemels schone vreugd.
      
      
        Na dat op d'aerd // geslagen Gij waart,
        En wonderlijk wierdt van den Heer bekeert,
        Hebt Gij met ijver zijn volk geleerd.
        U diep gezucht // klom op tot de lucht
        Waar mede uwe zonden Gij hebt beweent:
        Ziet wat een gra√ßy God U verleend!
        Gij zijt uit een Saulus
        En uit een Tyran,
        Geworden een Paulus,
        End' een heilig man.
        Gij hebt na veel Landen gereisd en gedraeft,
        Bij dagen en nachten hebt Gij vroom geslaeft.
      
      
        Geen zwarigheid // heeft ooit U verleid,
        Noch immer doen wijken van God uwe Heer,
        Gij leed' dat willig tot sijnder eer:
        Gheen hongers-noot // gheen kommer, gheen dood
        Gij vreesden; noch boeien, noch vlam, noch vier;
        het Was U, O Paule! niet als playsier.
        G' hebt zwepen en slagen,
        En schip-breuck ter zee,
        Blijmoedig verdragen,
        Al de 'et U wee.
        Gij hebt in verscheyde perijckels geweest,
        Van broeders, en vreemde; dan G' hebt niet gevreest.
      
      
        Gij hebt betrout // dat zilver, noch goud,
        Noch duivel, noch helle, noch hitt', noch kou,
        Van Godes liefde U scheiden sou.
        het Is zo geschiet // want Gij nooit verliet,
        Om het leven noch sterven, uw des Heren Wet,
        G' hebt die gehouden gants zonder smet.
        Al wiert Gij gebannen,
        Gheen moed Gij verloort;
        En zijnde gespannen
        Preeckten Gij Gods woord.
        Noch diepte, noch hoogte, noch starckte, noch kracht,
        En konnen U scheiden van de hoogste Macht.
      
      
        Is dit niet zo // was Paulus wel bloo,
        (Romeinen! wel spreekt toch recht uit uwe mond)
        Als Hij bij Nero gebonden stond?
        De waarheid zegt // zegt dat Godes knecht
        Na gene tormenten gevraagd en heeft,
        Zegt dat Sint Paulus niet heeft gebeft.
        Zegt dat Hij bekeerden
        De Zondaars tot God;
        Zegt dat Hij haar leerden
        Godes zoet gebod.
        Zegt, dat, al was Nero verbitterd en fel,
        Dat Hij het niet meer achten als een kinderspel.
      
      
        Komt dit bezien // en wilt u verblie'n,
        O mensen! in het sterven van deze Man,
        Ziet hoe de Beulen Hem vatten an:
        Ziet daar gaat heen, met vrolijkheid tre'en
        Gebonden met koorden, dat heyl'ge Vat,
        Die hun verkondigd had des Hemels schat.
        De plaats is bekomen
        Waar Hem wordt ontrooft,
        Waar Paulo benomen
        Wordt zijn eele hoofd.
        Zijn hoofd heeft gesprongen, gezongen heeft het mee,
        het Song driemaal Heer Jesus, eer het hiel zijne stee.
      
      
        Dit wonder werk // viert nu Godes Kerk,
        Gedachtenis houdt Zij van Pauli dood,
        Die bij de mensen en God is groot.
        het Is recht en re'en // dat werd aengebe'en
        Des wonderen Heilig op deze aerd',
        Die Godes Wet heeft in all's bewaard.
        Laat neder ons vallen
        Met grote ootmoed,
        Laat ons met ons allen
        Aan Hem doen ons groet:
        Laat ons tot Hem zeggen; Doorluchtige Sant!
        Wilt ons bij God brengen door uwe sterke hand.
      
    
  