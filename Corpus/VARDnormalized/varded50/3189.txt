
    
      
        STrate-slijpers, lege Zinnen,
        Leegh van 'tgunje moet beminnen,
        Leegh van goed, en vol van kwaad:
        Wilje wezen onderwezen,
        Sinne-sloven, hande-pesen
        Is den alderbesten raad.
      
      
        Ledig zijn kan veel betrachten
        In de zinnen, en gedachten,
        Maar te veel verslapt de geest:
        Met de leden vaak te woelen,
        Dat ze het lamme zweten voelen,
        Dat is goed die het niet en vreest.
      
      
        Matigheid in alle dingen
        Kan een dapper voordeel bringhen,
        Somtijds ledig somtijds kloek,
        Somtijds met de hand aan het ene,
        Somtijds met de le'en aan het gene,
        Somtijds mette Neus in het Boek.
      
      
        Maar 'et ledig lanterfanten,
        Om en wederom te tranten,
        Dat en deugd zen leven niet:
        Niemand zij hier toe genegen,
        Om gedurig dit te plegen,
        Die niet geren Leuyaerdt hiet.
      
    
  