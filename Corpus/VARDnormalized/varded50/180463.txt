
    
      
        O Groten Herder der verdwaelde Schapen,
        Die t’eenemael verloor’ne op komt rapen,
        Uit de afgrond van het grond’loos zondig niet,
        Daar ‘het hoop’loos leit zo gij geen hulp en biet.
      
      
        Beschou mijn ziel, zo jammerlijk versoncken,
        En in een Poel van schuld en smet verdronken,
        Begraven in het nare duist’re graf,
        Daar noit de Zon haar helder schijnsel gaf.
      
      
        Ik wil somwijl eens pogen U te klagen,
        O Iesu lief maar als ik zal gewagen
        Van mijn elent, ontbreekt mij tong en hert,
        Mijn ziel die is rampzalig zonder smert:
      
      
        En schoon ik weet dat Uw alsiende ogen,
        Vervult met U vrijwillig mededogen,
        Doorgronden ‘het innighste van mijn gemoet,
        Gedoog noghtans dat ik U val te voet.
      
      
        Om door U hulp mijn diepe herte plagen,
        (Zo ver als ik die ken) U voor te dragen,
        O Boom des Levens, wiens geneesend’ blad,
        Der Heyd’nen Heil, alleen in sigh bevat?
      
      
        Gij weet helaas! dat ik mijn gansche leven
        Heb aan mijn eigen zin en wil gegeven,
        Het hoog gebiedt van lighaem, en van ziel,
        Die mij ook dreven daar het haar geviel;
      
      
        Vervremt van ‘het hoogste Goed, de ware ruste
        Van ‘het Reed’lijck schepsel, ging ik mij verluste
        In des werelds ijdelheid, en gaf mijn vlees
        Zijn vergenoegen, vreemd van Uwe vrees.
      
      
        ‘het Gezelschap van de dert’le werelds wighten,
        Was mijn vermaak in plaats van Godsdienst-pligten,
        Mijn hovaardij in ‘het cierelijck gewaad
        Was doenmaels niet het minste van mijn kwaad.
      
      
        Al wat het schepsel schoon had en beminn’lijck,
        Al wat tot voedsel strekte van het sinn’lijck,
        Van wellust, en van hoogmoed, was mijn wens,
        Als een van u vervremt onzinnig mens.
      
      
        In ‘het midden van des afgrond van ellenden,
        Kwam sig uw Geest in overtuiging wenden,
        Voor zo ver tot mijn dwaas verblindt gemoet,
        Dat ik voor U Heer erkennen moet.
      
      
        Dat ik mij vind’ een af-gront van Godloosheyt,
        Een tezamen knoopinge van enkel boosheid,
        Een bitt’re gal, en een huilende woestijn,
        Een zondig niet, befoeselt als een swijn.
      
      
        ‘K vind mijn verstand de leidster mijner ziele
        Vol duisternis, waarom mijn noit bevielen
        De Majesteit en glans van ‘het Heilig Woord,
        Waar door uw Geest ‘het verlight gemoet bekoort.
      
      
        Dit’s oorsaeck dat d’aenbiddelijcke schoonheit,
        En liefde, die voor ‘het heilig oog ten toon leit,
        Voor mij tot hier toe verborgen zijn,
        Want ‘het Geest’lijck vat geen onherboren brijn.
      
      
        Den af-gront uwer Algenoegsaemheeden,
        Uw Goedheid, Wijsheid, o oneindige reden,
        Uw maght, en hoogheit zijn mij onbekend,
        Hierom is ‘het hert van uw zo afgewend.
      
      
        Dit houdt mij Jezus dierbaerheit verborgen,
        Zo komt het dat mijn ziel zo zonder zorgen,
        Nog vast houd aan het hatelijk verblijf,
        In zonden, en haar walgelijk bedrijf.
      
      
        Mijn wil dien volgens vind ik gans af-keerigh
        Van ‘het hoogste Goed, in tegendeel begerig,
        Naar ‘het schoon en ‘het zoet dat ‘het schepsel aan komt bien,
        En ‘het geen ‘het wellustig oog ‘er in kan zien.
      
      
        Ten besten is het enkel voor mijn zelven
        Dat ‘k lef, en wil mij schikken om te delven
        Naar ‘het eeuw’ge goed, de schat van saligheit,
        Waar toe mij schrik en eyge liefde leit.
      
      
        Maar Iesu schoonhneyt, en beminn’lijckheeden,
        En lust om met mijn gansche hert te treden
        In Gods gemeenschap als mijn hoogste goed,
        Die heeft geen kracht op mijn ontaard gemoet.
      
      
        Ik vind al mijn beweginge verdurven,
        HET geloof en regte liefd’ en vrees versturven,
        Verwond’ring hoop op God uit ‘het hert geweerd,
        Van Hem tot ‘het schepsel en mijn zelfs gekeerd.
      
      
        Mijn leden zoudt ik ganselijk tot boosheit
        Besteen, als ‘het wapentuig der Goddeloosheit,
        Zo uwe hand mijn niet en weederhiel,
        En in bond ‘het kwaad van mijn verwoeste ziel.
      
      
        Oneindig Heer in liefde ongemeten,
        Sou aan op uw genaden-stoel gezeten,
        In Iesu wonden ‘het vyantlijcke hert,
        Dat door dit alles niet verbrokken werd;
      
      
        Verander dog uw lanckmoet in Genade,
        Ontmoet een ziel die steeds geneigd ten kwade
        Niets doen kan als hoereren van uw af,
        En sigh verzaden met der zwijnen draf.
      
      
        O teed’re Iesu vol van mededogen,
        Vrijwillig in uw liefde, sla uw ogen
        Op ‘het sigh verdervend’ schepsel, neem ‘het geweer
        Waar mee het gaat zijn eigen ziel te keer.
      
      
        Laat uw niet stuiten van de magt der hellen,
        En komt de hoogtens haastig neder vellen,
        Die sig O Heer verheffen tegens uw,
        Komt lockt mijn hert van uw zo duister schuw.
      
      
        HET hooveerdig zelfs, ‘het verstand uw vyandinne,
        ‘het Gemoet zo ongeneigd om uw te minne,
        Verander door uw Goddelijke kracht,
        Kom Iesu toon uw Koninghlijcke maght.
      
      
        Vloeyt in mijn ziel Fonteine van de hoven,
        O cristalijne beke daal van boven,
        Met des Levens water in de modderkuyl
        Mijns hertz, reiniging uit der zonden vuil.
      
      
        Laat d’oogen zalf ‘het verblindt gesight besmere,
        Dat mij uw wijsheit dwaas te werden lere,
        En maak mij Heer tot een ootmoedig kind,
        Dat nergens rust als in uw boezem vindt.
      
      
        Maar ach wat zeg ik, ‘k voel hier weder streven
        Mijn gansche hert ‘het wil zich niet overgeven
        In Iesu hand, om blindeling zijn stem
        Te volgen, en te luisteren naar hem.
      
      
        Ten wil niet sterven aan het zondig eigen,
        Maar eigen zin en wil vind’ ik te neigen
        Om zelfs te heersen, tot mijn eigen rust,
        Te disponneeren naar het haar gelust.
      
      
        Maar groten Iesu triumphanten Koning,
        Maak van Uw vrije liefde een vertoning,
        En dwingt mijn ziel om tot U in te gaan,
        Ontsluyt mijn hert, ei blijft niet buiten staan.
      
      
        Blust Satans vier’ge pijpen, brek zijn netten,
        Wilt hem ‘het bloed dorstig opzet dog beletten,
        Maar maak mijn Heer meest van mijn zelven vrij,
        Op dat ik de uwe nu en eeuwig zij.
      
      
        Schenk mij opreghtheyt, geloof, en vreze,
        Voor uwen Naam, en kom mijn ziel genezen,
        Van onverloochentheyt, in alles dat
        Uw Wijsheid voor mij schadelijk bevat.
      
      
        Laat mij o Heer in eeuwigheid verdrinken
        In Iesu bloed, met schuld en smet verzinken
        In de afgrond van zijn wonden, maakt mij rein
        Met ‘het levend’ water uit de heil Fontein.
      
      
        Ach Here Here wilt uw toorn dog stille,
        Als gij niet helpt, wat kan ik als uw wille
        Steeds weder staan, genade Heer genae,
        Geeft dat een stoppel door uw gunst bestae.
      
      
        Ach! Ach mijn God! bekeer uw vijands herte,
        Bevrijd een helle wight voor d’eeuw’ge smerte,
        Wast, wast met Isop in het bloed van ‘het Lam,
        ‘het Vervloekt gemoet, blust wellusts heete vlam.
      
      
        Als ik dan zien zal uwe vrije liefde,
        En wien mijn boosheit ‘het dierbaar hert doorgriefde,
        Dan zal mijn ziel verteren in het vier
        Der liefde, die uw Iesu stond zo diet.
      
      
        Dan zal ik mij uw Heer ten offeranden,
        Op de altaar van die liefde laten branden,
        Kom Iesu, kom, kom ruk mij uit ‘het verderf,
        Leeft eeuwig in mijn Ziel, op dat Ik sterf.
      
    
  