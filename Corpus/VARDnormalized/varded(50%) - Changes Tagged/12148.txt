
    
      
        IESV dulcis memoria,
        Dans vera cordis gaudia;
        Sed super mel & omnia
        <normalised orig="Eius" auto="true">Eins</normalised> dulcis praesentia.
      
      
        <normalised orig="Nec" auto="true">Nek</normalised> lingua valet dicere,
        <normalised orig="Nec" auto="true">Nek</normalised> littera exprimere,
        Expertus potest credere
        Quid <normalised orig="sit" auto="true">zit</normalised> Iesum diligere.
      
      
        Nil canitur suauius,
        Auditur nil iucundius,
        Nil cogitatur dulcius,
        <normalised orig="Quam" auto="true">Kwam</normalised> Iesvs Dei filius.
      
      
        Iesv spes poenitentibus.
        Quàm pius es petentibus,
        Quàm bonus te quaerentibus!
        Sed quid inuenientibus?
      
      
        Iesv decus Angelicum
        In aure dulce canticum,
        In ore mel mirificum,
        In corde nectat caelicum.
      
      
        Tu mentis delectatio,
        Amoris consummatio,
        Tu mea gloriatio,
        Iesv mundi saluatio.
      
      
        Iam quod quaesiui video,
        Quod concupiui teneo;
        Amore Iesv langueo,
        Et corde totus ardeo.
      
      
        Qui te gustant, esuriunt;
        Qui bibunt, adhuc sitiunt:
        Desiderare nesciunt,
        Nisi Iesum quem diligunt.
      
      
        Quocunque loco fuero,
        Semper Iesum desidero;
        Quàm laetus cum inuenero,
        Quàm foelix cùm tenuero.
      
      
        Coeli ciues ocurrite,
        Portas vestras attolite:
        Triumphatori dicite,
        Iesu salue rex inclyte.
      
    
  