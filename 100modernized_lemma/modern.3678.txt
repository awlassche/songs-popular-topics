


wy dancken v godt end heer
wy prysen v' wercken al:
want die roem uwes naems sal
ons bysijn langes so meer
end wy sullen singhen klaer
v' daeden seer wonderbaer


als daer komt myn tyt bequaem
ick sal richten richtelick:
dat ęerdtryck smeltt gantschelick
met de jnwoenders al t'saem
maer sijn pilaeren niet kleyn
onderhoud' ick vast alleyn


ick sprack die hooueęrdigh' aen
die roemen sonder verstandt:
verheft v niet hier in't landt
wiltop v' ghewelt niet staen
steeckt uwen hoorn' onbeschaemt
niet hoogher op dan't betaemt


oost noch west noch oock dat noordt
en maeken all' t'saemen niet
dat de mensch' also men siet
werdt so seer ghetrocken voort:
maer van godt werdt verhooght d'een
end d'ander ghemaeckt seer kleen


in gods handen is een kop
vol gemaeckt met stercken wyn:
hy sal daer wt schenken fyn
sijn' kindren: doch den grondtsop
sullen al die boos' onreyn
t'saemen wtdrincken ghemeyn


ick sal dan noch met ghesangk
des gods iacobs wercken schoon
verbreyden met soeten toon
end der boosen hoorne kranck
breken: maer die vrome goedt
werden gheeert in voorspoedt



