


wend u mijn ziel ter deugden van dien held
die zich de voorst in 't strijden heeft gesteld;
't is zijn moed en dapp'ren strijd
en zijn onbesweeken vlijt
in 't betrachten van gods wetten 't geen gy ernstig moet beschouwen
om een indruk te behouwen


bedenk hoe hy zijn pas bekeerde hert
terstond uit dwaalings strikken heeft ontwerd
en hoe hy heeft aangekleefd
waarheidslicht dat krachten geeft
om de deugd in top te voeren; en om aller menschen vonden
af te werpen van haar gronden


met waarheidslicht omgord dekt' hy zijn borst:
rechtvaardigheid was 't vorstschut van die vorst:
vorst'lijk was hier zijn bedrijf:
hy verschoonde goed noch lijf
om rechtvaardigheid te ploegen: want zijn drift als vuur ontstooken
maakt' hem meer als onbesprooken


zijn yver in 't handhaaven van zijn licht
om christus leer dat waare godlijk licht
voort te zetten naa zijn aart
was te groot om naa zijn waard
krachtelijk te zijn beschreeven: want zijn voet geschoend door yver
maakte hem noit achterblijver


't geloof zijn schild door goodes zaad geteeld
word noch door pen noch woorden afgebeeld;
naulijkx 't onze geest bevat:
want die ziel noit moe of mat
van met ernst op god te oogen had van god een schat verkreegen:
't was zijn geest den grootsten zeegen


deez schat heeft hem vertoond en klaar beduid;
en dat god was en dat zijn wils besluit
ons van christus is gebracht:
schoon de duivel hem met kracht
en schoonschijnend wist te lokken; jaa zijn reedens kracht wou dooven;
't had geen vat hy bleef gelooven


zijn wakk're hoop den helm die 't hoofd behoed
wrocht door haar kracht dat om 't hoogste goed
staat en eer en 's weerelds pracht
rijkdom en vervolgingsmacht
kon verachten en verdraagen: want hy acht 's heemelsschatten
hooger als men kan bevatten


zijn lust en drift gedachten en verstand
was in godswoord; dat swaar was in zijn hand:
wakker kon hy het geweld
des verzoekers die zich steld
teegen 't helderlicht der waarheid teegengaan en van zich weeren;
iaa deed' hem den rugge keeren


hy voegde by het waapentuig 't gebed;
't gebed welks kracht hem voort heeft vastgezet:
want zijn geest was altijd ree
om met traanen als een zee
als een kindeken te smeeken; hierom was zijn god bewoogen:
gaf hem hulp en groot vermoogen


dus toegericht begon den held de strijd
met weereld vlees en duivel vol van nijd
om den omkeer van zijn loop
en zijn nieu verkreegen hoop:
krachten list en vuile streeken heeft dat drietal ingespannen
om het weeder 't overmannen


des vlees natuur noch vol inbeeldings kracht
wist slings genoeg ook zoetelijk en zacht
iaa met listig mongezeg
voor 't verstandig overleg
alle zaaken te verkeeren: wist de zonden op te pronken
dat z' alleens als deugden blonken


de weereld bracht de rijkdom staat en praal
voor zijn gezicht; en lokte met verhaal
van gezach van eer en lof:
alles een bequaame stof
om een nieu bekeerde ziele buiten 't deugdenperk te zetten
of ten minsten te verletten


de vorst des luchts hervormd als voor den val
een heemels geest gelijk sprak zoon hou stal;
luister doch naar wijzen raad;
toon verstand bedenk uw staat;
want nu loopt gy zonder oordeel wijl gy dwaald in goodes wetten;
hoor de re'en; laat u verzetten


onnoodig steld g' uw zelven dus ten spot:
want onzen heer vervulde godsgebod
om aan zijn rechtvaardigheid
schoon men 't zondig leeven leid
alle schuld betaald te zetten: om voor ons de deugdeplichten
door verdiensten te verrichten


dit 's u te nut zoo gy oprecht geloofd:
vergeefs is 't dan zich zelven afgesloofd
met te werken als een knecht:
want men leerd ons wel te recht
dat de deugd niets kan verdienen; dat de zondaar mag vertrouwen;
dat 't geloof maar zal behouwen


neem vry dan aan d' eerampten van het land
en wellust pracht; 't is alles in uw hand
wat uw vlees verlusten kan:
niemand kan zoo grooten man
in 't geluk bestaan te stutten; op uw schat meugt g' u verlaaten
in all' uwe groote staaten


hou d' oude koers word niet van aart hervormd;
want zoo g' uw volk met onverstand bestormd;
en een yder teegenloopt
iaa verwaand voor wind verkoopt
't hooge recht van uw geboorte zoo zal 't volk van nijd opswellen
en u sta'ig met rampen quellen


dus listig heeft dien geest 't gemoed gevleid;
't meermingezang heeft geenzins hem verleid:
want de held verwachte 't loon;
en verachte 's weerelds hoon:
wijl hy stond naar grooter schatten: zulks hy smaad en hoon woud draagen
als 't zijn god maar zou behaagen


het weelig vlees ontrok hy 't ruim genot
van 't aardze goed; al riep men hy is zot
dat hy zelfs in armoed leefd
daar hy 't overvloedig heeft
hy verzette geene stappen; maar hy door zich zelfs te kennen
mist zijn drift naar re'en te mennen


zijn kuisheid klom zelfs hooger als den eis;
het huwlijks zoet ontzeiden hy zijn vleis;
niet uit kracht van een gebod
maar om buiten zult genot
zijn god toegeheiligd leeven tot gods eer in reine zeeden
voldaan aandagt te besteeden


des weerelds pracht met rijkdom staat en eer
't was al by hem als drek; acht 't was zoo veer
van 't geluk daar hy op zag:
want hy oogde nacht en dag
op 't oneindig goed des heeren daarom was al 't heil der aarden
in zijn oog van geender waarden


dit bleek als hy een vorstelijke schat
zijn erfgoed heel veracht en als vertrad:
't erven had hy afgezeid
zoo gods wet niet had bepleit
voor den nood van christus armen; want die leerd de rijke leeven
in een sta'ig mildaadig geeven


zijn drift om weg de deilen al zijn schat
was wel zoo groot als oit een gier'gaard had
om te winnen 't groote goed;
want door prang van zijn gemoed
zocht hy d' arme hier en ginder; gaf aan haar zijn groote schatten:
wie kan grooter drift bevatten!


dus sneed hy d' eer en staatzuchts voedzel af:
met gordel swaard en hulp die god hem gaf
weederstond hy 's duivels list:
door zijn schild is voor den twist
manlijk en naa wensch geeindigd: want hy 't drietal af bleef keeren
iaa hy quam haar t' overheeren


die 't booze rot met strijden overwind
heeft 't jongelingschap bereikt; doch onzen vrind
zette koers op hooger trant:
in den vaaderlijken stand
won hy op het hoogste klimmen: want zijn geest bleef staadig stijgen
om den hoogsten top te krijgen


zijn ziel met kracht naa vuur'ge aandacht stond
om voor zijn god uit 's herten diepsten grond
sta'ig te koomen met geween;
om voor 't oog van yder een
eerbied voor zijn god te toonen; om zijn werk gepeins en poogen
sta'ig te doen: als voor gods oogen


vertouwensvrucht de lijdzaamheid genoemd:
die deugd heeft hy geacht geeerd geroemd
als die deugdsgesticht volbond:
want die god zoo veel vertrouw
dat hy kan 't geweld der boozen als een we'erloos lam verdraagen
meinde hy most god behaagen


zijn liefde drong hem altijd krachtig voort
tot 's naastens dienst: men geeft schier noit gehoord
van een hert vol meerder vuur
om in alle zoet en zuur
aan den naasten hulp te schikken: want zijn onbelemmerd leeven
was den haasten toegeschreeven


een swakke ziel nam hy als by de hand:
gaf wijzen raad aan meenig klein verstand:
sta'ig vermaande hy tot deugd
zoo wel d' ouden als de jeuchd;
zijn gesmeek om christus leeden met haar god te doen vereenen
drong door alle herten heenen


my dunkt mijn ziel ziet hem noch in 't gebed;
hoord zijn gezucht; jaa staat noch als verzet
om 't gejook 't geween 't geschrey
naa godsgunst; om 't roepen ay!
mijnen god versterk onz herte! maak dat wy in deugde vloeyen
en door liefde zaamen groeyen


in 't kort hy heeft zijn christelijke plicht
in alles nau betracht: hy was een licht
iaa een zon in christus kerk:
waar en hoe ik hem bemerk
'k vind een deugdenglans afstraalen van zijn strijden en zijn loopen
van zijn nauw wacht en hoopen


alzulken loop liep hy veel jaaren lang;
den engenweg viel hem niet zuur of bang:
had geen vreeze voor de dood;
iaa zijn leeven hy besloot
in verquikking en genoegen: want zijn geest is onverschrokken
dankende naa god vertrokken


dus voer hy op deugds triumfwaagen heen
zijn voorbeeld bleef hier t' onzer nut bene'en:
't leerd in 't strijden vast te staan
en op 't deuchden spoor te gaan
moedig van het voorgetreeden ziele volg dien vorst der vroomen
op dat g' ook by god meugt koomen



