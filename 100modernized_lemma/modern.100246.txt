


ach waar mag myn tweede ziel
myne herderinne blyven
die my steeds gevangen hiel:
het is tyd ons vee te dryven
want het gulde morgen rood
koomt al voort uit febus schoot
en verligt het aardryk groot


ach daar koomt zy uit de stal
waarde maagd zoete clorinde
hebt gy daar uw schaapjes al?
'k ben verblyd dat ik u vinde:
laat ons zamen onder een
langs 't gebergt en weyden heen
en wy agter haar aan treen


want de zon schynd op der aard
die den dou haast zal verteeren
dat ons schaapjes lief en waard
daar by tyds nog in grazeere;
want het nat bedoude gras
koomt door 't jeugdig groene las
onze schaapjes nooit onpas


ziet clorinde hoe ons vee
onder een zig t' zaam verheugen!
ziet! het paard zig twee aan twee:
't schynt het staat in hun vermeugen
en waarom zou 't ook niet zyn?
ik wens met hun in 't gemeyn
steeds te trekken eene lyn


titus! wel wat zal dat zyn?
uit zoo'n zaak koomen krakeelen
houd de uwen van de myn'
of ik moetze zelf verdeelen:
het gedeyd zelden tot vree
wanneer twederleye vee
t'zamen teelen op een' stee


ey clarinde of 'k al zwyg
'k moet myn hert u openbaaren:
weet dat ik my voor u neig
en gy kend myn zo veel jaren
om u leef ik in verdriet
buyten u acht ik my niet
zo gy uit myn wezen ziet


titus! wat gesprek is dit
heeft de liefd' u dan bevangen
zyt gy door de min verhit?
ik voor my 'k heb geen verlangen;
ook ben ik een jonge maagd
die geen minzugt by haar draagt
ja de min nooit heeft behaagt


ey clorinde! zie ons vee
zie de kruiden zie de boomen
zie op het gevogelt mee
zie de visjes in de stroomen
zie op al wat leven heeft
dat onder en boven zweefd
tot het teelen zich begeeft


ik weet al wel wat gy zegt
't geen aan 't aardryk is gegeven
en door teelzugt t'zaam gehegt
op dat alles blyf in 't leven
yder doet daar toe zyn vlyt
maar laat dit mee zyn gezeid
niemant paard ook voor zyn tyd


daarom titus als myn tyd
om te paaren is verrezen
zal my nooit geen bitze nyd
scheyen van myn uitgelezen:
't zy wie dat het ook mogt zyn
dien de hemel kiest voor myn
't zal wezen myn lief allein


och clorinde lief! gy weet
dat ik ruimpjes al vier jaren
ben tot uwen dienst gereet
zoud gy my nu in bezwaren
langer laten en uw trouw
aan een ander geven? 'k zou
sterven dan van druk en rou


'k zeg u titus dat ik niet
buyten u zou willen paren
maar het is gelyk gy ziet
dat ik ben te jong van jaren;
ook zo hebb' ik lang gespeurd
dat gy hebt om myn getreurd
't geen de minnaars meer gebeurd


dog dewyl ik zie dat gy
om my stadig aan gaat kwynen
daarom zyt verheugd en bly
ik verkies u voor den mynen:
zie daar is myn regterhand
neemt die van uw waarde pand
nu zet alle rou van kant


zo meend gy 't clorinde maagd?
ja ik zie dat u het kwyne
met 'er tyt ten gronde gaat:
'k zeg nogmaals gy zyt de myne;
ik en wil geen oorzaak zyn
van uw dood door minne pyn
schoon het is wat vroeg voor myn


ach myn lief myn twede ziel!
ach myn eenig troost op aarden!
die my steeds gevangen hiel:
ach wat rykdom ach wat waarden!
schenkt gy my dan engelin
aan wien ik met hert en zin
ja in all's gehouden bin


'k zal u doen wat gy begeert
'k zal u kranssen met laurieren
ja al wat mag zyn geÃ«erd
vlechten om uw hoofd te cieren
ik zal op myn herders ried
myn clorinde een nieuw lied
spelen 't geen hier is geschied


juigd' nu dan gy schaapjes al
en vereenigd u te zamen
juigd gy boschen berg en dal
vis en vogeltjes kweeld zamen:
het is regt dat titus paard
met clorinde lief en waard
't geeft een schoonder paar op aard


vlecht nu vreugdekranssen schoon
al te zaam gy herders knapen
als clorinde jong en schoon
koomt door trouw by titus slapen:
en door volle liefdenslust
op het echte bed gerust
zyne lief clorinde kust



