


ADieu schoon Rotterdam
Voor uw zo moet ik vlucht
Al om dat edel Nat
Waar voor wi niet en zucht
Holla hola hola
Waar voor wi niet en zucht


In de Doel of van Overschie
Gingen wi zitten Drinken
Za Waard tappen ons de Wijn
Uyt Glasen en uit Pinten
Holla hola hola
Uyt Glasen en uit Pinten


Doen spreken de Waard terstond
Wie zullen 't Gelag betalen
Of ik zullen nu aanstonds
Schout eend Dienaars halen
Holla hola hola
Schout eend Dienaars halen


Doe zijn wi met ons Drie
Een Sloot over afspringen
Ian Danen met zijn Maat
Die Twee hebben zingen
Holla hola hola
Die Twee hebben zingen


Den Derden die daar sprong
Was Daniel van Troyen
Zijn Hoed krijgen een flonk
Hy kennen de weg pas rooi
Holla hola hola
Hy kennen de Weg pas rooi


de Morgens vroeg voor den Dag
In 't krieken van den Dage
Met 't Rotterdammer Iagt
Naar Amsterdam gevaare
Holla hola hola
Naar Amsterdam gevaare


Doen zijn wi met ons Drie
Naar Lijsje toe gelopen
Lijsje tappen ons er de Wijn
En dat met volle Stoopen
Holla hola hola
En dat met volle Stoopen


Doe wi t'Amsterdam komen
Gingen wi weer aan 't zwieren
In 't WijnVat RotteNest
By al Venus Dieren
Holla hola hola
By al Venus Dieren



