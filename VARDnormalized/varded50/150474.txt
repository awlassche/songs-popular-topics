
    
      
        GEen volk, hoe’t ook verbeestight is,
        Dat niet al stillijck in ’tgemoedt
        Een voncksken tot erkentenis
        Des Opper-Godlijckheydts en voedt;
        Geen land, hoe rou en woest, of ’thoorden
        Een donck’ren galm van Godes woorden:
      
      
        Nochtans wat kan het klein gezicht
        Daar waerheydts klare Zon noch duyckt?
        Helaas! ’tvergunde schemer-licht
        Wordt lelijk van den mens misbruyckt.
        Een ieder gaat zich God beschrijven
        Na hem zijn dwaze lusten drijven.
      
      
        Maar (o!) in Iuda, (o!) daar is het
        (Bij Israel, ’tberoemd’ geslacht)
        Daar dolings dikken nevel-mist
        Is afgestreken van het gedacht.
        Daar kentmen God in aller klaarheid.
        Na ’tvoor-schrift der gewisser waarheid.
      
      
        Daar heeft zijn naam een schonen glans,
        Daar wordt zijn Godlijckheydt gëeert
        Met sanck en klank, met rei en dans,
        En sulcken dienst als hij begeert;
        Begeert, en klaar heeft voor-geschreven
        In het Wetboek haar van hem gegeven.
      
      
        ’tIs binnen den vermaerden kreits
        Van Salems hoogh-geresen wal
        Daar zijnes opper-waerdicheydts
        Verblijf-tent is en wezen zal.
        Daar is het dat hij van zijn beminden
        Zijn aanschijn zoeken laat en vinden.
      
      
        ’tIs Sion daar hij kenbaerlijck
        En als voor d’oogen sichtlijck woont,
        En t’allertijd doorluchtig blijk
        Zijns Goddelijcken bij-zijns toont.
        Waar kanmen veyliger vertrouwen
        Dan daar ’tgelooff steunt op’t aanschouwen?
      
      
        Aldaar brak hij den vuyr’gen schicht
        Die, op des vijands sterken boog
        Tot zijnes volks verderf gericht,
        Moord-gierig van de pese vloogh:
        Daar heeft hij schilden, zwaarden, pokken,
        En ’tOorloogh zelfs den rug gebroken.
      
      
        Vw’ glans, o God, licht openbaar
        En blinckt door ongemeten kracht
        In aller mensen ogen klaar.
        Vw’ macht draeft boven alle macht.
        Weg grote rovers met uwe kronen,
        Vw’ macht kan hier geen luister tonen.
      
      
        Wat kan de menselijke sterkt,
        Wat kan doch alle aerdtsch geweld
        Wanneer de hoge Godheid werkt
        En krachten tegen krachten stelt?
        Der sterken hoop, ten roof verkoren,
        Heeft zelver moed en goed verloren.
      
      
        Een ys’ren slaap was’t dieder kwam
        En ijlings aff-gesonden werd,
        Die haren arm de sterkt benam
        En hare borst het krijchsmans hert.
        Des Mensen kracht is ver te zoeken
        Als God de kloekheid wil ontkloeken.
      
      
        Doe zich, o Iacobs God, uwe mond
        Ter schelding grammighlijck ontsloot
        En dreygh-tael horen liet: terstond
        Was alle aardse kracht als dood,
        De ruiterij haar drift benomen
        En als in diepen slaap gekomen.
      
      
        Verneemtmen maar een kleinen blijk
        Van het straelsel uwer toorniche’en:
        Een meer-dan-menschelijcken schrik
        Vaart snellijk door de herten heen.
        Wie kan, wie kander voor u duren
        Als uwen toorn is aen’t ont-vuren?
      
      
        Wanneer des donders sterk geluid
        (Een bood’ en al-door-brommend’ woord
        Een stomm’ getuige van het besluit
        Des wissen oordeels) wordt gehoord,
        Zo schrickt de aard, en wacht in stilheid
        Waar heen Gods raad zijn heersschen wil leidt.
      
      
        En wacht wat uyt-spraeck hij zal doen
        Wanneer hij ten gerichte treedt
        Om zich ten troost en hulp te spoen
        Van al wie zucht door ramp en leed,
        Van alle mensen die op aarden
        Sacht-aerdigh zijn en klein van waerden.
      
      
        Wanneer de mens met dommen zin
        Een ijdel woeden heeft gewoedt,
        Vw’ Godheid leytter eer van in
        En ’tlaet een nadruk in ’tgemoedt
        Die uwe grootheid doet bedenken
        En met een billijk lof beschenken.
      
      
        En schoon de mens op u al giet
        Het grondsop van zijn toornicheydt,
        ’tIs ijdel doen, en anders niet
        Dan dat uwe eer te meer zich spreydt.
        Gods onweerstandelijk vermogen
        Bebreydelt aller mensen pogen.
      
      
        Wel aan, o all’ die God erkent
        Na zijns hoogh-waerdicheydts waardij
        En woont rondom zijn heyl’ge tent:
        Doet hem beloft’ en blijfter bij.
        ’tIs billijk (en ’tbetaemt den vromen)
        Dat daden na beloften komen.
      
    
  