
    
      
        Jeruzalem weest lughtigh,
        Laat duisternis zijn vlughtigh,
        Uwe Lichte komt tot u.
        Messias is gekomen,
        Zijn glori' is vernoomen,
        Daarom verheugt u nu.
      
      
        De Heidens uit den duister,
        Die zullen na den luister
        Van uwe Licht komen an,
        Van Epha zal 'er velen
        Aankomen met Kameelen,
        Als ook van Madian.
      
      
        Veel zal 'er nog ten lesten,
        Van Oosten, en van Westen,
        Van Zuiden, en van Noord,
        Haar onder hem begeven,
        Om na zijn Wet te leven,
        Gelijk als het behoort.
      
      
        Alreeds uit Oosten-Landen
        Zo komen hem te vanden
        Drie Koningen met spoed,
        Zij komen hem te eren,
        Haar Schepters presenteren,
        En vallen hem te voet.
      
      
        Waar is den jongen Koning,
        Die ons door een vertoning
        Een Starre heeft ondekt:
        Wij komen met gebeden,
        In all' ootmoedigheeden,
        Ons maken hem subject.
      
      
        Herodes werd' verslagen
        Van zulke wonder-vragen,
        Gelijk als ook met hem
        d'Inwoonders al te samen,
        Die dit te weten kwamen,
        Van heel Jerusalem.
      
      
        Hij roept met groter veerden
        De Priesters, Schriftgeleerden:
        Zegt mijn, o Prinsen trouw,
        Wat plaats het moste wezen
        Daar Christus, hoog geprezen,
        Geboren worden souw.
      
      
        Zij zeggen met eendraghte,
        Een kleine Stad van maghte,
        Bethlem wordt dus vereerd;
        Want daar uit zal voortkomen
        Den Prins van alle vromen,
        Die Israël regeert.
      
      
        Herodes, vol van zorgen,
        Doet roepen in het verborgen
        De Koningen tot hem,
        Begint tot haar te spreken
        Met valschelijke streeken,
        Gaat heen na Bethlehem.
      
      
        En wilt daar naarstig zoeken
        In Huizen en in hoeken,
        Waar dat togh is dit Kind:
        En als gij het hebt gevonden,
        Wilt mijn dan togh orconden,
        Waar dat men dat dan vindt.
      
      
        Op dat ik dan ook mede,
        Dit lief Kind met gebede
        Mag eren na behoor.
        Dus gaan zij vlijtig henen,
        En straks is weer verschenen
        Die Starr' die haar ging voor.
      
      
        Dus gingen zij zeer blijde,
        En reisden tot 'er tijde
        De Starre bleef stil staan,
        Recht boven deze woning,
        Daar was den jongen Koning,
        Daar zijn zij in-gegaen.
      
      
        Zij vielen op der aarden,
        Aanbaden met eerwaerden,
        En offerden hem ook,
        Mens, Koning, God te same,
        Beduydselen bekwame,
        Goud, Mirre, en Wierook.
      
      
        Goud tot zijn Konings Krone,
        De Mirre om te toone
        Zijn menscheyt sterfelijk:
        En Wierook van reuk kraghtigh,
        Dat hij is God Almaghtigh
        In het eeuwig Hemelrijk.
      
      
        Ziet togh Israëlijten,
        Hoe vreemden u verwijten
        Dat gij uwe God niet eert:
        Zij komen van zo verre,
        Door het leiden van een Sterre
        Zeer wonderlijk geleerd.
      
      
        God heeft door zijn Profeten
        U dit al laten weten,
        Wanneer hij tot u zeid:
        'k Zal u tot emulati'
        Brengen door vreemde nati',
        En tot grammoedigheydt.
      
      
        Ziet, dit mijn niet en konden
        Die hebben mijn gevonden;
        Maar Israëls geslaght
        Blijft in zijn obstinaetheydt,
        En door zijn eigen quaetheydt,
        En heeft mijn niet geaght.
      
      
        O Heidens, komt met haaste,
        Nu zult gij zijn de naaste,
        In plaats van Israël,
        Die was wel eerst verkoren,
        Maar wil na mijn niet horen,
        En blijft nog al rebel.
      
      
        Daarom komt zonder vrezen,
        Ik zal uwe Koning wezen,
        Vol van saghtmoedigheydt,
        En die haar trouwig tonen,
        Die heb ik tot haar lonen
        Het Hemelrijk bereid.
      
    
  