
    
      
        Zoete Vrêe is meer dan schatten,
        Zoete vrêe is het hoogste goed,
        Voor die gerust in zijn gemoed,
        Braveert de geen dien het Heelal tracht te omvatten.
      
      
        Nooit zal dit een Krezus krijgen,
        Zo als zelf een armen bloed,
        Een Iris als hij zijn gemoed,
        In rust bezit zal hem te boven stijgen.
      
      
        Zulk een man is hoger te achten,
        En overtreft hem in geluk,
        Als hij, bevryt van vreze en druk,
        De vrede kan in ziel en zin betrachten.
      
    
  