
    
      
        WEl hem die in Gods vreze staat,
        En recht op zijne wegen gaat,
        Die mag hem wel verblijden,
        Nu end' tot allen tijden.
      
      
        Hoe mag hij zijn verblijd te recht,
        Die van den Duivel gevangen legt?
        Hoe mag hij vrolijk wezen,
        Zijn ziel is onghenesen.
      
      
        De gantse wereld raset zeer,
        Zij houden aan de valse leer,
        Gods woord zij niet geloven,
        Maar zij laten haar verdoven,
      
      
        Haar ogen zijn zo zeer verblent,
        De waarheid is haar onbekend,
        Zij razen ende beeren,
        Om de Schaepkens te verkeren.
      
      
        O lieve Heer ziet doch op mijn,
        En kent de arme Schaepkens dijn,
        Wilt onzen trooster wezen,
        Onze krankheid wilt genezen.
      
      
        Wij waren al verloren ziet,
        Leraar noch Herder hadden wij niet,
        De wereld schoon voor ogen,
        Die heeft ons al bedrogen.
      
      
        Mijn eigen vlees verleydet mijn,
        Mijn boze zonden doen mij pijn,
        Mijn gepeins is vol zonden,
        Van Sathan lach ik gebonden.
      
      
        'Tstrick is ontween, en wij zijn vrij,
        O Heer der Heren staat ons bij,
        En wilt ons Leidsman wezen,
        Wilt u Schaepkens al genezen.
      
      
        De waarheid geeft ons schoon vermaan,
        Die hier vroom strijdt, zal haar ontfaen,
        Die verwint, wordt gegeven
        De Kroon van het eeuwig leven.
      
      
        Gelijk als daar geschreven staat,
        Vier en water voor ogen laat,
        Kiest, u zal zijn gegeven
        De dood, oft d'eeuwigh leven.
      
      
        Wacht u wel voor die u verleid,
        Gelijk ons Christus klaarlijk zeid,
        En laat u niet verleiden,
        Van Gods woord en wilt niet scheiden.
      
      
        Het zijn dieven en moorders plaan,
        Die anders dan door Christum gaan,
        Na Ioannes ontsluiten,
        Gods woord sluiten zij buiten.
      
      
        Hebt algelijk een hert'en zin,
        En daar vierige liefde in,
        Als Petrus heeft beschreven,
        Zo meugt gij eeuwiglijk leven.
      
      
        Want den band der volkomenheid
        Is liefde, zo Paulus klaar zeid,
        Zij moet aan ons beklijven,
        Ende eeuwig bij ons blijven.
      
      
        Weest vrolijk in u wederspoed,
        Daar toe doet uwen vijand goed,
        Weest vroom in uwe dagen,
        Zo meugt gij God wel behagen.
      
      
        Geeft God den Vader prijs en dank
        Hij kan sterken, al die zijn krank,
        Looft God tot allen tijden,
        Die ons eeuwig doet verblijden.
      
      
        Hij is een barmhertighe Heer,
        Daar in verblijde ik mij zeer,
        Van hem wil ik niet scheiden,
        Hij zal mij altijts geleiden.
      
      
        Waar ik mij wende ofte keer,
        Geen troost vind' ik, dan aan u Heer,
        Houdt mij op goede weiden,
        De wereld die wil mij verleiden.
      
      
        Frans van Bolsweert die sanck dit Lied,
        In zijn ghevanckenis is het gheschiet,
        De Keizer deed' hem lijden,
        Met God zal hij hem verblijden.
      
    
  