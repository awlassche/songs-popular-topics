
    
      
        GAbriel was van God gezonden
        In enen Stad van Galileen,
        Nazareth geheten, Na Lucas vermonden,
        Tot een zuivere Maget reen.
      
      
        Die ondertrout was met een Man ydone,
        Den welken die men Ioseph hiet,
        Van Davids huis, de Maget schone
        Hiet Maria, vaat dit bediet.
      
      
        Den Engel kwam tot haar met vrede,
        Sprak weest gegroet, vol gratie zoet,
        De Heer is met u, gebenedijt mede,
        Zijt gij onder alle Vrouwen zoet.
      
      
        Als Maria d'Engel aenschoude,
        Verschrickt'se in zijn reden fijn,
        Maar op den Heer zij vroom betroude
        En dacht wat groete mag dit zijn.
      
      
        D'Engel sprak, wilt u niet vervaren,
        Gij hebt genaed' gevonden bij God,
        Gij zult ontvangen en vrolijk baren,
        Een Soon in u Maagdelijk slot.
      
      
        Ieses zult gij heten zijn name,
        Hij zal wezen van machte groot,
        Des Allerhoogsten Soon bekwame
        Werd hij geheten zijt dies wel vroed.
      
      
        God de Here die zal hem geven
        David zijns Vaders Stoel excelent,
        Hij zal over Iacobs huis verheven
        Regneren met een Rijk zonder ent.
      
      
        Maria sprak, hoe mag dit wezen?
        Want ik bekenne genen man,
        De Engel antwoorde na dezen,
        De Heilige Geest zal u komen an.
      
      
        De kracht des Hoogsten zal te voren
        Omschaduwen u, soo't betaamt,
        Daerom't Heilig, het welk wordt geboren,
        Zal worden Gods Zone genaamd.
      
      
        Onvruchtbaar was Elisabeth u Nichte,
        Zij heeft ontvangen een knaeplijck kind,
        In haar ouderdom, het is God al lichte
        Om doen, dat hij hem onderwind.
      
      
        Maria liet haar van de Engel leren,
        Zij geloofde met een verblien,
        En sprak, hier is de dienstmaagd des Heren,
        Na u woorden moet mij gezien.
      
    
  