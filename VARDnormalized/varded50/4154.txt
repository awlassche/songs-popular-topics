
    
      
        LAat ons den Here zingen,
        Een vrolijk Lied:
        En zijnen Name loven:
        Laat ons (voor alle dingen)
        Zijn goedheid niet
        Vergeten: noch beroven
        Van dankbaarheyt.
        Mijn tonge zeid
        Hem dank: en wil hem prijzen
        Voor de hoogste-Zegen:
        Voor het heil (van hem verkregen)
        Eer bewijzen.
      
      
        Want boven alle wond'ren
        Die hij (met kracht)
        Gedaan heeft, en wij sagen.
        het Weerlichten, vlammen, dondren,
        De Daagsche-Nacht,
        En des Vijands and're plagen:
        Heeft hij een daad
        (Zijn volk te baat)
        Gedaan: voor onze ogen:
        Heerlijk in werken.
        Waar an men kan bemerken
        Zijn vermogen.
      
      
        De ongestuyme-Vloeden
        Keerd hij den loop:
        En leyd' ons door haar paden:
        En doet-se dapper woeden
        Op Pharós hoop:
        Die ons poogde te schaden.
        Want Man, en Paard
        (Ook in haar vaard)
        Heeft hij te grond doen storten:
        En in de Golven
        Des Zees geheel bedolven:
        Haar te schorten.
      
      
        Daarom gij kuysse-Maagden
        Uit Abraham,
        Uit Israël geboren,
        Die God alleen behaagden:
        Want deze stam
        Is van hem uitverkoren:
        O teer geslacht
        Der Vrouwen! Tracht
        Zijn Goddelijke hoogheid,
        Eeuwig te eren:
        Die u door Zee doet keren,
        En in het Droog leyd.
      
    
  