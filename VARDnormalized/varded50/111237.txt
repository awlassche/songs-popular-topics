
    
      
        OCh ik mag wel droevig schreien
        Dat ik moet zo lange beyen,
        Daar zo menig rompel-vel
        Haast raakt aan een frap Gesel,
        Daar ik ben zo hups van Leden,
        En van trony wel besneden,
        Niet te lang, noch niet te kort,
        Niet en is er dat mij schort.
      
      
        Duizend tranen moet ik krijten,
        Om dat ik dus moet verslijten
        Mijnen aen-genamen tijd,
        Daar zo menig leeft verblijd,
        Met de Liefste in de armen,
        Cupido wilt mij ontfermen
        Voor Venus uwe Moeder schoon
        Toont eens dat gij zijt haar Soon.
      
      
        Als in het vier hier alle dagen
        Leeft het Salmander dier vol plagen,
        Lef ik, sweef ik, dag en nacht,
        Zonder troost, neemt hier op acht,
        Ik ga fraai versierd met lokken,
        Schone kostelijke rokken,
        Mijn Lijfken is door-sne'en minjoot,
        En ga met de borsjens bloot.
      
      
        Op mijn netjen schoon Karkanten
        Aan mijn Oren fray Pendanten,
        Braseletten, wilt verstaan,
        Met de goude Sloten aan:
        Moet ik noch een Jaar passeren
        Zonder trouwen, wilt noteren,
        Zo zal de dood op dit termijn,
        Mij zeer aangename zijn.
      
      
        Zo zij dus haar klachten dede,
        Kwam een Jongman daar ter stede,
        Die van liefden haar sprak aan,
        Met drie woorden was het gedaan,
        Neemt Jonkvrouw daar is mijn trouwe:
        Nu houd' ik voor mijn Vrouwe:
        'k Hout van waarde sprak zij koen,
        Met zo gaf zij hem een zoen.
      
      
        Men hiel bruiloft zonder treuren,
        het Was al Lief achter en veuren,
        Zij dacht zij was wonder vet
        Als zij had een man in het bedt,
        Had zij zeven Jaar gekreten,
        Om een Jonghman wilt dit weten:
        Zij nu wel tien-mael meer krijt,
        Om dats' hem waar geerne kwijt.
      
      
        Hij loopt drinken alle dagen,
        En geeft mij de huyt vol slagen,
        Mijn pendanten Braselet,
        Goude sloten staan verset:
        Mijn schoon rokken, wilt noteren,
        Daar ik eerst ging mee brageren,
        Heeft hij tot Oom Jan besteld,
        Daar men briefkens geeft en geld.
      
      
        Nu is haar den koop berouwen,
        Och zeid zij, komt dit van trouwen,
        Zo waar ik liever die ik was
        Ongebonden op dit pas,
        Maar te laat is nu mijn klagen,
        Ik en kost de goede dagen,
        Niet verdrage zo mij docht,
        Heer, waar heb ik mij gebrocht.
      
    
  