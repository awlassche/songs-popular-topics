
    
      
        STut Apol uw Sonne-waagen,
        Toom uw Paarde-teugel op,
        Laat dit Offer u behaagen,
        Dat ik stok bij Libers sop,
        Nu mijn boven-aardse Maagd
        Als een tweed' Aurora daagt.
      
      
        MelibÃ«us, Periander,
        Rosemond en Karileen,
        Daphnis, Koridon, Rosander,
        Amarillis, en Alkmeen,
        Delia, en Celimor,
        Pales, Pan, en Lucidor,
      
      
        Roemen op de Leely-kaakken,
        Met gespikkeld roze Rood,
        Daar de Goden zelfs na haakken,
        En verlaaten Venus schoot.
        Niemand acht dat schoon te zijn,
        Dat niet is bij Celestyn.
      
      
        Hemel, Aarde, Berg, Spelonkken,
        Pluim-gedierten, groot en kleen,
        Haar de naam van Schone schonkken,
        Om haar gaaven ongemeen:
        d'Echoos klinken in het Woud,
        Als zij zich in het Bos onthoud.
      
      
        Als zij op haar Beemster gronden
        Bij haar teedre Lamren gaat,
        Die zich het hupplen naaw verstonden,
        Prijkt zij als een dageraad,
        En gelikt geen Harderin.
        Maar een Veld of Land-Godin.
      
      
        Och! hoe bad daar met gewemel,
        Fidamant zijn Celestyn,
        Staag verzocht hij van den Hemel,
        Dat zij mocht zijn Ega zijn:
        Maar zijn troost was anders niet,
        Als dat zij zich kussen liet.
      
    
  