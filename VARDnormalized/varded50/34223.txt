
    
      
        Helaas! nu mag ik wel verlangen
        Met pijne, ende betraende wangen,
        En zwaar gezucht,
        Vol on-ghenucht,
        Naar u, die mijn hert houdt bevangen,
        En van mij vlucht.
      
      
        Doen ik mijn liefd’ u eerst vertelde,
        V hert gij doen gants op mij stelde,
        Gelijk het scheen
        Aan u gheween;
        Nu laat gij mij als de ghequelde
        Bedroeft alleen.
      
      
        Gij zwoerd mij gheensints te verlaten,
        Nu vlied gij als den obstinaten
        Theseus ontrouw,
        Die meed’ in rouw
        Broght Ariadne door zijn praten,
        Die schoon Karsouw.
      
      
        Maar Iupiter heeft haar verheven,
        En een blinkende kroon gegeven
        Aan het firmament,
        Voor haar ellend’,
        Sulcx wacht ik ook, als mijn droef leven
        Zal zijn ghe-endt.
      
      
        Als uwe consciëntie u zal knagen,
        Van het lijden dat gij hebt doen dragen
        Vw’ trouw’ slavin,
        Voor hare min,
        Die gij hebt gaan van u verjagen,
        Met wreden zin.
      
      
        Ontsteekt nu Cupido, uwe brander,
        En brengt daar door enig verander
        In mijnen vrindt,
        Dat hij mij mindt,
        Alleen door een, want tot gheen ander
        Ben ik ghesindt.
      
    
  