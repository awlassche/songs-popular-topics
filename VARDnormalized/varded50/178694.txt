
    
      
        GIJ waart ons van geslachte tot geslachte
        Een toevlucht, Heer, van wien men hulp verwachtte,
        Een hoog vertrek, in allerlei gevaaren.
        Want eerder dan hier immer bergen waren,
        Ja voor gij d'aarde en wereld had bereidt,
        Beslaatge als God, ja van alle eeuwigheit.
      
      
        Gij doet den mens, hoe hoog in staat en eren,
        Door uw bevel, weer tot verbrysling keren:
        En zegt met kracht: Keert weder, mensen kindren.
        Want gij, o Heer, wiens jaaren nooit vermindren,
        Ziet des werelds loop van duizend jaaren aan,
        Gelijk een dag of nachtwaake, al vergaan.
      
      
        Gij overstroomt de mensen, en zij derven
        Het licht; zij zijn gelijk ene slaap in het sterven.
        Men ziet hen in den morgenstond hier bloeien,
        Gelijk het gras en waterriet in het groeien;
        Doch dat, wanneer het afgesneden wordt,
        Des avonds haast verandert en verdord.
      
      
        Want wij, die in elenden zijn gezonken,
        Vergaan in leed, door uwe gramschapsvonken;
        Uw grimmigheit verschrikt alle onze leden,
        Gij stelt voor u onze ongerechtigheden,
        Ons heimlyk kwaad en misbedryf in het licht
        Van uwen troon, en Goddlyk aangezicht.
      
      
        Want onze tydt en dagen vliegen henen
        Door uwen toorn; en zijn zeer haast verdwenen,
        Als een gedachte, in het luchtig ruim gevaaren.
        Want wat belangt de dagen onzer jaaren,
        Die teltmen wel tot zeventig, of sterk,
        Tot tachtig voor des mensen levensperk.
      
      
        Dan zijn ook noch d'uitnemenste van allen
        Verdriet, en zorg die ons komt overvallen.
        Want onze tydt wordt snellijk afgesneden.
        Wij vliegen heen, door ramp op ramp bestreden.
        Wie kent uwe toorn, dienge over ons verspreidt,
        Naar zijne sterkte, of uw verbolgentheit ?
      
      
        Leer ons bedacht zoo onze dagen tellen,
        Dat wij ons hart tot uwe vreze stellen,
        En wij, gesterkt, een wijs gemoet bekomen.
        Keer weder, Heer, hoe lange doetge ons schromen ?
        het Berouwe u van uw knechten in den nood,
        Geraakt tot aan de poorten van de dood.
      
      
        Verzadig ons met blijdschap in den morgen.
        Kom met uw liefde en goedheit ons bezorgen.
        Zoo zullen wij verheugt zijn te allen dagen,
        En juichen. Heer verblydt ons na de slagen,
        Waarmee gij ons gedrukt hebt jaar op jaar,
        Zodat het kwaad ons trof in het openbaar.
      
      
        Laat zoo uw werk aan uwe knechten blijken,
        Hun kinderen met hunnen luister prijken,
        De lieflykheit en heerlykheit des Heren
        Bestraalen ons, opdat wij hem vereren.
        Bevestig gij dan onzer handen werk,
        O onze God, ja maak het vast en sterk.
      
    
  