
    
      
        Adieu Vrouw Venus, Jk wil u verlaten,
        Jk neem mijn afscheid van u zoet getal,
        Jk zeg adieu aan al u ondersaten,
        Die uwen naam beminne boven al.
      
      
        Adieu mijn overschoon Godinne,
        O Thresia mijn overschoone beeld,
        Adieu Catoke die ik zo beminne,
        Waar ik mijnen lust zo lang heb mee gespeelt.
      
      
        Catoke schoon wilt gij nu hene varen;
        Hoe menig nagje heb ik u gekust:
        'k Heb u bemint wel tweemaal zeven jaren,
        Als egte vrou voldaan u minnelust.
      
      
        Waar is de rest van al mijn veld Godinne,
        Eilaas zij zijn heel Neerlant door verspreid:
        Zij vlugte en stelle mijn uit haar sinne,
        Zij waren eertijds tot mijn dienst bereid.
      
      
        Och Brugse meysjes roem der Vlaemse Stede
        Hoe verblindt gij d'oogen van zo menig held
        Wat quale heb ik al om u geleden,
        Gij bent dat scherp dat mijn ter neder veld.
      
      
        Komt hier mijn Kinders ende Overlingen,
        Voegt u hier bij, betreurt doch mijne daad:
        Want droefheid zal u naar mijn dood bespringe;
        Vliet Moeders doen en schout Vaders kwaad.
      
      
        Adieu Confraters die Vrou Venus eren,
        En dag en nagt met Dochters bezig zijn:
        Trout doch bij tijds wilt dit spel niet hanteere,
        Kort Bacchus nat en drinkt de koele wijn.
      
      
        Bordeelen Koppelaers Hoere en Makrolle,
        En zulk een soort van Volick heeft mij verleid:
        Voegt u hier bij 'k moet het u eens gaan vertelle;
        Hoe dat Vrou Venus op het laatste scheid.
      
      
        Hier staat de Kop waar uit dat ik moet suype,
        Hier staat het vet het geen aan mijn lede prangt:
        Daar leit het vier dat mijn het ver doet druype,
        En droogt al uit dat aan mijn leden hangt.
      
      
        Jn het midden van alle des droef Toneelen,
        Zo leg ik naakt gelijk een dorre Riet;
        Mijn pokkig vel en al mijn rotte leden,
        Valt schier van een en rimpelt gants tot niet.
      
      
        Honderd hoykaden die mij steeds opkerven,
        Stoven en smoren duert schier dag en nagt,
        Braken en kwijlen het is nu tijd van sterven:
        Vervloekt moet zijn die mij hier eerst toe bragt.
      
      
        Jck die mijn eertijds placht te gaan vermake,
        Met Spaans Frans ofte muskadelle wijn,
        Eenv teugje water dat moet mijn nu smake,
        Of Sassefras dat moet mijn drank nu zijn.
      
      
        Voor al des pijne zeggen zij het moet wezen,
        Dat gij verliezen zult u beste pand:
        Hij is bedorven; kan niet meer genezen,
        Enen van zilvere hebben wij bij der hand.
      
      
        Enen van Zilver wat kan mijn die baten
        Wat deugd kan ik mijn Liefste daar me doen,
        Het vlees zoekt vlees en wil het zilver haten,
        Vrou Venus berg beklomme met een zoen.
      
      
        Adieu mooi meysjes die mij plag te behage,
        Wilt mijn voor het laeste met een kus ontvaen,
        Jck brand van liefd' tot het einde van mijn dage,
        En sterf met Venus Roose kransje aan.
      
      
        Amsterdamse meysjes komt met lauriere,
        Maakt nu een dans en kleed mijn droevig stof,
        En zegt mijn lief is dood laten wij hem ciere
        Gij hebt met mijn gehad het fijn en grof.
      
      
        Vaart wel voor het lest en zegt aan Venus helde:
        Dat ik gestorven ben uit minne drift,
        Och dat de Faam van mij noch kwam te melde,
        Stelt op mijn graft dit volgende opschrift.
      
      
        Hier leit een Held de kloeckste der Soldaten,
        Die dertig Jaar Vrou Venus heeft gediend,
        Jn een Pokkig vel moest hij zijn leve laten,
        Bidt voor zijn ziel het is u beste vriend.
      
      
        De laatste plaats die mij nu zal beware,
        En daar mijn rotte lichaam dan verdwijnt,
        Dat is een kuil daar ik in de aarde vaere,
        Waar mijn Zon of maan nooit meer beschijnt.
      
    
  