
    
      
        ALle wijsheid van den Here,
        En is bij hem eeuwiglijk fijn:
        Wie heeft te voren gedacht seere,
        Hoe veel zand in de zee sou zijn?
      
      
        Hoe veel druppelen in den regen?
        Hoe veel dagen der wereld bloot?
        Wie heeft ooit gemeten ter degen
        Den Hemel hoe hoog en hoe groot?
      
      
        Wie klimt op ten Hemel verheven?
        Wie daalt daar weder af benen?
        Wie is het ooit te doene geven,
        Als hem die het gemaakt heeft alleen?
      
      
        Wie vaat den wind al in zijn handen?
        Wie bint de wat'ren in een kleed?
        het Gaat al boven onze verstanden,
        Hoe hij dit al te doene weet.
      
      
        Wie heeft alle einden der Aarden
        Gesticht, en zeer wijt uitgebreid?
        Wanneer hij sprak in sneller vaerden,
        Was alle ding terstond bereid.
      
      
        Dezen Schepper van des Hemels Throone,
        En den gansen aardbodem plat:
        Hoe heet Hij, en hoe heet zijn Zone,
        Ik vraget u, weet gij wel dat?
      
      
        De zee met haar golven en vloeden
        Heeft hij besloten in een perk,
        Al om de Mensen te behoeden,
        Dat zij moet blijven in haar werk.
      
      
        Wie meet de wat'ren groot en krachtig
        Met eender vuist kleen in het aanzien?
        Dat doet de Here God Almachtig,
        Maar van ons en kan het niet gezien.
      
      
        Hoe soud' iemand konnen geweten
        Hoe hij de Aarde begrijpen kan,
        Met dry vingeren in secreten,
        En vaat den Hemel metter span.
      
      
        Wie weeght de bergen met gewichte?
        En de heuvelen met eender schael?
        het Is hem om te doene zeer lichte,
        Boven ons verstand altemaal.
      
      
        Wie onderwijst den Geest des Heren?
        Of welken Raet-gever hem leert?
        Wie vraagt hij ook om raad te leren,
        Die hem met zijn verstaat vereerd.
      
      
        Job heeft op zijn macht wel gaan letten,
        Die hij gebruikt in zijn gramschap
        Al om de bergen te verzetten,
        Eer zij het weten ommekeerd' rap.
      
      
        Hij kan een Land alzo bewegen
        Uit sijnder plaatse met 'er haast,
        En maken de Lieden verlegen,
        Door groten schrik geheel verbaasd.
      
      
        Wanneer hij een Land gaat aen-roeren,
        Zo versmelt 'er voor zijn aanschijn,
        Dat de Stee-lieden ende Boeren
        Te samen in groter vreze zijn.
      
      
        Voor zijn gramschap met een vertsagen,
        Beeft den aardbodem groot geacht
        De Heidenen konnen niet verdragen
        Zijn dreygementen sterk van kracht.
      
      
        Doen hij zijn volk bracht uit den Lande
        Van Egypten in de Woestijn,
        Doen beefde de aardse warande?
        En de Hemelen dropen zeer fijn.
      
      
        Alle zijn werken groot bevonden,
        En heeft nooit mense op aertrijc
        Met zijn vernuft konnen doorgronden,
        Zij zijn ons verstand te ongelijk.
      
      
        Prinse, laat ons dezen God vrezen
        Met neigen voor zijn Majesteit,
        Hij slaat, en kan weder genezen:
        Hem zij lof, prijs, in eeuwigheid.
      
    
  