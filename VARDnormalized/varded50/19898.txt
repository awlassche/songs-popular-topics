
    
      
        O Gij Moeder met veel kinders,
        Hebt wat vreugds, maar meerder hinders,
        Zorge draeghster van de vrucht:
        Schure vulster van de Zomer,
        Niet zo fris maar vrij wat loomer,
        Hierom haeltmen zucht op zucht.
      
      
        Gij vangt alles af te scheren,
        Schapen, Gansen met haar veren,
        Gij schraept alles in u zak:
        Gij ontrooft ons ook de bladen,
        En Apolloos schoon gewaden:
        Tot ons leed en ongemak.
      
      
        Gij brengt ons de Noorde winden
        Stormen, buien, die verslinden
        Wat op het land is en in zee:
        Gij brengt ons veel ramp en plagen
        Krankheid en veel boze dagen,
        Ongesontheyt smert en wee.
      
      
        Evenwel zijt gij te prijzen,
        Dat gij ons de kost gaat wijzen,
        Die eens Moeders grage hand,
        Heeft gaan zwelen, plukken, schuilen
        Uit de bossen, weiden, kuilen,
        Tot behoedsel van het land.
      
      
        Bacchus mag zich wel verblijden,
        Mits het zijn zijn volle rijden,
        Want hij krijgt zijn buyckjen rond:
        Ceres heeft haar niet te velgen,
        Zij mag danken, hij mag zwelgen,
        En zich maken ongezond.
      
      
        Gij doet onze schuyren vullen,
        Die ons in de Winter zullen
        Zijn een aangename vreugd:
        Gij versiet ons door u handen,
        Voor het koude klapper tanden,
        En gij toont eens Moeders deugd
      
      
        Als de droefheid staat voor  ogen,
        Toont u dapper van vermogen,
        Denkt, God zal het wel voorzien:
        Ik bemerk in alle dingen
        Dat er zijn veranderingen,
        Die geen Mens en kan bespien.
      
    
  