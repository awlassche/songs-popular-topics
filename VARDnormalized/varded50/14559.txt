
    
      
        EEn Engel werd gezonden
        Van God den Here goed
        Tot een die lag in zonden,
        En swom in des werelds vloed.
      
      
        Zondaar, gij meugt wel beven,
        Dat gij in zonden zijt:
        Den Heer' zal u begeven,
        En korten uwen tijd.
      
      
        Den Zondaar lag allene,
        Hij wierdt verschrikt voorwaar:
        Zeer ras was hij te beene,
        Benouwt zo stond hij daar.
      
      
        Wilt u kwaad leven laten,
        De deugd wilt nemen aan:
        Neemt God tot uwer baten,
        Eer u de dood komt slaan.
      
      
        Sou mij de dood bevangen,
        In mijn kwaad leven groot?
        Och doet ze wat verlangen:
        Ik ben van deughden bloot.
      
      
        Ik en zal u niet laten,
        Stelt u in goeden staat:
        Mijn woorden wilt wel vaten,
        Eer gij ter aarden gaat.
      
      
        Wat helpt het triumpheeren,
        Als ik soe sterven moet?
        Ik wilt al renonceren,
        En zoeken het eeuwig goed.
      
      
        Och mijn beminde ziele
        En zijt niet wankelbaar:
        Dat u niet en verniele
        Het pak der zonden zwaar.
      
      
        Adieu o wereld schone,
        Ik neme mijnen gang
        Tot Christus doornen-krone,
        En tot dat Kruike lang.
      
    
  