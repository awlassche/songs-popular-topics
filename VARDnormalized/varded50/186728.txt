
    
      
        Der dwaasen hart zei, uit hun boos gemoed,
        Daar is geen God. Zij hebben zich verdurven,
        En het grouwlik, door hun onrecht doen, verkurven,
        Want niemand van die grote schaare doet
        Ooit enig goed.
      
      
        God keek daarom, van uit des hemels bogt,
        Om eens te zien wat des mensen kinders deden,
        Of iemand van hun allen, hier beneden,
        Verstandig waar, en God, uit liefde, zocht,
        Of noch iet dogt.
      
      
        Maar hij bevondt den doolweg algemeen,
        Een ieder was van hem te rug geweken,
        Te saamen vuil, vol stanks, en zielgebreeken,
        Daar is er geen die goed doet, jaa niet een,
        Van groot, noch kleen.
      
      
        Wel is er bij die onrecht werk bestaan
        Geen kennis dan, dat zij mijn volk opvreten,
        Gelykse brood, met groten honger, eten?
        Zij roepen, in hun boosheit niet begaan,
        God nimmer aan.
      
      
        Daar was geen schrik, maar ziet wat daar geschied,
        Elk schrikt, vol schriks, want God verstrooit de benen
        Des heirs van uw beleegeraars daar henen,
        Gij maakte hen, wijl God dien hoop verstiet,
        Beschaamt tot niet.
      
      
        Kwam Zions heil voor Israël doch aan!
        Als God syn volks gevangens weer doet keren,
        Zal Jakobs huis verheugt den Heer vereren,
        Zal Israël verblydt syn lof voortaan
        Elk doen verstaan.
      
    
  