
    
      
        DEn gulden Broeder van de bleecke Jacht-Goddin,
        Met zijn gevlamde Stralen,
        Reist nu na de Wester-palen,
        Tot vernoeging van de Min.
      
      
        Castor en Polux die tyen op de Jacht,
        En Nox met zwart betogen,
        Ziet met hondert-duysent-oogen,
        Daar zo menig Lief op acht.
      
      
        Dus is de tijd verlopen, de rusteloose tijd,
        De tijd die is vergangen,
        Haast zal enden u verlangen,
        Gij die nieuw-gebonden zijt.
      
      
        Wel op Hollandtsche Nimfen, wel op gij Poppe-goet,
        Wel op, ei! spoed u treden,
        Pooght met vlijdt de Bruid t'ontkleeden,
        Als het immers wezen moet.
      
      
        Acht geen beveynsde traentjes, en schroomt niet voor een Man:
        Neen Bruid, en wilt niet schoren,
        Al u moeyten is verloren;
        Neen, o! neen, je moet 'er an.
      
      
        Nu lustig, rustig Bruygom, waar staje na en wacht?
        Gaat troost u wel-beminde,
        Ziet hoe jyse wel kond vinde;
        Daar mee zeg ik goede nacht.
      
    
  