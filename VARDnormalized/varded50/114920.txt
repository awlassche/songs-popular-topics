
    
      
        AL die hier zijn verschenen,
        En ook genoot voor henen
        Van het Nieu-getroude Paar,
        Die zal ik niet vergeten
        Om wellekoom te heten
        In liefde met malkaer.
      
      
        Ons Bruidegom verheven,
        En ook zijn Bruid daar neven,
        Die bidden u te zam,
        Om niet te leggen tezen,
        Maar vrolijk hier te wezen,
        Dat is haar aenenaem.
      
      
        Kom wilje t'saem vergaren,
        En aan de Tafel paren,
        In het midden moet de Bruyt,
        De Bruidegom daar over,
        Al valt zijn stem wat grover,
        Hij mag het Glaesjen uit.
      
      
        Wel is nu elk gezeten,
        Zo wil dan niet vergeten
        Te bidden onzen God,
        Dat hij wil door zijn gaven
        Ons dorst en honger laven,
        Want dat is zijn Gebod.
      
      
        Nu Vrienden, trekt aan het Kluiven,
        Zie daar staan Hoenders, Duiven,
        En daar een vette Bout:
        Of hebje lieft Konijnen?
        Daar staense, wiltse mijnen,
        Al eer zij worden kout.
      
      
        Is u de Harst noch weerder,
        Oft Varckens-bil begeerder,
        Tast toe, ei zit niet stil,
        En brengt daar op een Glaesjen
        Aan Trijntjen of aan Claesjen,
        Het is haar beider wil.
      
      
        Nu Vryers eens gedronken,
        U keeltjen wilt ontvonken
        Ter eren van dit Feest:
        Hoe zit gij dus de dralen?
        De Wijn die zal verschalen,
        Maakt een verheughden geest.
      
      
        Hebt gij nu wel gegeten,
        Wilt God dan niet vergeten,
        De Gever van dit al,
        Wil hem een Gracy zingen,
        En dan eens omme-springen,
        Al eer men scheiden zal.
      
    
  