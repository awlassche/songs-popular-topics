
    
      
        Heil, welvaart en geluk
        Wensen wij dat voor druk
        het Jonge paar,
        Met malkaer
        Mag genieten,
        Hier tot een Bruylofts-stuck.
      
      
        Wat is nu op der Aard
        Het aldermeest van waard,
        Als een mens
        Heel zijn wens
        Soud' verkrijgen?
        Ei, ons dit eens verklaart.
      
      
        Is het rijkdom, geld of goed,
        Dat ons hier lustig doet
        Heel verheugt
        Met geneught
        Stadig leven,
        En vrolijk van ghemoet?
      
      
        Of doet hoogheid en staat
        Hier toe de meeste baat,
        Om in lust
        Vreugd en rust
        Hier te blijven,
        Heel vrij van alle kwaad?
      
      
        Neen, neen dat is het noch niet,
        Dat droefheid en verdriet
        Heel en vert
        Uit ons hert
        Kan verjagen,
        Gelijk men dikwijls ziet.
      
      
        Wat heeft dan de hoogste stee?
        Maar liefd', eendracht, en vree,
        Want het is
        Waar en wis,
        Dat ze brengen
        het Gewenste leven mee.
      
      
        Ghenooden wie gij zijt,
        Wenst met mij dat altijd
        Liefdens kracht,
        Met eendracht,
        Ende vrede
        Des liefjens maakt verblijd.
      
    
  