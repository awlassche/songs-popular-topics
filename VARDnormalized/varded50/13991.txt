
    
      
        Grote God, hoogste Geest,
        Wel te recht van mij gevreest,
        Want gij trekt mijn hert uitermaten hoog,
        Als gij tot mij neigt een gunstig oog;
        Zo dat mijn gemoet met een snelle vlugt
        Gaat stijgen in de lucht;
        Maar zo gij daar na mij den geest ter neder rukt,
        Word' ik als in het graf gedrukt.
      
      
        Holla! hou dertel vleys,
        Wat beroerd gij mijn gepeys,
        Waarom dus ghewoelt? houdt u doch gerust,
        Ik en lef niet meer na uwen lust.
        Ook en sta ik niet onder u geweld;
        Schoon gij bijster zwelt,
        Gij moet haast ter neer, legt u daarom in het stof,
        En legt u snoode ranken of.
      
      
        Hebt doch acht op den dag,
        Die geen mens voorbij en mag;
        Dan zal des werelds kloot, beide Zee en Land
        Staan door Godes macht in volle brand:
        Doch wie in der tijd ter deugd heeft geoogd,
        Zal dan eerst zijn verhoogd:
        Maar dat naere diep zal in haast het grousaem volk
        Weg-rukken in zijn laatsten kolk.
      
    
  