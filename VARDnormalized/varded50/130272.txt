
    
      
        Zo dra de Zon van het stralen moe
        Gaat met haar al verquikkent ligt verdwijnen
        En de avondster ons komt beschijnen
        Dan sluiten in mijn hof de Roosjes toe.
        Juist niet om zoo te blijven staan
        Maar met de aanstaande Zon weer op   te gaan
        En het nieuw herbore ligt verheugt te ontvangen
        Dat, uitgerust,
        Boet   elks verlange
        En de Bloempjes kust.
      
      
        Zoo sluit mijn hart sig toe, wanneer
        Ik zie mijn trouwen Minnaar mij ontwijken.
        Ja, 'k schijn een bloem die aan het bezwijken
        Op het vallen van den avond zijgt ter neer.
        'k Ben met de roosjes in een staat
        Als mij de Zon met zijn gesigt verlaat.
        Maar keert hij weder met zijn gunstige ogen
        Dan rijst mijn dag
        Met meer vermogen
        Dan ze voormaals plag.
      
      
        het Ligt, dat uit zijn bruine ogen straalt,
        Vol glinsterende, en aangename lonken,
        Houd mij in zijne liefde dronken,
        Die mijne min met wedermin betaalt.
        Ik eer zijn bijzijn, die voorheen
        Veel onheil heeft om mijne min gelen
        En om mijn Schoonheid smart op smart gedragen.
        Voor wien ik lef
        Wijl hij in plagen
        Mij standvastig bleef.
      
      
        Zijn welgemaektheit trok mijn Jeugd,
        Zijn zoete taal betooverde mijn zinnen
        Om hem tot aan mijn dood te minnen
        Als het voorbeeld van stantvastigheit en deugd.
        Dus kroon ik mij met mijn Liefde een hert
        Dat noit van andere sugt geprikkelt werd,
        Waar op geen valsheen, of trouloosheen hegten.
        Des laat de Nijt
        Ons vrij bevegten:
        'k Min hem, haar ten spijt.
      
      
        Mijn minnaar vreest nog ramp, nog noot.
        Zijn ed'le Ziel weet alles door te streven.
        Hij offert mij zijn jeugdig leven,
        Ik proef zijn trouw, in het aanzien van de dood.
        'k Lag om de Nijt, die dit mishaagt
        En aan mijn doen haar hart te barste knaagt.
        De zoete liefde is ieder aangeboren:
        Wie na haar wet
        Niet tragt te horen,
        Vangt zij in haar net.
      
      
        Dat zij   die los en ligt van zin
        Haar hert aan dartle Minnaars overgeven,
        Gewoon in ontugt steeds te leven,
        Zig schamen van verbode en laffe min:
        De wellust rukte mij nooit weg;
        Ik minde altijd met rede en overleg.
        Waar dus de Liefde zuiver word geboren,
        Opregt en trouw,
        Vreest zij geen toren
        Haat, of naberouw.
      
    
  