
    
      
        EEn ieder quel den lof met suyv’re Syons Psalmen.
        Met lieffelijck geluid en aardig zoete galmen,
        Ter eren van den Heer, en Vinder van de Trouw,
        Ter eren van den Echt, ter eren van den Bouw;
        Ter eren bei te zam, van Echt en Echts  Vyt-vinder,
        Van stelder van de Wet, en van des zelfs Beminder.
      
      
        Nu ieder een hef op, en wilt iet aerdighs kwelen,
        Om tot verhoging van de zoete Trouw te spelen:
        Want geen zo zoeten Choor van aangename vreugd,
        Dat zo hoogwaardig is te achten, om zen denkt;
        Het is een zoete Boom, vol lieffelijcke spruiten;
        Het is een suyv’re Bronn’, daar alle vuil moet buiten.
      
      
        Men bromt der Vechters lof met Trommen, en Bazuinen:
        Men pruyckt, men lauweriert, men kroont heur trotse Cruynen,
        Daar zulke nochtans brengt, de Steden vaak tot niet,
        En scheid den Echten-band, en oorsaeckt veel verdriet.
        Hoe meerder dientme dan het deftighe Hoofd te kronen
        Van hem, die Echte Trouw’ wil met de daad betonen.
      
      
        Dies totten hoogsten trap is dezen Band te loven,
        Om dat ze alles gaat in waerdicheydt te boven:
        Want hij, die dit bedacht, die vond ze wonder goed,
        En ‘het is al heerelijck wat zijne Wijsheit doet;
        Al wat die God berecht, door zijn alwetend oordeel,
        Is goed en dubbel wel, tot onzen nut en voordeel.
      
      
        Geluk dan waarde Twee, geluk vereende Mensen,
        Ik wens dat God de Heer voldoe u ‘s harten wensen;
        ‘k Wens u op dezer aard geen onspoed is bereid;
        ‘k Wens u, na ‘s levens endt de kroon der zaligheid;
        ‘k Wens gij Gods wil beleeft, en meugt na ‘het zeker sterven
        De vreugd, de zoete rust, de zaligheid verwerven.
      
    
  