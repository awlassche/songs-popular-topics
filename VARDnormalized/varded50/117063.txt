
    
      
        Hoe heerelijck zal zijn de stand
        Van het eeuwig volmaakt vaderland,
        Als God zal al de vreugde zijn,
        Van ieder glans-rijck Serafijn?
      
      
        Als deze wereld is vergaan,
        Met all' de sterren, zon, en maan,
        Zal in zijn Rijk zijn heerschappij
        De zaal'gen eeuwig blijven bij.
      
      
        Zijn glans-rijck goddelijk aanschijn,
        Zijn Zoon zal onderworpen zijn,
        Als God, na het Oordeel, wezen zal
        In alles, alleen, in het heel-al.
      
      
        De vromen maacken zal verheugt,
        Een onbegrijpelijcke vreugd,
        Als zijne geest in alles daalt,
        het Geen voor zijn glinstrent aanschijn praalt.
      
      
        Benevens hem geen heerschappij
        Zal maacken all' de zaal'gen blij;
        Bij hem alleen zal zijn de maght,
        Als d'aarde is tot niet gebraght.
      
      
        Hem elk zal onderworpen zijn.
        De maght van ieder Cherubijn,
        En zijn Zoon, hem ten dienst zal staan,
        Als deze wereld is vergaan.
      
      
        Al het zaalige volmaakt getal,
        Gewillig hem ten dienst staan zal;
        Dit wezen zal hun grootste vreugd,
        Bij allen hun volmaakte deugd.
      
      
        Wie is het, die hunnen stand beseft?
        De geest, die sigh na God opheft,
        Begrijpt niet hun volmaakte stand,
        In dit verganck'lijck vaderland.
      
      
        De gloori, en de heerschappij,
        Onsterflijckheyt, en melody,
        Die zullen voor hem zijn volmaakt,
        En voor het geen dat zijn troon genaakt.
      
      
        De heerlijkheid zijns Majesteit,
        Zal glinst'ren in zijn heerlijkheid,
        Oneindig schoonder als de zon
        Op deze wereld glinst'ren kon.
      
      
        Zijn heerschappij de zaal'gen zal
        Vrij maacken van het ongeval,
        Dat hun hier onvolmaaktheid gaf;
        En het geen voor hun hier scheen een straf.
      
      
        Hij zal hun eeuwig geven vreugd.
        Bij hun nooit komen zal ondeugd.
        Al het geen hier onvolmaakt kan zijn,
        Nooit komen zal voor zijn aanschijn.
      
      
        Veel zorg en noot de vromen quelt;
        Veel kommer bij hun wordt gesteld;
        Zij zullen komen nooit bij God,
        Of die be-erven het zaaligh lot.
      
      
        Het wenen, sughten, en het kruis,
        Nooit komen in hun eeuwig huis;
        Veraghtingh, armoe, ziekten, pijn,
        Nooit zullen in den hemel zijn.
      
      
        Veel saacken geven ons verdriet;
        Bij God de Heer dit nooit geschiet.
        Volmaakte melody, en vreugd,
        Elk maacken in zijn glans verheugt.
      
      
        Wie wil niet onderworpen zijn,
        Gewillig, zijn volmaakt aanschijn,
        Met sulcken goe volmaackten stand,
        In het eeuwig hemels vaderland.
      
      
        Die d'aarde hier verkiest voor hem,
        Voor die heeft dit op het hert geen klem;
        De wereld hij voor God verkiest;
        Waar door hij het eeuwig heil verliest.
      
      
        Rampzaaligh zijn verkiezing is;
        het Hem geven zal verdoemenis,
        En d'ingangh tot zijn hels genot,
        Als vromen zien hun zaaligh lot.
      
      
        Ik hoop, dat ons zijn heerschappij
        Zal stellen aan der zaal'gen rei,
        Als deze wereld is vergaan,
        Met all' de sterren, zon, en maan.
      
    
  