
    
      
        MEt groten vreugd wil ik nu zingen,
        En prijzen u, mijn God en Heer:
        Vermits ik voel veranderinghen,
        Een nieuwe lust al tot u Leer.
      
      
        Ik heb gevoeld u Vaders slagen
        Van uwen hand, tot minder baat:
        Dit was, o ! God, u wel-behaghen,
        Hier door te tonen u genaedt.
      
      
        De vloek des Wets, de straf der zonden,
        Beswaerde eerst mijn droef gemoed:
        Doch ik heb nu we'er troost gevonden
        Door u verdienst, en dierbaar bloed.
      
      
        Maakt vruchtbaar, Heer, mijn klein gelove
        Sterkt mij in allen tegenspoed,
        Op dat den Sathan niet beroove
        De ware Rust van mijn gemoed.
      
      
        Vernieuwt, o ! God, mijn oude zinnen,
        Sterkt mij, u nieu-herbooren Kind,
        Ik voel nu nieuwe vreugd van binnen,
        Een teken dat gij mij bemint.
      
      
        Mijn droeven Ziel is nu genezen,
        Door u verdienst met u ver-eent,
        Vermits ik, Heer, voortaan zal wezen
        Een ware Lid van u Gemeent'.
      
      
        Sterkt nu, o ! God, u Spruytjen teder,
        Nu eerst gheplant in Syons Hof,
        Op dat gheen vorst, noch stuur onweder,
        Verbolgen stroopt mijn bloeisel of.
      
      
        Op dat ik, Heer, mag eeuwig blijven
        U waerden Knecht, en Gij, mijn Heer,
        Wilt door u Geest mij vorder stijven,
        En sterken door u reine Leer.
      
      
        Nu zal ik aan u Tafel treden,
        Als uwen Vriend en Dis-genood,
        Die voor mij Zondaar hebt geleden.
        Tot troost bedenken uwen Dood.
      
      
        het Geen dat gij in mij hebt begonnen,
        Och ! zegent dat nu meer, en meer,
        Gij hebt mij door u dood gewonnen.
        Lof ! lof ! zij u, mijn God, mijn Heer.
      
    
  