
    
      
        DE Eergierigheydt, of
        De hoovaerdy, de wortel van de pronk,
        Die heeft in het Hemels Hof
        Bij Lucifer genomen zijn oorspronck,
        En is by't Menselijk geslacht
        In het Paradijs eerst voortgebracht.
      
      
        Want Lucifer die wiert
        Van God verstoten uit des Hemels Troon,
        Om zijn hovaardig hert:
        En Adam heeft de Dood, der zonden loon,
        Daar door ook genomen te erf,
        En ons al gebracht in het verderf.
      
      
        De Wereld is geheel
        In het boze gesteld door de hoovaerdy,
        Elk komt op het Toneel
        In d'hooge Scholen voort met Pronkerij,
        En spelt zijn Personagie daar
        Met vreemde kleed'ren, en lank haar.
      
      
        Want in de hoge School
        Daar komt de Frans, de Waal, de Ier, de Schot,
        De Engels-man, de Pool,
        De Pruis, de Deen, de Overlander bot,
        De Italjaen, de Spanjaard wreed,
        De Portegijs heel vreemd gekleed.
      
      
        De ijdelheid ontleent
        Van elke Vogel hier een veder fray,
        En geeft ze de Gemeend,
        Die daar mee pronckt gelijk Esopus kray,
        Zo lang tot dat elk Vogel vreemd
        Komt, en zijn dracht weer na hem neemt.
      
      
        Elk Vogel is geneigd
        Om ons het Pronck-cieraet te maken kwijt:
        Maar hoe de Heer ons dreyght
        Met Pest, met Oorlog, en met Dieren-tijt,
        Elk pronckt, en praelt, en dient niet min
        De ijdelheid als een Goddin.
      
      
        De ijdelheid men dient
        Als een Goddin, in het weel'drigh Nederland,
        Daar elk zoekt des werelds vriend
        Te zijn, al soud' hij worden Gods vijand;
        Ja zelf de kinders van Gods Rijk
        Stellen haar de Wereld gelijk.
      
      
        Gelijk de Wereld doet,
        Zo sietmen de kinderen des Lichts doen;
        De nieuwe Mode moet
        Gevolgd zijn in der klederen fatsoen:
        het Volk gaat al pronckend' na de Kerk,
        Als of het waar een Heilig werk.
      
      
        De Pelsers en de Schreurs
        Die komen nu gelijk Koop-luyden voort:
        De Koopman komt te Beurs
        (Na het Hoofsche Adel-recht) geleerst gespoord.
        Den Adel het spreeck-woort niet en heught:
        Niemand is edel zonder deugd.
      
      
        De deugd maakt Edellien,
        Maar daar wordt bij den krommen Adel hier
        Op de Deugd niet gezien,
        De ondeugd heeft den vromen Batavier
        Geheel verwonnen en vermant,
        En houdt bij hem de overhand.
      
      
        Den hoogmoed is zo groot,
        Dat de spijs die den mens gegeven is,
        Tot voedsel in den nood,
        Moet komen als ghevloghen op den Dis,
        Voor de  Rijckeman of zijn Broer,
        Anders is het geen Edelmans voer.
      
      
        De Vrouwen die de Mans
        Alle ghehoorsaemheydt hebben belooft,
        Die halen de Lof-krans
        Met pronken van haar Lijfs gebiedend Hoofd,
        En zijn versierd aan haar Lichaam
        Als Cleopatra de Madam.
      
      
        De Wereld die vergat
        Met al haar lusten, zo Joannis zeid:
        Want al haar Pronck-cieraet,
        En al haar doen dat is maar ijdelheid:
        Daarom, o Christen Mens niet ziet
        Op des Werelds wat-schijnende niet.
      
    
  