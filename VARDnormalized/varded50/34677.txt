
    
      
        Het Is nu die ure, het is nu den tijd,
        Dat gij den slaap der zonden u maakt kwijt:
        De zaligheid // Nader leit,
        Als gij wel meent:
        Den Zone van God den Vader is verkleent,
        En met onze mensch'lijckheyt ver-eent.
      
      
        Weest dan (o mens) in uwen geest verblijd,
        En God den Heer met vreugd ghebenedijdt,
        Die zijnen Soon // Wt den troon
        Gezonden heeft,
        In teken, dat hij u zonden al vergeeft;
        Bemint hem alzo langh' als gij leeft.
      
      
        Van Abrahams, en Davids e'el geslacht,
        Een Maghet heeft Gods Zone voort gebracht;
        Die, voor ons al // Lijden zal
        Zeer groten nood,
        En aan het kruis sterven eens de bitter dood,
        Om te voldoen voor de zonden groot.
      
      
        Ziet hoe onnozel is hij, en hoe kleen,
        Die God met Vader, ende Geest is een:
        Van koude root // naakt en bloot,
        Hij schudt, en beeft;
        Die wull' aan de schapen, loof aan de aarde geeft,
        Niet daar hij zijn Hoofd op rust en heeft.
      
      
        Hij zal (gelijk als den Samaritaen)
        Al die ghewondt zijn in ghenaed' ontfaen:
        Hij zal de smert // Van ons hert',
        En alle pijn
        Verdrijven met krachtigh' oly, ende wijn,
        Van hem zullen wij genezen zijn.
      
      
        Die God zijn Vader altijd eer' bewijst,
        En in den lof van God den geest op-rijst,
        In het aardse dal // Die het al
        Spijst, en verzaad,
        Lijdt honger, en dorst, en bee zijn ogen slaat
        Naar onze borst, maar hij wordt versmaad.
      
      
        Ziet hoe de Maghet hem in doecxkens bindt,
        Die wandelt op de vleughels van den wind:
        Hij schijnt verdooft // En berooft
        Van zijn verstand,
        Die zelve de kroon van alle wijsheid spandt,
        En die de wereld draagt in zijn hand.
      
      
        Laat ons de Goddelijke Majesteit,
        (Die Mens geboren in de kribbe schreyt)
        Met 'tEnghels-Hof // Geven Lof,
        En alle eer;
        Dat vrij al de schepsels prijzen God den Heer,
        Die zich vernedert maar al te zeer.
      
    
  