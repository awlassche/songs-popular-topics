
    
      
        AUrora reist den dag komt aan
        Mijn Lief ik moet nu van uw gaan,
        De Trom die slaat met lusten,
        Aan Boord, aan boord, voor ieder een,
        Ik ga bezien de Kusten.
      
      
        Al van het Goudrijk Azia
        Dat ik hoop te aanschouwen dra,
        Mijn Lief steld geen bezwaren,
        Schoon dat mijn Lijf trekt op de Zee,
        Al door Nephtunis baren.
      
      
        Ik zal gelijk een Minnaar fijn
        Staag houden u in het hert van mijn,
        Daarom staekt al uw klagen
        En droogd toch af uw traanen vloed
        Ik zal na uw behagen.
      
      
        Uw Schrijven hoe het met mijn gaat
        En peinzen stadig vroeg en laat,
        Op u mijn Ziels Voogdesze,
        Wiens Schoonheid en Volmaakte Le'en,
        Mijn het Iagewand deed kwetze.
      
      
        Als ik denk aan uw rooder Mond
        En uwe Borsjes Appel rond,
        Ia uw Lieftalig wezen
        Waar in dat uw goedheid en deugd,
        Wel diep staat in te lezen.
      
      
        Zo vald het scheiden mijn een pijn
        Toch evenwel het moet nu zo zijn,
        Mijn tijd is nu verschenen
        Adieu mijn Lief: Adieu Godin,
        Wilt toch om mijn niet wenen.
      
      
        Als vijf of seve Iaer zijn om
        Dan kom ik bij uw wederom,
        Laat trouwe Min steeds wonen
        In het Hert van u, Och Maget schoon!
        Ik zal wel haast betonen.
      
      
        Zo dra ik maar kom wederom
        Hoe ik voor u, O Ionge Blom!
        Met Eerbied zal neer buigen,
        Den Hemel blijft uw steun Calom:
        En hier ons bij Getuigen.
      
      
        Ik trek nu na den Indiaan
        Mijn Liefje laat uw treuren staan,
        De tijd zal ras om wezen,
        Dat ik mijn Bruid aanschouwen zal,
        Adieu mijn Uitgelezen.
      
      
        Batavia geheel pleyzant
        Voorzien met Goud en Diamant,
        Dat wens ik te aanschouwen,
        Ia Banda en Tarnate schoon,
        Haar Wydberoemd' Landsdouwen.
      
      
        Iapan en Kina hoog geagt
        Daar stadig van dan werd gebragt,
        Katoen en Kits zeer schone,
        Ia Postelyne ende Thee,
        De Nagelen spand de Krone.
      
      
        Alwaar den Indiaan syn lust
        En geyle Min gestaeg in blust,
        Dat gaan ik nu bekijken,
        Geen Land en leyd onder de Zon,
        Om daar bij te gelijken.
      
      
        Adieu voor het laatst mijn waarde Pand
        Noch eens Gekust men steek van Land,
        Ziet Vlag en Wimpels zweven,
        Het Anker op, het Zeil staat rond,
        Adieu mijn Lief verheven.
      
    
  