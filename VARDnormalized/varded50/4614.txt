
    
      
        Waar toe all’ deze Ceer’monijen
        Gedrongen in des Heren huis,
        Van Waken, Vasten, Vieren, Wien,
        Van Lamp, van Was, van Kas, van Kruis?
      
      
        Waar toe versierd de Koninginne
        Met bagen, en met gulde kle’en?
        Wiens hoogste glory doch van binnen
        Bedekt stond, onder kuisse le’en.
      
      
        Waar toe ‘tgeblomt, waar toe de bladen
        Tot overvloed? wast niet genoug
        Dat Hof en Hout met vrucht geladen,
        En dat den wijngaard druiven droug?
      
      
        In dien wij waren Serafinen,
        Zoo waar ons niet van no’e dan geest:
        Maar nu wij zijn gevleeste zinnen,
        Is ons wat meer van doen geweest.
      
      
        Om dat ze Gods Autaer vereren,
        End’ ons verwekken niet te min;
        Iae zelfs ook iet verburgens leren,
        En heugen doen des Heren min.
      
      
        het Is om ons raak en dak te houden
        Gods dienst, met zijn beloofde Rijk,
        End’ om datz’ onderscheiden zouden
        Den Ketter van den Katholijk.
      
      
        het Is eindtlijk, tot besluit van dezen,
        Om dat ghy’t noch eens vragen zout.
        Want hoe gij schoon werd onderwezen,
        Gij blijft noch even stout.
      
    
  