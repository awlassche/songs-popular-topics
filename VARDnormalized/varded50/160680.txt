
    
      
        Carna, het puijkje van de maagden,
        Die door schoonheid van gelaat
        Aan een ieder een behaagden,
        Maar steeds schuwde de Egte-staat
        En haar Minnaars door haar list
        Aardig te bedriegen wist,
      
      
        Wierd van Janus eens gevonden
        En om wedermin gevleid.
        Zij, die nergens vlugte konde,
        Nam haar hulp aan listigheid,
        Veinsden dat haar fiere zin
        Was verwonnen door zijn min.
      
      
        ‘Janus’, sprak zij, ‘uw gebeden
        Hebben kragt op mijn gemoed;
        Ik geloof uw zoete reden,
        Ja, mijn min omhelsd uw gloed.
        Ga slegts voor, ten boschwaard in
        En voldoe uw hete min.’
      
      
        Hij geloofd de zoete woorden
        Die de lose Carna sprak.
        Zij, wiens hert noit min bekoorde,
        En met hem de spot slegs stak,
        Schuijlden in het digte hout,
        Agter hem in het duister woud.
      
      
        Maar wat zoekt gij te ontkomen,
        Schone Carna, het is om niet!
        Janus heeft uw doen vernomen,
        Wijl hij voor en agter ziet.
        ‘Schuil niet’, sprak hij, ‘uwe list
        Is door mijn gesigt gemist.’
      
      
        Hij, door heete min gedreven,
        Heeft haar schone mond gekust
        En, in spijt haar tegenstreven,
        Zijn verhitte Brand geblust.
        ‘Niemand’, sprak hij, ‘oit ontkwam
        Mijn ontstooke Minne vlam.
      
      
        Maar kon mij uw Min bekoren,
        Sijt getroost in uw verdriet:
        Hebt gij uwe eer verloren,
        Agt dat tot uwe schade   niet;
        Draagt tot teken van mijn min
        Voorts   de Naam van een Godin!’
      
    
  