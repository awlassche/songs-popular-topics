
    
      
        WElgelukkig, die van het zwerven,
        Daar de weereld'ling in leeft,
        Doch die des Hemels Vree' doet derven,
        Zig in rust, en stilte geeft;
        En in heil'ge eenzaamheid,
        GOD eerbiediglijk verbeid!
      
      
        Wel hem, die somtijds in het lommer
        Van het geboomte, naar syn' wens,
        Buiten storing, vrees, of kommer,
        Vlied' uit de ogen van den mens;
        Om te wand'len in het licht,
        Voor GODS heilig Aangezicht!
      
      
        Wel dien, die bij water-vlieten,
        Of in ene stille streek,
        Het hert, als het vol is, mag uitgieten,
        Wordend' voor den HEERE week;
        Ja ontlasten zijn gemoed,
        In een heete traanen-vloed!
      
      
        Wel hem, die zig vind genegen,
        Om in heil'ge eenzaamheid,
        JESUS leven te overwegen,
        Zoo vol van verborgentheid!
        En zig daar voelt aangedaan,
        Van dat heilige bestaan!
      
      
        Wel hem, die na SYN exempel,
        Veel, als in het verborgen, leeft:
        Huis, of veld maakt tot een Tempel,
        En daar zijnen GOD aankleeft:
        HEM in geest aanbid, en hoort,
        En zig richt naar des Heren woord!
      
      
        Wel-gelukkig eenzaam leven,
        Word het maar te regt besint!
        Mag de Ziele sig begeven,
        Waar men JESUS ondervind!
        Daar is het, dat Hij smaken doet,
        Het allerweesendlykste goed!
      
    
  