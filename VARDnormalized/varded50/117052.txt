
    
      
        Zingt o mijn! van ‘s Heren mogendheden
        Zijn werken geven stoffe aan uwe reden,
        Al wat gij ziet, wil uw Gods grootheit wijzen,
        En leren hem in zijne schepsels prijzen.
        Maakt doch o Heer! mijn hert, en tong bereid,
        Tot roem en Eer, van uwe Majesteit.
      
      
        Die des Hemels-kringen, door uw woord ging stichten,
        De Zon en Maan, met zoo veel Hemels-lichten,
        De aard ter woon, voor mens, en andere dieren,
        De Zee, de Waterstroomen, en Revieren!
        Zoo in, zoo door, en om, de aerd’ gevoerd
        Maar in zich menig schepsel voedt, en roert.
      
      
        De grote Zee, geplaatst, in hare Kolken,
        Wiens baren dikwils rijzen tot de wolken,
        Zoo vast bepaalt in hare sterke Wallen,
        Daar het groot geweld gestut, komt neer te vallen.
        Hoe zou de aarde voor haar vloed bestaan?
        Zoo niet Gods macht, haar stutte voor te gaan.
      
      
        Daar ziet men de grondelooze baren,
        De volkeren, zoo bezig hene varen,
        Een groot getal die op de watren wandlen,
        Na verre landen, om aldaar te handlen,
        Na Oost, en West, na het Zuid, en koude Noord
        In ‘het dryvend-huys; en in zoo engen boord!
      
      
        Daar vaaren zij, bewaard door Godes handen,
        Voor storm, en klip, voor vijand, breuk, en stranden.
        Als ook de dood staat voor haar aller ogen,
        Geen hulp noch raad! allene Gods vermogen
        Stilt d’ongestuime wind, en ‘het woedend Meer,
        Op dat het volk, op God betrouwen leer.
      
      
        Zij zeilen heen, gedreven van de winden,
        Tot dat ze haar gewenste haven vinden,
        Dan juichen zij: en die den Here vrezen,
        Die loven hem, voor het goed aan haar bewezen.
        Dat God haar voert door ‘het woeste Element.
        En al het gevaar, van haare ogen wendt.
      
      
        het Aardrijk versierd, met schone water-vlieten,
        Die met haar vloed door bergen hene schieten.
        De sterke stromen, ook de klaare beken,
        Die rusten nooit, maar lopen hare streeken,
        Zij vloejen heen, tot in het grote Meer,
        En keren zoo tot haren oorspronk weer.
      
      
        De vruchtbre zee, de stromen, waterplassen,
        Die brengen voort zoo velerlei gewassen.
        Hoe krielt het Meer van Monsters, Waterdieren?
        Die daar in leven, wemelen en zwieren.
        Het water geeft de Vis in overvloed,
        Waar door de mens wordt rijkelijk gevoed.
      
      
        Langs d’oeveren van zoete water-stromen,
        Daar groejen zeer, de cierelijke bomen.
        En ‘het veld daar bij, geeft groene vette weiden,
        Ook koorn, en vrucht, voor mens, en beest bescheiden;
        Als een vermaaklijk vruchtbaar Paradijs.
        Mijn ziele rijst, geeft Gode lof en prijs.
      
      
        Wat ziet men schepen heen, en weder varen,
        Elk gaat zijn weg, beladen met zijn Waren.
        Zij zeilen heen, of moeten aan het laveren,
        Naa dat den stroom is, of de winden keren.
        Elk doet zijn best, tot zijner reizen spoed.
        De zoete winst maakt al haar moeyten goed.
      
      
        Wat groot vernuft, en arbeidt is te merken!
        In ‘het scheeps-gebouw, hoe velerhande werken?
        Mast, touw, en dieplood, ankers, kabels, zeilen.
        het Roer, tot bestuur, het Kompas, om niet te zeilen?
        Wijst haar den weg, en zet zijn punt naa ‘het Noord,
        (O wonder Gods) zoo vaart den Schipper voort.
      
      
        Daar weinig helpen zeilen, stromen, winden,
        Weet noch de mens een ander hulp te vinden,
        Op dat zijn reis niet lange zou vertragen,
        Moet riem, en paard, het schip of schuitje jagen,
        het Welk met der vlucht heen door het water glijdt,
        Het volk komt aan, op zijn bestemde tijd.
      
      
        Wilt gij o mens! den stichter eens beschouwen,
        Van zulken konst; het is God, die zelfs deê bouwen,
        Dat grote Schip: daar Noachs gants gezinde,
        En zoo veel Veës behoudenis kon vinden,
        Ter tijd des Vloeds, heeft hij de Ark bereidt,
        Naa het onwijs ontwerp van God hem voorgeleidt.
      
      
        Rijst hoger op, mijn ziele! om te leren,
        Wat gij hier ziet, kond gij te nutte keren.
        Ziet gij de zee, den afgrond daar de stromen,
        Der watren uit, en weder hene komen.
        Daar in zoo menig schepsel groeit en leeft,
        Die ooit den mens zoo vele nutten geeft.
      
      
        Denkt wat een volheit, is ‘er in den Here!
        Hoe veel hij geeft, noit kan hem iets ontberen.
        Die volle Bron! Fonteine van het leven.
        In wien de Schepsels leven, zijn en zweven,
        Door wien het bestaat, al wat de aard omvangt,
        Van wien het is, en nochgeduurig hangt.
      
      
        Wat geeft hij ons uit zijne overvloeden,
        Naa ziel en lichaam, velerhande goeden?
        Maar wat hij geeft, moet weder tot hem keren.
        Gij moet o ziel! den Gever weer vereren.
        Gij hebt van hem u wezen en bestaan.
        U dank en lof, moet weder tot hem gaan.
      
      
        Gelijk de baaren op malkandren volgen,
        Met groot gedruis, en dreigen zeer verbolgen;
        Schip, mens, en goed’ren, dikwils te verdelgen,
        Iaa met haar vloed, de aarde te verzwelgen,
        Zoo is het hier, vol moeiten en verdriet,
        Op deze aerd’, is onze ruste niet.
      
      
        Gij ziet de schepen door zoo woeste baren,
        Met veel gevaars en tegenspoeden varen,
        Dan in de wind, zoo heen en weder zwaejen;
        Dan helpt geen stuur, het kan naa geen streeken draeje:
        het Schip krijgt een ramp, het lekt, het scheurt, en kraakt,
        het Schijnt anders niet of d’onderganck genaakt.
      
      
        Zoo moet de Kerk door allerlei gevaren,
        Door deze woeste wereld heene varen.
        Het zaad der Slang, zoo razend en verbolgen,
        Laat nimmer af Gods kindren te vervolgen,
        Door list, geweld, bedwang, en Tyrany:
        Door valse Leer, twist, onrust, ketterij.
      
      
        Gij ook mijn ziel! terwijl gij hier moet zwerven,
        In ‘s werrels-zee, om het Vaderland te erven.
        Vaart tegen stroom, van wereltse gezinden,
        En tegen zwier van alle wervel winden.
        Hoe worden wij door moeite omgevoert?
        Bestreën, belet, ontrust, en steeds beroerd.
      
      
        Als het ene, het andere kruis komt achterhalen,
        In zulken stand, laat doch de moet niet daalen,
        De Here helpt, en zal het roepen horen.
        In bittre watren zult gij niet versmoren
        Die zee, en wind, heeft onder zijn gebiedt:
        Die stilt den storm, en helpt uw uit verdriet.
      
      
        Wij hebben moed! in stromen van ellende
        Die om ons gaan, God! zal ze eenmaal wenden,
        Hij brengt ons in de haven zijner ruste,
        Daar zal de ziel naa droefheit, haar verlusten!
        Wij zijn gevest op Jezus! onder Rots!
        Geen dood, noch hel, rukt ons, uit de hand Gods.
      
      
        Als God zijn gunst, laat dalen op ons neder
        In onzen weg, en geeft voorspoedig weder,
        Van zonneschijn, ook zeer bekwame winden.
        Denkt, hoe ontmoet de Here zijn beminde?
        Met gunst, en troost, bestraalt hij haar gemoed,
        Dan vordren zij de reis, met goeden spoed.
      
      
        Ziet gij de stromen zoo geduurig vloejen?
        Die zonder rust, haar zee-waarts hene spoejen:
        Dus loopt de tijd, de dagen, van ons leven
        Naa de eeuwigheid; daar ruste wordt gegeven
        In God! den oorspronk; aan die dezen tijd
        Tot zijne eer, en zielen nut verslijt.
      
      
        Leidt ‘het schip gereed? zijn zeilen op getogen?
        Wordt het los gemaaktl zal men ter Reize pogen?
        Waeyt goede wind? past men ook op getyen?
        Of trekt een paard? doen riemen schuiten glyen?
        Door vaart, en stroom? neemt zo de reis haar spoed?
        O Ziele! tracht, dat gij dan ook zoo doet.
      
      
        Maakt los den band van alle ydenheden.
        Die het hert zoo bindt, aan dingen hier beneden.
        Houdt uw gereed, te varen, t’aller uuren,
        het Genaden-ty! dat zal niet altijd duuren.
        Spoeyt wat gij moogt, en ziet niet achterwaard
        Als Roeyers doen: ziet voor uit, op uw vaart.
      
      
        Breidt het herte uit, met vuurig zielsverlangen
        Tracht dat gij moogt den wind des geests ontvangen
        Om spodiglijk, recht aan, en zonder zeilen
        Naa boven toe, ons Vaderland! te zeilen.
        Of stroom en wind, al dikwijls tegen loopt.
        Houdt moed en kours, het is niet vergeefs gehoopt.
      
      
        Ziet gij een Schip, dat mensen heeft geladen,
        Daar zamen varen, goede onder kwaden.
        Zoo is het met Gods gemeente hier beneden.
        Daar d’huich-laar schuilt, bij Christi vrome leden:
        In waan-geloof, en schijn van Heiligheid.
        Doch het einde toont van beide het onderscheid.
      
      
        Terwijl wij hier noch onder boze leven
        Laat wij ons nooit tot haren weg begeven.
        Maar door de deugd, haar tot de deugd verwekken.
        Haar met ons voorbeeld, tot de vroomheid trekken.
        Dat ook de vreë, en liefd, de herten bind’
        Van Zions-volk! en maak’ die eensgezind.
      
      
        Hoe lieflijk is ‘het! wanneer wij ons bevinden?
        Te zijn verzelt met Hemelse-gezinden?
        Wat glans! is daar? als zoo veel heldre lichten,
        Door enen Geest, malkanders zielen stichten?
        Daar twee of drie zijn eens, in Christi Naam.
        Komt Jezus zelfs! en voegt zich met haar zaam.
      
      
        Gelijk de Reyzers! op de zee, en stromen,
        Al nader aan, en bij de haven komen.
        Wat men ook doet, goed? quaat of beuzel zaken?
        In ledigheid, in slaapen, of met waken.
        Men vaart al voort! en eer den Reizer dacht,
        Is menigmaal zijn reis ten eynd, gebracht.
      
      
        Dus haasten wij geduurig naa het einde
        Ons leven staat niet stil, noch het zal ooit wenden,
        Laat ons dien tijd, die vlied, dan wel besteden,
        Op dat ons uitgank zij in rust, en vrede.
        Die hier zijn tijd verliest in ydelheit,
        Hem is daare na geen eeuwig goed bereidt.
      
      
        het Schijnt voor ons, of de oevers haar bewegen,
        Wanneer wij daar voor bij te varen plegen,
        het Is of zij vlieën: zoo is dit aardse wezen,
        Hoe vast het schijnt? hoe heerlijk uitgelezen!
        het Is al te los, het gaat haastelijk voorbij;
        Daarom o ziel! mijdt des Werelds slavernij.
      
      
        De stuurman, gaat door ‘het Roer een schip regeren,
        het Moet na zijn wil zich heen, en weder keren,
        Zoo gaat de Heer! de wereld ook bestuuren,
        Inzonderheit zal zijne zorge duuren,
        Meest over het volk, voor hem ten dienst bereidt:
        O Ziel! begeeft uw onder zijn beleidt.
      
      
        Ziet gij ‘het Kompas, zoo nodig in het varen,
        Zal men den weg recht vinden en bewaren,
        Dus wijst Gods woord aan ons de rechte streken,
        In onzen weg, het toont oom de gebreken,
        Volgt waar het wijst, vlied, daar het vlieden leert,
        Dwaalt gij daar van, ziet dat gij wederkeert,
      
      
        Gelijk de Naald’ met zeilsteen aengestreken
        Als zij maar iets, van het Noorden is geweken,
        Is zonder rust! zij trilt, en staat te beven?
        Zoo ook mijn ziel! wat kan uw ruste geven?
        Als gij van ‘het woord, en van uw Jezus! dwaalt?
        Daar is geen rust, tot hij uw wederhaalt.
      
      
        Gij ziet een schip in zee, op stroom, en kusten
        In storm en bui, zeer vast op anker rusten;
        Zoo moet de ziel in het kruis haar toe gezonden,
        De hoop op God! en zijn getrouwheid gronden,
        Wat hij belooft, is waar, en eeuwig vast,
        Op dezen grond, is rust, in zorg, en last.
      
      
        Als wij dan eens naa lang en ernstig pogen,
        De stad, of plaatse zien voor onze ogen,
        Waarom de reis van ons was aangevangen,
        Waar hene strekten onzes zielsverlangen,
        Men is verblijd! wat is ‘er vreugd’ in het hert?
        Dan is zeer haast, vergeten alle smert.
      
      
        Wanneer gij ziet door de ogen van het gelove;
        ‘het Ieruzalem! van God bereid, daar boven,
        Diens poorten staan door Jezus dood geopend,
        Daar gij naa bij komt, strijdt, en wacht, al hopend,
        Zijt blij en juicht! vergeet al het verdriet
        Van uwe /reis, nu gij de haven ziet.
      
      
        Pauze.
        40. O volle zee!  o God! uw goedtheyts, komen,
        Schenkt uit uw volheid aan de ziele ‘het leven,
        In uwen Zoon! jaa komt ons alles geven
        Tot zaligheid, en uwes Namens-eer,
        Dan keert uw gaaf; tot uw o Gever! weer.
      
      
        Blijft bij ons Heer! in des werelds woeste baren
        O Jezus! komt in ons gezelschap varen
        Zit gij aan ‘het stuur, en voert ons arme slaven
        Uit al het verdriet, tot in des Hemels haven!
        Als nood, en dood, op reis, ons treffen aan
        Behoed ons Heer! op dat wij niet vergaan.
      
      
        Uw goede geest! wil onze zielen drijven,
        Op dat wij niet door traagheid achter blijven,
        Blaast in ons hert, dat liefd, en ijver, branden.
        Dat werelds liefd, noch sterffelijke banden,
        Ons op den weg niet strekken tot belet,
        Maar dat de ziel, zich steeds naa boven zet.
      
      
        Als gij ons uit de wereld vol ellende
        Eens over voert, en doet dit leven enden.
        Doet ons naa al het pogen en verlangen,
        Van rust, en vreugd, verzadiging ontvangen
        Voor uw aanzicht: in het zalig Vaderland,
        Ontvangt de ziel! o Jezus! in u hand.
      
    
  