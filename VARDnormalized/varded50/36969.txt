
    
      
        Rein Wezen, eeuwig God die van het begin
        Hebt in den Mens gheplant de zoete min,
        Die van den Man genomen hebt de Vrouw
        Op dat s'haer aan den Man weer-geven souw.
      
      
        Rein Wezen, eeuwig God, Dry-vuldigh een
        Die van de twee gemaakt hebt een alleen,
        Die in het Aards Paradijs op het Aerde-ryck
        Pastoor waart van het eerste Houwelyck.
      
      
        Rein Wezen, Heilig Vier die door uw vlam
        Verwekt den Mens tot het Saet van Abraham,
        Verjaagd het v√¨er dat in ons is bevlekt,
        Het vier dat ons tot vuil wellusten trekt.
      
      
        Rein Wezen, zuiver Lam, Soon van een Maagd
        Aan wie de reine Trouw zo zeer behaagt,
        Dat gij de Trouw hebt in het Nieuw Testament
        Verheven tot een Heilig Sacrament.
      
      
        Gij die voor Bruid getrouwd hebt d'Heyl'ghe Kerk,
        De Trouw vereerd met het eerste wonder Werk:
        Als gh'in de Bruiloft-feest door uwe Kracht
        Van Water zoeten Wijn hebt voordts gebracht.
      
      
        Wij bidden U op onzen Bruiloft-dag,
        Op dat ons Trouw ons Zalig wezen mag,
        Stort in ons herten enen nieuwen geest,
        Die zijnen Schepper lief heeft ende vreest.
      
      
        Blust in ons leden uit den vuilen brand,
        Onsteckt de suyver' min aan alle kant,
        Roeyt uit ons hert het om-kruid van gekijf,
        En plant daer-in het Tacksken van Olijf.
      
      
        Laat uwen Zegen dalen op ons Trouw,
        Op dat wij aan malkander' zijn getrouw,
        Goethertigh, aen-ghenaem, en lief-ghetal,
        En u o Heer beminnen boven al.
      
      
        Verleend ons hier ons tyd'lyck onder-hout,
        Brengt ons hier naermaels daer-men niet en trouwt,
        Brengt ons hier naermaels in het Hemel-ryck
        Al-waer den Mens aan d'Enghels wordt ghelyck.
      
    
  