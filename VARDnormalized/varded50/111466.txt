
    
      
        VAar wel nu Clorenie,
        Dewijl dat ik zie,
        Dat ik uwe zinnen,
        Nooit tot trouwheid buigen kan:
        Het is om die reden dan,
        Waarom ik uw verban.
        Vaar wel dan Clorenie,
        Want ik weet niet wie,
        Tog zoo ene sou minnen,
        Die door hare werken toond,
        Dat ontrouwheid in haar wond,
        Wijl gij mij zo beloond.
        het Is waar dat gij voor dezen
        Mij hebt veel gunst en min bewezen,
        Dog die tijd is gepasseerd,
        En uw gunst is ook verkeerd;
        Ik heb daar door geleerd.
      
      
        Hoe weinig is het dat men
        Sig vertrouwen ken
        Op waarschynlykheden?
        het Scheen ik was van uw bemind,
        Dog bij d'uytkomst zo bevind
        Ik, hoe ik was verblind:
        Want uw lossen aard,
        Die had gij gepaard
        Met geveinsde zeden,
        Die ik niet wel zag voorheen,
        Mits ik dagt, ik ben alleen
        Bemind en anders geen.
        Ik stel dan  nu ter zy'en
        Uw min en al u vlyeryen:
        het Geen wel eer was hoog geagt,
        En met zorg van mij betragt,
        Is nu bij mij veragt.
      
      
        Uw Lot raakt mij nu niet,
        het Zij vreugd of verdriet,
        het Kan mij nu niet deren;
        'k Heb de gulde vrijheid weer,
        Die 'kzo dwaaselyk wel eer
        Lei voor uw voeten neer,
        Door uw kwaad beleid,
        En ontrouwigheid,
        Kwam mijn Staat te keren,
        En ik denk mij nu voortaan
        Wel te wagten voor die paan,
        Waar op ik ben verraan,
        'k Ben met mijn luk te vreden;
        'k Smaak de vryheyds zoetigheden:
        Ik ken nu geen minneguyt:
        'k Agt de min een schaad'lyk kruid,
        En zeg dan tot besluit.
      
      
        Weg weg nu dwaze min,
        'k Ban u uit mijn Sin:
        Schoon dat ik voor dezen,
        Ook was onder het gebied,
        Van de blinde God Cupied,
        Ik agt zijn pijl nu niet.
        Uw zoetheid is slegts zuur,
        Uw vreugd van geen duur,
        Wat playsier kan het wezen,
        Daar men altijd zit en sugt,
        En dit is alleen de vrugt,
        Van uw gewaand genugt.
        Hoe is zoo een zijn leven,
        Met ongeneugt en ramp doorweven?
        Die sig met veel gunsten vleyd,
        En daar na door uw beleid,
        Sig vind te laat misleyd.
      
    
  