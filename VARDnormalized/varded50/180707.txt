
    
      
        Gij God, voor wien der Eng’len schaar
        Moet Heilig, Heilig, Heilig zingen,
        In wiens gesigt en zijn niet klaar
        Den Hemel nog de reynste dingen.
      
      
        Ik, Heer, die steeds d’onreynste ben,
        Moet nogtans voor u gaan verschijnen;
        Ah! zo ik u ten regten ken,
        Sou niet mijn Ziel voor u verdwijnen.
      
      
        Want gij zijt een verterend vier,
        En ik een gants verdroogden stoppel,
        Die voor u sou versmelten schier,
        Gelijk het vier verslint den droppel.
      
      
        Nogtans ik bid door veel geklag,
        Door wenen en door angstig sugten
        Ootmoediglijk den gantsen dag:
        Doet dog mijn sondens bergen vlugten.
      
      
        Bij mij, o God! is al de schuld,
        Ik heb met u verkeert gehandeld;
        Maar gij ontfermer hebt geduld,
        Ah! had ik u steeds na gewandeld.
      
      
        Dog, Iesu, is het nu gij bent
        In eer en heerlikheyt verheven,
        Dat gij ook nog een Laz’rus kent:
        Zoudt gij hem wel een kruymken geven?
      
      
        Zo hij kwam kloppen aan u Zaal,
        En van gebrek bij na versmachte:
        En zo hij van u Avondmaal
        Na ‘het minste deeltjen maar en wagte.
      
      
        Ik g’loof, dog heb zeer langen tijd
        Den rijkdom van al u genade
        Niet hoog genoeg geagt, dies zijt
        Gij Heer te prijzen in u daden.
      
      
        Zo gij u vriedlijk aanschijn nooit
        Weer over mij wilt laten ligten;
        Maar mij niet laten ligten onvoltooit,
        Gij waart regtveerdig in u rigten.
      
      
        Ik moet ‘het o Heer bekennen wel
        En nogtans ook op hoop toedringen;
        En want het Heer is u bevel,
        Den Hemel met geweld gaan dwingen.
      
      
        Laat dog mijn klagt en naar gesugt,
        Mijn bidden en mijn droevig smeken
        U komen voor, en door de lugt
        Laat dog mijn stem met kragt doorbreken.
      
      
        Laat ik dog nu worden gewaar,
        O rijke Iesu, u genade,
        Al is het ‘het minste kruymken maar,
        Dan zal ik wezen vroeg en spade.
      
      
        Tot prijs en lof van uwe deugd,
        En van u kostelijke daden,
        En zal voortaan met lust en vreugd
        Gaan lopen in des levens paden.
      
      
        Laat dog mijn Ziel tot aller tijd
        Door uwen glantz zijn ingenomen,
        O heerlijk dierbaar Majesteit,
        Wilt met u Geest dog in mij komen.
      
      
        Och bind mij door u liefde-band,
        Onwedestandelijken Koning,
        Maakt dat mijn Ziel in iver brand,
        En van mijn hert u reine woning.
      
      
        O toont mij u beminlickheyt,
        Zo dat ik ‘het Schepsel gants veragte,
        En alle eygensinlikheyt
        Versaak, en maar u Wet betragte.
      
      
        O Koning, maakt mij dog versierd
        Met uwe kostelijke deugden,
        O dat gij nu mijn Heiland wiert!
        Dat ik mij steeds in u verheugde!
      
      
        O gij die gants begeerlijk zijt,
        O glantz, waar bij des Werelds luister,
        En zo genaamde Heerlikheyt!
        Maar is een nare, dikke duister!
      
      
        Och overtuigd dog mijn hert
        Door uwe kostelijke Wijsheid,
        Die niemand ooit deelagtig werd,
        Dan die van sig zijn Eigen wijs leit.
      
      
        O maakt mij blind op dat ik zie,
        Wilt mij door uwe kragt bewerken,
        Op dat ik eens regt kenne, wie
        Gij zijt, en u schoonheid bemerke.
      
      
        Toont mij u algenoegzaamheid,
        Wanneer mijn Ziel is zeer verlegen,
        Leit mij door uwe werkzaamheid
        Op al u voorgestelde wegen!
      
      
        O geef, dat ik in uwen wil,
        En in u kostelijke daden,
        Mij altijd nedrig houde stil:
        Want Goedheid, Waarheid zijn u paden.
      
      
        Geeft dat mijn Ziel eens regt bevat,
        Hoe kostelijk daar zij te agten
        U overschoonheyt, en dien schat
        Van uwe Liefd en wondermagten.
      
      
        Ei neemt mijn hert’ geheelijk in
        Door uwe weerdigheyt, o Here,
        Maakt gij in mij dog uwen zin
        Om u met Lijf en Ziel te eren.
      
      
        Heiligheid en geregtigheyt,
        Dat ik niets buiten u bedinge,
        O dat met u d’opregtigheyt
        Mijn Ziel van nu voortaan bevinge.
      
      
        Dat ik wat lieflijk is voor ‘het oog,
        En al wat in de Wereld schoon is
        Niet agten mag, maar steeds om hoog
        Mijn Ziel begeef, al waar Gods Soon is.
      
      
        Dat ik o Iesu u bemin,
        Niet buiten u begeer ik heden;
        O Konink, komt dog spoedig in
        Op ‘het woord van u waarheid gereden!
      
      
        Gij Wereld staat nu aan een zij,
        Met al u id’le beuselingen;
        En wilt nooit weer beletten mij
        Dat ik mijn Konink Heilig singe.
      
      
        Ia driemaal Heilig dag en nagt
        Met al zijn Engelen te samen,
        Als ik zal bij hem zijn gebragt.
        Komt haast’lijk Here Iesu, Amen!
      
    
  