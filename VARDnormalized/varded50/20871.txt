
    
      
        Kloris.    Ik schrik, en sta geheel verbaasd,
        Ik jacht, en loop met haast,
        Om te bezien
        Wat dat hier mag geschie'n;
        Hoort eens aan; mij dunkt dat onze Tyter rast:
        Ik hoor geluid
        Wat of toch dit beduid?
        Ik hoor iet vreemds, want Tyter zingt,
        Coridon met lust opspringht:
        het Zijn voorwaar geen dromen,
        'k Zie, ik zie haar komen,
        Wat of toch haar daar toe dwingt?
      
      
        Zegt Tyter! wat is daar geschiet?
        Komt met ons, dat besiet.
        Waar henen toch?
        Meent gij het, of is het bedrog?
        Neen, ik meen, komt, het zal u verdrieten niet.
        'k Ga met u mee,
        Ik verlaat all' mijn vee.
        Knaps dan, en wilt niet zijn bezwaard.
        Wel zal zijn u vee bewaard.
        Tyter is het geen leugen?
        Neen het; het zal u heugen,
        Dat gij zijt bij ons vergaard.
      
      
        Ik voel, mijn hart ontsteekt mij zeer.
        Dat doet het Kindje teer.
        Wat voor een kind?
        Dat onze sond' onbindt.
        het Leidt in het stal, het is ons almogend' Heer.
        Wel wat bescheid!
        De Engel heeft ons gezeid,
        Gaat heen, gaat heen na Bethlehem,
        Daar zult gij nu vinden Hem:
        Spoed u, gaat toch vaardig;
        Hij is lovens waardig;
        Looft Hem met u hart en stem.
      
      
        Wat zegt gij Tyter! is het niet dus,
        Dat de Engel zeide flus?
        Waarachtig ja.
        Laat ons dan spoeden dra.
        Varder niet, want het stal hier; sus, sus.
        Wie zal eerst gaan?
        Ik en durf het niet bestaan;
        U toekomt, Coridon! de eer,
        Gaat, en groet gij eerst den Heer.
        Ik zal het doen, en knielen,
        Voor die onze zielen
        In haar eer komt stellen we'er.
      
      
        Dat gaat u voor, komt Tyter in.
        Dat heb ik in mijn zin,
        Mijn hartje brand;
        Geeft, Kloris, mij de hand.
        Ik brand' ook, O hoe zoet is dit begin!
        Zijt Maagd gegroet,
        Waar is u Kindtje zoet?
        Meug ik het wel geven enen zoen?
        Gij meugt, Harder, dat wel doen.
        Komt dan zoete Mantje,
        Geeft mij eens een hantje,
        Wilt ons all' van kwaad behoe'n.
      
      
        Gij zijt ons heil, Gij zijt onze God,
        Die hier legt tot een spot,
        In doecxkens arm,
        Wien ik heb in mijn arm.
        Jesu zoet! hoe kom ik toch aan dit lot?
        Uit des Hemels Hof
        Zijt gekomen Gij of,
        Gij zijt gekomen in dit stal
        G'heel vrijwillig voor ons all'.
        Heer, ik kom U loven,
        U, die komt van boven
        Van des hemels hoge wall'.
      
      
        Nu, Kloris, uwen Heer ook kust,
        Haast u, het moet zijn gesust;
        Want hoor, het schreydt,
        Het moet zijn ne'er-geleydt.
        Neemt dit Kind, en blust, Kloris, uwe lust.
        Hoe smaakt mij dat!
        het Moet noch eens zijn hervat;
        Hou daar een zoen, O kleine Kind,
        Die ons hebt zo teer bemindt!
        Vrouw! u Kindtje dorst heeft,
        Daarom het de borst geeft,
        Of zijn luertjes eens verbindt.
      
      
        Adieu, gaat Harderkens in vree,
        Bewaard is all' u vee:
        Zegt over-al,
        Dat hier in deze stal
        Is uwe God; zegget voort op alle stee.
        Wilt het belie'n,
        Al wat g' hier hebt gezien.
        Wij zullen het doen, gelooft ons Vrouw!
        In all's zullen wij zijn trouw.
        Adieu Godes Moeder!
        Adieu onze Behoeder!
        Die hier legt in grote kouw.
      
    
  