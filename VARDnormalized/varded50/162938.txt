
    
      
        VRiendelijcke God,
        Vol van barmhertigheden,
        Ik heb u gebod
        Dikmaal overtreden,
        Mijn bedroefde geest
        Is daarom verslagen,
        Och! ik ben bevreesd,
        En moet treurig klagen.
        Mijn gemoed dat knaeght,
        Ik ben zeer vertsaagd,
        Ach ik weet mij genen raad,
        het Schijnt ik word gedaagd
        Daar men mij beklaeght,
        Over al mijn boosheid kwaad.
        Wee mij ik ben geschonden,
        Ziet al mijn stoute zonden
        Tegens mij zeer hoog opstaan,
        Wie kan dit kwaad doorgronden,
        Ach, ach, gij stoute zonden,
        Waar zal ik nu henen gaan.
      
      
        Vriendelijcke God,
        Vol barmhertigheden,
        Leert mij u gebod
        Houden hier beneden,
        Want ik ben in noot,
        Ende zeer kleinmoedig,
        Mij doch niet verstoot,
        Maar, o God zeer goedig:
        Sterkt mij met u Geest,
        Dat ik onbevreest,
        Mij fondeere op u Woord,
        Want gij, als men leest,
        Zulk een Ziel geneest
        Die in zonden leit versmoord,
        Die met berouw komt klagen,
        Ende voortaan zijn dagen
        Wilt besteden Goddelijk:
        Want zulk een Ziel verslagen
        Die kan u behagen,
        En belooft hem het Hemelrijk.
      
      
        Vriendelijcke God,
        Vol barmhertigheden,
        Och wat droevig lot,
        Mijn geloof is heden
        Zwak en wonder teer,
        Daarom Heyl'ge Vader,
        het Roep tot u (o Heer!)
        Ende kom noch nader,
        Sterkt mij in de noot,
        Dat ik in de dood
        Niet wanhope noch mistrou,
        Maar in tegenstoot,
        Op u goedheid groot
        En genade mij vertrou,
        Want u zeer bitter lijden
        Is mij te allen tijden
        Een gants zoete medecijn.
        Ach! door u droevig lijden
        Kunt gij ons Heer verblijden,
        Wilt ons doch genadig zijn.
      
      
        Vriendelijcke God,
        Vol barmhertigheden,
        Gunt ons tot een slot,
        Liefd', geloof, en vrede.
        Christi Godes Soon,
        O gij Heer der Heren,
        Wilt uit uwen troon
        Ons geloof vermeren,
        Laat u zoet gezicht,
        Als een helder licht,
        Over ons zo vriend'lijck gaan:
        En ons reine plicht
        Daar door onderricht,
        Als gij Petrus heft gedaan,
        Dat is zeer droevig wenen,
        Zuchten, klagen en stenen,
        Over onze zonden kwaad,
        Ende gedurig kermen,
        Heer wilt mij ontfermen,
        Neemt mij weer in u genaed.
      
    
  