
    
      
        Hoort Jong geselle:
        ik zal het u vertellen,
        d'Hystory van mijn Fielt en beeltenis,
        hoe ik mijn leven,
        heb gaan begeven,
        Tot zuipen, spelen, vegten kan niet mis,
        Bij haren schuimen:
        gink ik het opruimen,
        zoo dat ik kreeg de naam van ligtemis.
      
      
        Door het dommeneeren:
        Hoertjes te verkeren,
        raakten mijn geld en goetje op den bies
        dus stal ik laten,
        Zavonts op straten,
        de mantels of de Lui wat sagen vies:
        Nog gong ik stropen:
        Goud: Zilver knopen
        des Schoenen pasten deftig op mijn lies.
      
      
        Des kwade stukken,
        Wou niet lang lukken,
        de Schout die wierd mijn Boeverij gewaar:
        Hij wou mijn knippen,
        maar ik gong slippen:
        Te goeder uur uit Leiden nog voorwaar;
        maar og gants felten;
        de droes op stelden,
        Ree dapper! doen ik thuis kwam bij mijn Vaar.
      
      
        Bij mijn Cawouwen,
        Ligte Rabouwe,
        Wiert ik als Broeder Melis in-gehult:
        Jk wierd een kramer,
        Van Venus kamer;
        daar ik als Horen-baai wat wiert getrult:
        dog zonder falen,
        Gong ik in halen;
        daar na mijn intrest, Als gij nog horen zult.
      
      
        Met ons drie vieren,
        Wij Zavonts zwieren;
        het ene mot-kit uit, het ander in,
        Lieten Op-dissen,
        Het mogt niet missen,
        De beste Spijs en drank na onze zin,
        Daar bij een Meisje,
        die wel een reysje,
        Wil leggen an, Wat bliefje, Van de Min.
      
      
        Naar Vreten; Zuipen;
        Gong men eens sluipen,
        Jn Venus Boom-gaard ieder met een Hoer,
        dan questi sogten;
        Als of wij Vogten;
        Trokken de degens uit daar op de Vloer,
        de Kaars uit blazen,
        Voort kanne, Glazen;
        rinkinkten door de Ruiten met rumoer.
      
      
        Maar ziet de Hoere,
        die duivels moere,
        Liepen voor deur en maakten grote stank,
        De Wagt kwam stappen,
        Om ons te knappen,
        Maar voor den ingang zetten wij een bank,
        Stieten haar sene,
        Vielen daar heene;
        Wij bruyden haar nog half dood en mank.
      
      
        Dan moest Papaetje,
        daar na zijn laetje,
        Opschuiven voor mijn Heer de Officier,
        Om zilver kragen,
        Aan hem te dragen,
        dat bolt hem als of hij had tandpijn schier.
        het Sou nog passeren,
        Was het voor een kere,
        Maar om de maand heeft hij wel dit pleyzier.
      
      
        Een Pots zeer aardig,
        Wel Laggens waardig,
        dat ik alhier onlangs heb aen-geregt,
        Jk gong braveren,
        Als Schout Ageren:
        Mijn Maet verstrekten voor diender en knegt,
        En traden binne,
        Een motkit vinde,
        Twee bij malkaer als mars en venus slegt.
      
      
        Jk sprak zeer strange,
        Geef u Gevange,
        Staa op, Gij moet na het Rasphuis alle bei,
        Had gij haar smeken,
        Eens horen spreke,
        Mijn Heer de Schout, Wij bidden laat ons vrij,
        daar is tot loone,
        Vijf honderd Krone,
        Wij namen het geld, En gingen door wel blij.
      
      
        Wij met ons beiden,
        Op andere tijden,
        Namen een Mot-kit op ons horens knap,
        de Schout kwam spoeyen
        Om ons te boeien
        Wij braken van de kelder af de Trap,
        daar zij in rollen,
        En Zuysebollen,
        Over de hals en oren met een snap.
      
      
        Zij aan het janken,
        Wij namen Banken,
        En smeeten die van boven op haar Lijf,
        Wij doen voort knappen,
        Agter uit snappen,
        Swommen het Water over tot gerijf,
        de Vest opklommen,
        die wij door zwommen,
        En spoeyden ons na Schevelinge stijf.
      
      
        Doen wij daar kwamen,
        Wel haast vernamen,
        Een boer die op het kakhuis zat en sliep
        Zijn Broek door drongen,
        De Leure honge,
        Jk zette daar een knip op dat hij piep,
        Gelijk de Honden,
        Wiens staart gebonden,
        Js met een knip, Hij hullip! hullip! Riep.
      
      
        Dat ik mijn Leven,
        Wel heb bedreven
        daar van verzwijg ik nog het Principaal,
        de spaensche kragen,
        Zijn Boeve plagen,
        daar van mijn neus een teken heeft Roiael
        Snijden en kerven,
        En veel te zwerven,
        daar hem de nagt-uyl toont in volle praal.
      
      
        Lest nog een kansje
        Met rappig Fransje
        Smeerden de Ruiten over al met Teer,
        Maar deze snuiver,
        die was niet zuiver,
        Nu is mijn Lijf vol Etter ende Zeer,
        dat vuil Trawazie,
        duivels Potazie,
        doet mijn de Franse Harrip Roeren weer.
      
      
        Ja al mijn Leden,
        Zijn schier op leden,
        Als die van Job die op de mishoop zat,
        Ziet met een scharrip,
        Sla ik den Harrip,
        Hand, Voeten Liesen, Ieder krijgt zo wat,
        dit duivels spelen,
        doet mijn vervelen,
        dog schurrift krouwe doet zeer ligt het gat.
      
      
        Jndien mijn digten,
        U mogt ontstigten,
        Leert van een Ligtemis dan dit vermaan,
        die het kwaad beminnen,
        Veel schade winne,
        En het komt haar altijd veel te dier te staan,
        Het kwaad wilt schouwe,
        dat 'k u voorhouwe,
        En wandelt dog voortaan, de regte baan.
      
    
  