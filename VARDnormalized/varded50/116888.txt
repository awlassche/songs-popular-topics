
    
      
        De vrijheid voor ons zeer heerlijk moet wezen;
        Want zij een ieders zinnen streelt.
        Bij haar wij hier geen vervolginge vrezen;
        Want zij de dwang ons niet meedeelt.
        Gelukkig zijn hier alle aardse Maghten,
        Waar door de vrijheid wordt bemint.
        Zij zal bij haar geloofs dwang nooit verwaghten;
        Want men die nooit bij haar en vint.
      
      
        Zij hout bij haar geen waater, galg, of zwaarden,
        Waar mee geloofs dwang vrome dood.
        Vrijheid die hout die saacke hoog in waarden,
        Die vrome brengen in geen noot,
        Zij wil ook nooit geen martelaars verbranden,
        Om hun opreght en vroom geloof.
        Zij drijft vervolging ook vast uit den lande;
        Voor het geen zij zegt, hout zij haar doof.
      
      
        Die landen doet zij ook altijd welvaaren,
        Waar in het volk haar trou bemint:
        o Maghten! wilt dan de vrijheid bewaaren;
        Zij tot u voorspoed is gezind.
        Gelukkig maakt zij al de aardse volken,
        Waar bij dat zij met zegen woont
        Zij neederdaalt uit Gods verheeve wolken,
        Als zij de deugd met zegen lont.
      
      
        Zij altijd wil in deze landen zweven,
        Om dat het volk veel van haar hout.
        Het quaade wij doen, zo wij niet vroom leven;
        Bij haar dan op u God vertrout.
        Laat zij dan nooit uit deze landen zwerven.
        Agh, Maghten, hout haar in u land!
        Wij alle voor de vrijheid wilden sterven,
        Als haar wou doden des lands vijand.
      
      
        Veel slaaven zij door vreugde op doet springen,
        Als zij sigh zelve aan hun gaf.
        Eer dat wij haar ons lieten hier ontwringen,
        Wij liever daalden in het graf.
        Wij hebben haar door goed en bloed gekregen:
        Wij moeten haar dan houden vast.
        Doe zij weg was, doe waaren wij verlegen;
        Want dwang die de ons overlast.
      
      
        Wie zal de Hollanders van haar afscheiden?
        Dit niet kan zijn door geen geweld,
        Ook door geen kruis, geen honger, dorst, of lijden,
        Want ieder het leven voor haar stelt:
        Bij het Leydse volk dit eertijds is gebleecken,
        Dat mijn Gezang de waarheid is:
        Zij door de Spanjaarts hun lieten doot-steecken,
        Om hun vryheyts behoudenis.
      
      
        Veel des werelds volk die vrijheid moeten derven.
        Geloofs dwang in die landen woont:
        Hun Vorst het vreemd geloof laat elders zwerven;
        Zo wordt haar deugd zeer sleght beloont.
        Agh! vrijheid zal met droefheid zeer naar dolen,
        Tot zij bij ons haar ruste vint:
        Met Godsdienst zal zij niet lang zijn verholen;
        Want in ons land wordt zij bemint.
      
      
        Als men bij ons schreef zestien honderd jaaren,
        En twee-en-seeventigh daar bij,
        Wij van de vrijheid bijna berooft waaren:
        Zij hielp ons doe van tiranny.
        o God! laat zij bij ons zo lange blijven,
        Als op de wereld schijnt de Maan!
        En laaten wij haar dog nimmer wegh-drijven,
        Dan zal zij altijd bij ons staan.
      
      
        Hollands Magt heeft haar door veel bloed verkregen,
        het Geen dat geloofs dwang haar afnam.
        Zij moeten dan wegnemen dwanghs quaa wegen.
        Zij, om te woeden, bij ons kwam.
        Het oordeel van het geloof staat aan den Here;
        Maar niet aan die zijn schepsels zijn.
        Zij moeten dan de dwang uit het land doen keren,
        Want haare daaden zijn vilijn.
      
      
        Zij dienstbaarheid door vreugde zoet doet zingen,
        Als zij sigh zelve aan haar geeft.
        Zij doet veel vee ook tomeloos blij springen,
        Als zij verstand'loos bij hun sweeft.
        Zij geeft bij ons zeer veel veranderingen;
        Want ieder hem bedient van haar,
        Als hij verlaat zijn goe of quaade dingen,
        Die hij nam voor de mensen waar.
      
      
        Zij zal op aarde u na God toe leiden,
        Als gij hier vroom hout zijn gebod.
        Maar zij zal ook het verderf voor u bereiden,
        Als gij moedwillig niet vreest God.
        o! Hoe lief zal die vrijheid voor ons wezen,
        Die wezen zal bij Godes vreugd?
        Als gij hem vroom op aarde maar wilt vrezen,
        Bij haar u voeren zal de deugd.
      
    
  