
    
      
        WIJ groeten u, o eeuwig Woord,
        Gedaald uit des Hemels tronen,
        Om bij ons hier te wonen,
        En vieren uwe blij geboord.
        De Seraphinen al verheugt
        In de Locht, Sanctus, Sanctus zingen,
        En gloria ://: met volle vreugd,
        Dat mens en dier verblijd met vlijt opspringen.
      
      
        Hoe komt gij in zo armen Stal
        Van Bethlehem te rusten,
        Van nooddruft, en wellusten
        Verlaten, en berooft van al?
        Is dat een Hof van sulcken Heer,
        En God s Soon? wien de Cherubinen
        Ter aerd' geboogd ://: bewijzen eer
        Met een groot heir, en choor der Seraphinen.
      
      
        Staat op Jerusalem verblijd,
        En gaat Jehovah groeten,
        En valt hem neer te voeten,
        Die d'aldernaeste vrienden zijt.
        Maakt hem een Koninklijken troon,
        En Paleis, hoger veel verheven,
        Dan Salomon ://: brengt hem de Kroon
        Van Majesteit, die het al, die het al doet leven.
      
    
  