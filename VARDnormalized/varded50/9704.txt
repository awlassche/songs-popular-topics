
    
      
        Eilaas hoe mag geschieden
        Dat enen Christen goed
        Hier enen spot der lieden
        Ter wereld wezen moet
        Die niemand en misdoet
        Noch Koningen noch Vorsten
        Hoe mogen zij dus dorsten
        Na het onschuldig bloed.
      
      
        Hoe mochten d'Edomyten
        Opstaan met zulk geweld
        Tegen d'Israelijten
        Zonder reden ontstelt
        Daar zij wilden met geld
        Haar drinkwater betalen
        Om mogen door haar palen
        Trekken vrij onghequelt.
      
      
        Alzulks gheschiet noch heden
        Die in Gods weg gaan voort
        Die en mogen met vreden
        Niet wonen onverstoord
        Oost, West, Zuyt ende Noord,
        Maar worden van Tirannen
        Gedood, vervolgt, ghebannen
        Och tis wel Christus woord.
      
      
        Gij zult ter wereld wezen
        Om mijnen Naam versmaad
        Gelasterd en mispresen
        Van alle man gehaat
        Want wie van het kwaad af laat
        Die wordt elk enen rove
        Aan Christum het gelove
        Lijden en strijdt vervaet.
      
      
        Den oprechtighen lekken
        Die moet wezen belacht
        Hij staat voor een licht teken
        Nochtans wordt hij veracht
        Inder stouten gedacht
        Aan hem zij haar verergen
        Zij durven God wel tergen
        Verstoorders klein van kracht.
      
      
        Dat is noch wel ghebleken
        Onlancks in Vlaenderlandt
        Al eer daar was geweken
        Die straffende Gods hand
        Om d'oude zonden, want
        Den oogh-appel des Heren
        Hebben zij gaan verseren
        Noch op een nieu met brand.
      
      
        Cains wreede complijcen
        Die zijn vol nijt eenpaar,
        Dat werd Christiaen Rijken
        Te Hondtschote ghewaer,
        Doen hij was komen daar
        Wt holland, ende meende
        tGheen dat hem God verleende
        Deugdig gebruiken, maar.
      
      
        Ten mocht niet lange deuren
        Want die Wolven bloetgier
        Willen altijd verscheuren
        De Schaepkens goedertier,
        Die na Christen manier
        Zonder iemand te deren
        Haar zoeken te generen
        Met haren arbeid hier.
      
      
        Want die ons zam verderven
        Moeten bekennen rond
        Dat zij hebben doen sterven
        Die haar niet en wederstont,
        Dan met Schriftueren gront
        Want Krijg wij niet en voeren,
        Noch mensen en beroeren,
        Dat is de wereld kont.
      
      
        Met zijn hant-wercxken reine
        Was bezig Christiaen,
        Voor Wijf en Kinders kleine
        'tHeeft den Bailju verstaan,
        En hij nam hem ghevaen,
        Men ginck zonder cesseren
        Hem daar examineren
        Van zijn gelove zaan.
      
      
        Doen belet hij vrijmoedig
        Den Pape was daar bij
        De Kinderdoop onvroedigh
        Wilde bewijzen hij,
        Om dat er staat, dat wij
        Om te wezen verkoren
        Al moeten zijn herboren
        Wt water en geest vrij,
      
      
        Den Bailju zonder mijden
        Riet hem tot afval grof
        Hij zoude hem bevrijden
        Maar afstaan most hij, of
        Dan verwachten van t'Hof
        Zulk advijs als men brochte,
        Maar Christiaen en zochte
        Niet dan des Heren lof.
      
      
        Wt 'tHof gheen goede maren
        En bracht den Greffier tehuis
        Want zulke lieden waren
        Alle landen refuys,
        'tArchste Secten gespuis
        Onder all 'sHemels tenten,
        t'Concilie van Trenten
        Heeft besloten zulk abuis.
      
      
        Als nu tot zijn der baten
        Genen troost meer en was,
        'tGheloof en most hij laten,
        Gods troost hem doen genas
        Den Paap hem zeer belas
        Dat hij zoude verzaken
        Hij zoude hem los maken
        Van der gevangenis ras.
      
      
        Maar Christiaen is bleven
        Bij zijns geloofs trezoor
        Al wilden zij hem geven
        Zijn leven vrij daar voor
        Graeu-broere noch Pastoor
        Wat zij dreychden of baden
        Hij en vant niet geraden
        Haar te geven gehoor.
      
      
        Swerelts rijken zeer schone
        Als boden van Sathan
        Stelden zij hem ten thoone
        Wild' hij daar wijken van
        Hij zoude zijn een Man
        Met eren zonder blame
        En daar wonen bekwame
        Met haar in vreden dan.
      
      
        Bij u lieden te wonen
        Dat begeer ik zeer wel,
        En zijn der dan die conen
        Over mij klagen snel
        Doet mij dobbel gekwel
        Boven ander misdadig
        Sprak Christiaen gestadig
        Vierich in Gods bevel.
      
      
        Dus gevangen in smerten
        Meer dan vier maanden lank
        Wt zijnen schat des herten
        Met brieven en ghesanck
        Tot 'sHeeren prijs en dank
        Schanck hij voor Medecijne
        Traenkens van zoeten Wijne
        Wt der Perssen bedwanck.
      
      
        Als het Schaep voor zijnen scheerder.
        Zachtmoedig ende stil
        Volgde hij zijnen Herder
        Den zevensten April
        Om den naam Christi wil
        Verbrand geheel tot assen
        Maar zijn tranen afwassen
        Zal God vrij van geschil.
      
      
        Want Iacobus verhalig
        Die zegt o Broeders mijn
        Ziet wij achtense zalig
        Die verdregen hebben fijn
        Want al die in het gepijn
        Volgen s'Heeren voetstappen
        Zullen met hem heerschappen
        Eeuwig in vreugden zijn.
      
      
        Maar God die zal vergelden
        Droefheid, die met droefheid
        Alhier de zijne quelden
        Dus Christiaen voorzeid
        Heeft gemaakt zijn afscheid
        Tot saligher gedachte
        'tIaer tachtentig en achte
        Die kroon hij nu verbeid.
      
    
  