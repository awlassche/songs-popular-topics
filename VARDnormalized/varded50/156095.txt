
    
      
        ALs gij den Hemel hoog aenschout,
        V ogen op de Sterren houd,
        Ziet hoe het Aardrijk in het midden zweeft,
        En denkt,wie dit geschapen heeft:
        Hoe schoon de Zon omloopt in het Iaer,
        En al het Hemels heir zeer klaar.
      
      
        Hoe ordentlijck is het al gesteld?
        Rondom den Pool het al om weld,
        Het blauwe kleed besprenckelt is,
        Met lichten in de duisternis,
        Elk past op zijnen stillen gang,
        Niet een te ras, niet een te lang.
      
      
        Oneyndelijcke diept' men ziet,
        Welk boven is en weet men niet:
        Rond is Gods werk in zijn beleid,
        En zonder eynd' is zijn wijsheid:
        O hoge schoonheid! vol van wens:
        Noch wonderlijcker is den Mens.
      
      
        Des herten spiegel het al bevaet,
        Want daar zijn Troon en Zetel staat,
        Wie kan doorgronden zijnen geest?
        Hij is hoog, doch beneden meest;
        Hij is verr', en hij is nabij,
        Van binnen in den mens is hij.
      
      
        Let op het punt des herten diep,
        het Welk God door zijnen adem schiep,
        Zijn beeldt dat heeft gelijkenis
        Met het gene dat hij zelver is:
        Hij druckt daar in al wat hij wil,
        Is het dat den mens zijn hert houd stil.
      
      
        Zijn eeuwig woord een mens vertoond
        Waar in zijn volle Godheid woont:
        Ziet hoe verdoold is ons vernuft,
        Wanneer het met de zinnen suft,
        Buiten dit beeld dat Christum droeg,
        Gods Geest die ooit in het herte kloegh.
      
      
        De Sterren houden haren cours,
        Meynt gij niet dat God is jaloers,
        Als zijn Hooft-schepsel aldus dwaalt,
        En buiten zijne Polus faelt?
        Want Christus, God, en Mens zijn een
        Hoewel het dwaas vernuft zeid neen.
      
      
        Om de eenheid is het dat Christus bid,
        Maar de eigen wijsheid in ons zit:
        Wij zoeken al van buiten het heil,
        En daarom doen wij altijd feil,
        Keert in het vernuft, gij wordt gedeeld,
        Keert in het hert gij wordt geheelt.
      
      
        Hier in zijn alle mensen een,
        Dit licht van aen-beginsel scheen,
        Doch niemand heeft het recht gelooft,
        Elk maakte Goden na zijn hoofd,
        Tot God zijn woord in het vleyssche zand,
        En de eenheid men in Christo vant.
      
      
        Was hij in all's gelijk als wij,
        Zo zijn wij ook gelijk als hij:
        Wanneer de zonde maar is weg,
        O mense! maakt dit overleg,
        En maakt u van God niet zo vreemd,
        Dat hij van u geen af-keer neemt.
      
      
        Gij hebt ook uwen Zodiaak.
        Want God heeft daar in zijn vermaak
        Dat hij een Microcosmus zijt,
        Daar alle ding in heeft zijn tijd:
        Alst komt dat er eens komen zal,
        Zult gij bekennen een in al.
      
    
  