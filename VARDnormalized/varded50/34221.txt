
    
      
        O Gij valse tongen,
        Die by-na door u fenijn
        Mijn Lief hebt bedwongen,
        Om mijn tyranners te zijn,
        Wat benijdt gij doch het goed,
        Dat men aan zijn Liefste doet?
      
      
        En gij Hypocriten,
        Die door uwen valsen raad
        Mij zoekt te door-schieten
        Met den pijl van u verraad,
        Voor mij schijnt gij honig-zoet,
        Achter mij teert gij mijn bloed.
      
      
        Ik plag eens bij tijden
        Met mijn Nymphe in het groen,
        Mij wat te vermeien,
        Als ik haar gaf enen zoen,
        Maar door achter-klappers fout
        Is die vrijheid nu verflout.
      
      
        Soudâ€™ ik haar vereren
        Met een bloem op haren dag,
        Oft met spel, ter eren
        Van den Mei, alzo men plag,
        Terstond is er enen Uil,
        Die daar in-dringht zijnen muil.
      
      
        Komter dan een ander,
        Die verstaat door een klappei,
        Dat wij met malkander
        Staan en kouten wat te vrij,
        Straks zo zeid hij: Och! ik wou
        Dat den ezel schoot een grou.
      
      
        het Spijt mij meest van allen
        Dat door deze snapperny
        Mijn Nymph schijnt te vallen
        In grammoedigheyt op mij:
        Daarom dient mij goeden raad
        Om te vlieden dit gepraat.
      
      
        Men ziet alle dagen,
        Als een hond een deftig peerd
        Met gebas oft knagen
        Zoekt te grijpen na den steert,
        Dat het peerd gaat zijnen ganck,
        En den hond weer-keert met stank.
      
      
        Zo gij Zoilisten,
        Die van deze zoete min
        Door uwe tong vol listen
        Zoekt te trekken mijnen zin,
        Hoe gij kort oft hoe gij bast,
        Hoe mijn liefde beter wast.
      
      
        Oorlof voor het leste,
        Oorlof Maget souvereyn,
        Schout als ene peste
        Achter-klappers vol fenijn:
        Want noch beir noch tygers jong
        Zijn zo wreed als een qua tong.
      
    
  