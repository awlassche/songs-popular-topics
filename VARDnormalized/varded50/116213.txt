
    
      
        Die strijden moet met kloeke weerparty,
        Die listiger en sterker is dan hij,
        Moet, om hem het hoofd te bi’en,
        Zich van waap’nen wel voorzien;
        Om zich zelven te verweren,
        des Vijands slagen af te keren,
        Hem te wonden, en verheren.
      
      
        Een aards soldaat, hoe sterk, schoon hij verkiest
        Het best geweer, noch wel de strijd verliest.
        Maar een krijgsknecht in den Heer,
        Die zijn vijand gaat te keer,
        Andere waapnen heeft verkoren;
        Waar door (strijd hij na behoren)
        Hij het gevecht nooit heeft verloren.
      
      
        Kent des Vijands aard, dien gij bestrijden moet:
        Hij is niet zwak, als gij, uit vlees en bloed;
        Maar een boze, loze Geest,
        Machtig, strijdbaar, nooit bevreesd.
        Trek dan aan Gods Wapenrusting,
        Van het hoofd tot aan de voeten;
        Om met voordeel hem t’ ontmoeten.
      
      
        Een krijgsman staat te vaster, loopt gezwind,
        Die omgegord, de lenden tezamen bind.
        Gij ook zoo, met Waarheids band
        Schort de lend’nen van het Verstand:
        Waarheid kennis daar in kome,
        het Harde, daar van ingenomen,
        Pog zijn lusten te betomen.
      
      
        Die strijd, zijn borst met harnas eerst omringt;
        Op dat geen pijl daar door in het harde dringt.
        Zo moet gij uw hart behoe’n,
        Door Rechtvaardigheid te doen;
        Om, door deze deugd gedreven,
        U, en elk, en God te geven
        het Zijne, door rechtvaardig leven.
      
      
        Een oorlogsman, door het lopen veel vermoeid,
        Nu hier, dan daar, zijn voeten houd geschoeyd.
        Staat, o Christen, ook bereid,
        Om de Leer van Zaligheid,
        Waar gij komt, aan elk t’ontleden,
        Breng de blijde boodschap mede
        Over al van Godes Vrede.
      
      
        Een krijgsknecht diend voor al een stale schild,
        Daar des vijands scherp geweer zijn kracht op spild.
        Gij, O Christen, ook verdoov’
        Op de Schild van uw geloof
        Satans pijlen, die begoten
        Met verzoekings gift, geschoten
        Op die schild, aan stukken stoten.
      
      
        het Geloof op God, en dat Hij deugd vergeld,
        Breekt Duivels list, verlokking, en geweld:
        Want zij u (dreigt hij verwoed)
        Sterkt door het Loon van het Zalig Goed.
        Lokt hij aan door het aards uitwendig;
        Tegen het aards, los onbestendig,
        Steld zij het Hemels, vast onendig.
      
      
        Een schild het hart, een helm het hoofd bewaard,
        Voor het treffen van des vijands doodlijk zwaard.
        Bij het Geloof de Hoop geleid,
        Als een Helm der Zaligheid,
        Werd noch meer uws Vijands krachten:
        Hoop, door het blijde Loon-verwachten,
        Leert u vrees van dood verachten.
      
      
        Een krijgsman, schoon voor des vijands zwaard bevrijd,
        Neemt zelv’ het zwaard, daar hij hem mee bestrijd.
        Komt de Duivel u aan boord;
        Door het Geestlijk Zwaard, Gods Woord,
        (het Welk ontdekt zijn list en lagen,
        Deugd, en het Loon klaar voor komt dragen,)
        Word hij manlijk afgeslagen.
      
      
        Dus toegerust ten stijd, ga noch niet heen:
        Gij komt te kort, strijd gij niet door gebe’en.
        Smeek en houw in het Bidden aan,
        Om Gods Geest tot hulp t’ontfa’en:
        Die u zoo zal strijden leren,
        En des wap’nen wel regeren,
        Dat g’uw Vijand af zult keren.
      
      
        Mijn Vijand, Heer, staat tegen mij in het perk.
        Ach! ik ben zwak; hij is mij veel te sterk:
        Maar ik acht zijn macht gering,
        Door uw sterke Wapening:
        Voeg uw Geest ook aan mijn zijde;
        Op dat ik, die moedig strijde,
        Door de Zegen mij verblijde.
      
    
  