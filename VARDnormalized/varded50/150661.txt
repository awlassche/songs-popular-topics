
    
      
        Ontrukt mij, God, den bozen mannen,
        Den Mensen, slaven van het kwaad,
        Die hert en herssen-krachten spannen
        Tot alle goddeloose daad:
      
      
        Die dag’lijcks twist en krijg berokken,
        En door een diep-verscholen vond
        Het vuyr der schier-begraven wrokken
        Doen vonken met haar schalken mond.
      
      
        Haer’ tonge, steke-rad, (ja radder
        Als van een slang) in alle woord,
        Draagt boos vergif, gelijk een adder,
        En is een eer en zielen-moord.
      
      
        Te zwak zijn mij hier alle mensen,
        ’tGevaer te zwaar, de ramp te groot:
        Gij, God, (dat is mijn beed’ en wensen)
        Moet bijstand doen in sulcken nood.
      
      
        Bewaard mij van der bozen handen
        Die mijne stappen gade slaan,
        En, uit op enkel leed en schanden,
        Mij listelijck rondtsomme gaan.
      
      
        Der trotser mensen blinde netten
        Zijn mijnen voeten dicht gezet:
        Ik moeder in: Wie kan’t beletten,
        Zo ghy’t, o Here, niet belet?
      
      
        Wat zal ik anders, dan mijn reden
        Aldus tot God te laten gaan?
        Gij zijt mijn God. verhoord mijn beden
        uit diepen nood tot u gedaan.
      
      
        Gij, Heer, in wien mijn heil zijn vastheid
        Mijn leven zijn gewisheid heeft,
        Gij waart het die in hoogh-belastheydt,
        Ten dag des strijds, mijn heiland bleeft.
      
      
        Vw’ gunst kwam over mij zich strekken
        In het naken van d’onsek’re kamp,
        En ging (o troost!) mijn hoofdt bedekken
        Voor’t doodlijck treffen van den ramp.
      
      
        O! nu als doe: Ach! gunt den bozen
        Zijn lusten niet. Ach! breekt sijn’ raad,
        Op dat de monden der godlozen
        Niet trotsen in het geluckte kwaad.
      
      
        Het onheil dat in haar gedachten
        Vast broeyt en groeyt, treff’ haren kop.
        (Die naar eens anders kwaad durf trachten
        Te recht drinkt hij van hetzelve sop.)
      
      
        Alzo sal’t gaan. Een bron van qualen
        Wordt hun haar eigen leugen-werck:
        Het hemel-vuyr zal op haar dalen.
        (Onmijdb’re straf godloosheydts perk.)
      
      
        Gods wraak zal haar verhaal eens krijgen,
        En slaense ne’er ten sulcken val
        Daar immermeer geen weder-stijgen,
        Geen op-getil aan wezen zal.
      
      
        De trouweloose ijdelheden
        Eens leugenaars zijn zonder stand;
        Daar is geen vastheid in sijn’ treden,
        Zijn Doen en heeft geen duur in het land.
      
      
        Geweldenaers staan onbestendig;
        Gedurig jaeghtse ’tonheyl na.
        Hij maakt zijn leven vroeg ellendig
        Die uit is om eens anders scha’.
      
      
        De Heer (des heb ik zeker weten
        In mijn van-god-geleerd gemoed)
        En zal des armen niet vergeten
        Schoon hij bijwijlen lijden moet.
      
      
        Hij zal zijn rechte zake richten,
        Trots alle trotse we’erparty.
        O! daar Gods gunst haar glans laat lichten
        Verkeert haast alle Droef in Blij.
      
      
        Hiertusschen wordt u van den vromen
        Een heerlijk herten-lof gezeid;
        Zij zullen vaste plaats bekomen
        In uwe tegenwoordicheydt.
      
    
  