
    
      
        God schikt het immers naa syn wil,
        Dies zwijgt mijn ziele voor hem stil,
        Van hem komt al mijn heil, en zegen,
        Hij is mijn rotssteen, heil, en slot,
        Die mij verhoogd is immers God,
        Geen kwaad zal mij te zeer bewegen.
      
      
        Hoe lange zultge, dus ontstelt,
        U moeiten aandoen, en geweld,
        Om een aansienlik man te kwellen?
        Gelijk een stoot een wand, die held,
        Of kromgestooten muur licht veld,
        Zo zal de dood u alle vellen.
      
      
        Zij nemen slechs te saamen raad,
        Om hem uit zijnen hogen staat,
        Door enen stoot, te zien gedreven.
        Zij keuren loogentaal voor goed,
        Hun mond, vol seegens, vleit hem zoet,
        Maar hun inwendigst vloekt syn leven.
      
      
        Doch gij, mijn ziele, swyg maar zeil,
        En schik u rustig naa Gods wil,
        Want ik verwacht van hem mijn zegen.
        Hij is mijn heil, mijn rots van steen,
        En doch mijn hoogvertrek alleen,
        Geen kwaad zal mij in het minst bewegen.
      
      
        In God bestaat mijn heil en eer,
        Mijn sterke rotssteen is de Heer,
        Ik vlucht tot God in ongevallen.
        O volk, vertrouwt op hem altijd,
        Stort hem uw hart uit, alsge lijdt,
        God is een toevlucht voor ons allen.
      
      
        Wat wil men doch op mensen zien,
        Zo grote mans, als kleine liÃªn,
        Zijn immers ydelheit, en logen.
        Ja klimmen zij op d'andre schaal,
        Zij werden lichter altemaal,
        Dan d'ydelheit, straks opgewoogen.
      
      
        Vertrouwt op overlast, noch roof,
        Noch bouwt op onrecht uw geloof,
        Werd tot geen ijdel werk bewoogen.
        Set nooit uw hart op geld, noch goed,
        Al wast het aan in overvloed,
        Steunt nimmer op uw groot vermogen.
      
      
        God sprak, voor dezen, eens een woord,
        Ja tweemaal heb ik dit gehoord,
        Dat God alleen ons sterk kan maaken.
        Ook zytge, Heer, oprecht, en goed,
        Dewijl gij elk vergelding doet,
        Na het werk van syn verrichte saaken.
      
    
  