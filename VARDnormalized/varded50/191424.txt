
    
      
        DE waarheid port mijn geest te zingen uwen lof:
        Gij, overgoede God, geeft daar toe ruyme stof;
        Men zal uw woord, uw trou, uit mijnen monde weten
        Dat zij van stam tot stam blijv’ eewigh onvergeten.
        Dit zeg ik, en ’tis waar: u goedheid zal beklijven
        En uw gesproken woord zal vast en zeker blijven.
      
      
        Ik heb (dus was het woord van u wel eer gezegd)
        Een sterk verbond gemaakt met David mijnen knecht
        En met een hogen eed heb ik het verdrag bezworen;
        Tot Koning heb ik hem in Israel gekoren;
        Zijn Zaad van tijd tot tijd met scepters en met kronen
        Zal zitten eeuwiglijk op hoog verheven tronen.
      
      
        Dies looft u wat er is in Hemel en op aard,
        En bij uw heiligen werd uwe trouw verklaart;
        Want wie, o grote God, is boven of beneden
        Bij u te rekenen in macht en mogendheden?
        Wat Vorst, wat Konincks-kind, hoe sterk, hoe rijk van Rijken
        Is in gezag en eer bij u te vergelijken?
      
      
        Gij sijt, o Heer, geducht in diner heylgen Raad,
        En vreeslijk boven al wat om u Throone staat,
        Uw dienaars passen op: uw Engelen die beven
        En wachten na de last die’t u gelieft te geven.
        Wie is zo groot als gij, o God der leger-scharen?
        Wie kan zo vast als gij de daad en woorden paren?
      
      
        De Zee, hoe hoog hoe hol zijn woeste baren gaan,
        Staat onder uw gezag en neemt uw wetten aan;
        Gij hebt Rahab gedemt met de een op d’andre plagen
        Uw vijand heeft gevoeld de sterkte diner slagen;
        Den Hemel die is uw, ook de aarde, zee en stranden
        En wat ter wereld is is het werk van uwe handen.
      
      
        Gij hebt de plaats gesteld van het Zuiden en van het Noord,
        En Tabor heeft zijn stee, en Hermon heeft zijn oord;
        Men juycht in uwen naam bij allerlei geslachten:
        Uw sterckt’ is wonderbaar en groot zijn uwe krachten:
        Rechtvaardigheid omzet uw troon aan alle kanten,
        Genae en waarheid zijn uw stage lijf-trawanten.
      
      
        O dobbel-saeligh volk dat uw trompet verstaat
        En weet wat voor geluid dat in haar oren slaat;
        Zij zullen onder’t licht dijns lieven aanschijns treden
        En volgen uw banier vol lust en vrolickheden;
        Op uw gerechtigheid is het dat zij haar vertrouwen:
        Die doets’ een dapper hert in haren boezem houwen.
      
      
        Want zo men in den strijd of winst of eer bevecht
        U komt de roem van het geen aldaar werd uytgerecht;
        Ons horen werd verhoogd en wast na uw behagen,
        Gij sijt de punt en snee der zwaarden die wij dragen;
        Gij sijt ons dichte schild, en wind des Konings deege.
        Den God van Israel komt de eer toe van de zege.
      
      
        Aan uwen gunst-genoot, die u was lief en waard,
        Aan enen heiligen hebt gij geopenbaard
        En in een diep gezicht tot hem gezeid voor dezen:
        Ik heb tot enen Vorst en Koning uit gelezen
        Een held, dien ik mijn trouw en bijstand heb gezworen
        En midden uit het volk verhoogd en uitverkoren.
      
      
        ’k Heb David mijnen knecht gezalfd met heilig smout
        En over Israel den scepter toe vertrout:
        Mijn hand zal met hem zijn; men zal mijn sterkte proeven
        Wanneer hij mijnen arm ter hulpe zal behoeven.
        Geen heimelijk verraad zal tegens hem gelukken,
        Geen boos wicht met geweld, zal hem ter neder drukken.
      
      
        Ik zal voor zijn gezicht zijn haters doen vergaan
        En zijne weerparty den kop aan stukken slaan;
        Nooit zal hem mijne trouw, nooit mijne gunst ontbreken,
        Hij zal in mijnen naam zijn hoofd om hoge stekken:
        Ik zal hem tot de zee zijn scepter uit doen strekken
        En zijn gezegend Rijk tot aan de stranden rekken.
      
      
        Gij, zal hij zeggen, sijt mijn Vader, God en Heer,
        De rotssteen van mijn heil, de spring-aer van mijn eer;
        Ook zal hij zijn mijn soon, de eerst van mij geboren,
        Ten hoogsten boven al de Koningen verkoren:
        Nooit zal mijn hert van hem, nooit mijne liefde wijken
        En mijn verbond met hem zal nemmermeer bezwijken.
      
      
        Zijn afkomst neemt geen eynd, en eeuwig is zijn zaad
        En zijnen Troon zal staan zo lang den Hemel staat.
        Doch zo zijn Kinderen mij komen te verlaten
        En wijken van mijn weg na slimme modder-straten,
        Zo zij ontheiligen het geen ik heb willen zetten,
        En niet en wandelen na mijn geboon en wetten:
      
      
        Zo zal ik met de roe haar overtreding slaan
        En de ongerechtigheid met plagen tasten aan:
        Maar aan mijn goedigheid zal hij gestadig deilen,
        En aan mijn trouw en sal’t nooit haperen noch feilen
        Mijn bond blijft ongeschend, en het woord, van mij gesproken,
        Dat uit mijn lippen ging, voor eeuwig onverbroken.
      
      
        Ik heb gezworen eens bij mijne heiligheid
        Zo ik aan David liegh in het geen ik heb gezeid!
        Zijn zaad zal altijds zijn: zijn troon van groot vermogen
        Zal als een wisse Zon staan eeuwig voor mijn ogen
        En blinken als de Maan, die ik stel tot getuigen
        Dat zijn gevestigd Rijk zal wankelen noch buigen.
      
      
        Maar nu verstoot gij hem, en het gezalfde Hoofd
        Vind zich door uwen toorn van uwe gunst berooft,
        Gij aerselt van het verdrag en nietight uw verbonden,
        En hebt de Kroon dijns knechts ontheiligt en geschonden,
        Zijn sterckt’ en vestingen, zijn muyren en zijn wallen
        Hebt gij in het geweld zijns vijands laten vallen.
      
      
        Hij strekte tot een roof van die voor bij hem ging
        En diende zijn gebuyr tot een verachtelingh;
        Gij hebt de hand verhoogd van zijne weerpartyen
        En deed in zijnen val zijn vijand zich verblyen;
        Gij hebt hem in den strijd niet staande willen houwen
        En punt van piek en pijl en zwaarden om doen vouwen.
      
      
        Zijn schoonheid is voorbij: door u leit zijne kroon:
        Gij hebt van boven neer geworpen zijnen troon:
        Gij hebt zijn jeugd verkort en het groenste zijner dagen,
        En hem van spijt en schaamt doen rode wangen dragen.
        Hoe lang zult gij voor ons u, Heer, te zoeken maken?
        Hoe lang zal noch het vier van uwe gramschap blaken.
      
      
        Gedenk hoe haast my’t eynd van mijnen tijd genaakt:
        Is dan de mens vergeefs van uwe hand gemaakt?
        Wie leefter die de dood niet eenmaal heeft te lijden?
        Wie is er die voor ’tgraf zijn leven kan bevrijden?
        Waar is dijn goedheid nu, die gij, o God, te voren
        Zo hoog bij uwe trouw aan David hebt gezworen?
      
      
        Gedenk des smaedheyds, Heer, dijn knechten aan gedaan,
        Die ik van alle man moet in mijn boezem laan;
        En hoe dijn vijanden u lastren, en de stappen
        Van dijn gezalfden met haar vuyle tong besnappen.
        Doch u, o grote God (dit’s ’tslot van mijn gebeden)
        Zij lof en prijs en eer in aller eeuwigheden.
      
    
  