
    
      
        het Zijn nu weer de Kermisdagen,
        Daar de duivel in regeert,
        Die de wereld zo begeert,
        En die aan het vlees behagen,
        Gaat het weder als te voor,
        het Gaat zo met de Kermis door.
      
      
        Ijdelheid, brooddronkenheden,
        Spel op koorden en toneel,
        Danssen, springen, bas en veel,
        Zuipen, zwelgen, dert'le zeden,
        Gaan hun gang op het oude spoor.
        het Gaat zo met de Kermis door.
      
      
        Wat al eeden, wat al liegen,
        Pleegt de kraamer dan aldaar,
        Om met opgesmukte waar'
        Enig koopman te bedriegen,
        Geeft men aan zijn praat gehoor.
        het Gaat zo met de Kermis door.
      
      
        O wie kan het al verhaalen,
        Wat men op de Kermis doet?
        Meest al kwaad, en weinig goed.
        Maar het einde zal het betalen,
        Al verhard men hert en oor.
        het Gaat zo met de Kermis door.
      
      
        O wat vind men lege zakken,
        Is de Kermistijd voorbij!
        Buik en keel is in de lij,
        En zou menigmaal wel snakken
        Naar het gene ging te loor.
        het Gaat zo met de Kermis door.
      
      
        O bedenkt dit, Kermisgasten!
        het Kermis gaan komt duur te staan,
        Aan die zulke gangen gaan,
        Waar op Kermisslagen pasten.
        Zo men dan zijn ziel verloor,
        het Gaat zo met de Kermis door.
      
      
        Koopt van Jezus zijne waaren.
        Laat den duivel zijnen kraam.
        Dat betaamt ons altezaam.
        Zo doen wijze handelaaren.
        Zalig is, die dat verkoor.
        Dan gaat recht de Kermis door.
      
    
  