
    
      
        Ach Moeder ik wil Trouwen gaan,
        Want onzen Lapper staat mij aan
        Het is zo braeven Keirel,
        Hij kan,
        Schoen-lappen als een peirel,
        En een goeden Jan.
      
      
        Zegt eens wat wilt gij vuil fatsoen,
        Met onzen Jan den Lapper doen,
        Een die kan lustig drinken,
        Verstaat,
        Wilt beter u bedincken,
        Eer het is te laat.
      
      
        Och Moeder het is zo braeven gast,
        Hij naeyt mijn schoenen lustig vast,
        Al met vier dobbel garen,
        Zeer snel,
        Ei laat ons samen paren,
        Gij verstaat mij wel.
      
      
        Schoen-lappen t'is zo klein respect,
        Dit Ambt de schoeyery bedekt,
        Neemt enen Suiker-baker,
        Zeer rein,
        Want gij zijt lui en lacker,
        Vous m'entendez bien.
      
      
        Moeder ik brande door de min
        Den Lapper staat in mijnen zin,
        Hij kan zo geestig naaien,
        Mijn schoen,
        Hij zal mij noch eens paaien,
        Naar het nieuw fatsoen.
      
      
        Laat Jan de Lapper t'is een beest,
        En wilt nooit naken leir of leest,
        Anders gij zijt verloren,
        Mijn Kind,
        Wilt gij naar mij niet horen,
        Loopt dan na de wind.
      
      
        Ach Moeder lief u niet bedroeft,
        Hans elssen maakt mij nooit bedroeft,
        Jck wil worden zijn Vrouwe,
        Op eed,
        En Jan de Lapper trouwen,
        Js het u lief of leed.
      
      
        Wel is het zo doet uwen zin,
        Trouwt uwen Lapper loopt zottin,
        En komt mij dan niet klagen,
        Verstaat,
        Als gij zult krijgen slagen,
        Volgt maar uwen raad.
      
      
        Moeder 'k en vrees voor gheen getreur
        Jck gaan met Jan den Lapper deur,
        Jck zal mij laten paaien,
        Vol deugd,
        Want lappen ende naaien,
        Js mijn meeste vreugd.
      
      
        Nu is getrouwd dit jonge Paar,
        Zij zijn zo vrolijk met malkaer,
        Zij zijn door Trouw verbonden,
        Aan een,
        En vechten als twee honden,
        Knagend' aan een been.
      
    
  