
    
      
        Ik wil op 'tgoede hert alleen niet staan:
        Noch ook alleen op schijn van heilig leven:
        'kWil hert en daad mijn God zo beide geven:
        Mijn lust is in Gods wegen ook te gaan.
      
      
        Mijn regel is alleen Gods heilig woord:
        Mijn leidsman is 'tgeloof wel onderwezen:
        Mijn helper moet alleen mijn heiland wezen,
        Mijn mate is, gestadig te gaan voort.
      
      
        Ik maak geen onderscheid in Godes wet:
        Ik souck het meest en 'tminste na te komen:
        En schoon mij dan beletselen voor komen,
        Al waer't de dood, mijn loop wordt niet verset.
      
      
        Ik sta weer op, schoon dat ik val ter neer:
        Ik wandel ook, al is het met kinder treden:
        Ik strijd en loop, met zuchten en gebeden:
        Ik doe wel iets, maar 'k tracht na vrij al meer.
      
      
        Ik souck Gods eer: ik souck mijn zaligheid:
        Ik souck ook andere daar toe te leiden
        Heer laat u Geest dan nimmer van mij scheiden:
        Zo is de weg ten leven mij bereid.
      
    
  