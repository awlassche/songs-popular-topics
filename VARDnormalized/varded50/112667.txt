
    
      
        het NAchtegaaltje, weggedooken
        In het digt belommmert woud
        Daar mijn Nimphjen onbesprooke
        Zig bij een fontein betrouwt,
        Mengde zijn verliefde zangen
        Met het ruissen van die beek;
        Als mijn enig ziels verlangen
        Door zijn stem getroffen leek.
      
      
        Een gelukkige overweging,
        Die ligt Venus zelve dêe,
        Bragt haar hartjen in beweging
        En verjoeg haar fierheid mêe.
        Want verrukt vergeetze het vrezen.
        Zij vergeet te denken, dat
        Zij alleen in het bos mogt wezen,
        Laat en verre van de Stad.
      
      
        Dit kwam driftig aangestreeken
        Kupido mij zeggen aan;
        Juist als ik wat afgeweken
        Kwam mij roosje tegen gaan.
        Vreest gij, zei ik, dan geen gieren.
        Maken u geen Wolven schuw!
        O! neen, zeidze, voor die dieren
        Vrees ik niet, maar wel voor u.
      
      
        Door de minnedrift verwonnen,
        Eenzaam bij dit schone beeld,
        Had ik alles schier begonnen.
        Ach! wat heeft'er aan gescheeld!
        Dat, mijn stoutheid als verdwenen
        Om mijn ijver te voldoen,
        Ik haar hand eens druk en henen
        Ga, te vreden met een zoen!
      
    
  