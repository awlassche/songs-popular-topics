
    
      
        SInt Emerentiana Maagd,
        Wat doet Gij bij het graf
        Van Sint Agniet? Mijn ziel dit vraagt,
        Zij vraagt het met ernst U af.
        Wilt Gij ontbloot // door de dood
        Van u leven derven de-se lucht?
        Of wilt Gh' op dezer aerd' noch langer leven, waar toe niet gevlucht?
      
      
        Gij woud bezoeken Sint Agniet
        Uwe lieve Speelgenoot,
        Van Haar en kost U gheen verdriet
        Doen scheiden, noch de dood.
        G' had Haar bemint // en gezind
        In u leven; Gh' woud ook bij Haar zijn
        Na het Overlijden als een goe' vrindinne, dies vreest Gij gheen pijn.
      
      
        Na dat door het zwart was omgebrocht
        Sint Agnes, zo hebt Gij
        Uwe Speelgenootjes graf bezocht,
        Haar trouw' ten allen tij.
        G' had recht en re'en // G' hebt gebe'en
        Bij het lichaam van dat zoete Lam,
        Wiens waarde ziel Heer Jesus in den hogen hemel bij zich nam.
      
      
        Terwijl met ijver gij daar laeght,
        En storten u gebed,
        Zo zijt Gij (schaep, en teere Maagd)
        In uwe gebe'een belet.
        Met groot gedruis // kwam het gespuis
        U omringen, die Gij tegenstondt,
        Die Gij berispten over hare boosheid met een ys're mond.
      
      
        Zij zijn daar door zo zeer verstoort,
        Dat zij op staande voet
        Met stenen kwamen U aan boord;
        Maar Gij hield stee, en moed.
        Gij de'e U best // tot het lest,
        G' hebt gestreden tot de laatste uur,
        Tot dat Gij bij Agniet geraakt zijt binnen des Hemels hoge muur.
      
      
        Toen heeft den groten God Jupijn
        Tot welkoomst' van zijn Bruid,
        Gebrijst als een verbitterd Swijn,
        Gedondert d'Hemel uit.
        Daar wier gehoord // wee, en moord;
        Ne'ergeslagen zijn zij op de aard;
        Den Hemel braken vuur, zo dat er niemand is van hen gespaard.
      
      
        Het Sonne-licht vertrokken is,
        Het Aardrijk lilden zeer;
        Daar wordt een grote duisternis
        Gezonden van den Heer.
        Sint Emerens! // G'hebt uwe wens
        Nu verkregen; Gij bezit de vreugd.
        Nu zijt Gij bij Agniet, uwe speelgenootje, eeuwelijk verheugt.
      
      
        Ach! Emerentiana bidt,
        Met Sint Agniet verselt,
        Dat ik beschiet des hemels Wit,
        Ontgaende het helsch' geweld.
        Och of ik zag // na den dag
        Mijner sterven, U in des Hemels hof,
        Dan zouden wij te zam met Sint Agnietje zingen Godes lof.
      
    
  