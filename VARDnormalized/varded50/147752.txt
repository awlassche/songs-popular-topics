
    
      
        AUgustinus ging eens ziften,
        En door-tasten in den gront,
        Zeneca's vermaarde Schriften,
        Daar hij veel geleertheit vont:
        Schonen Lof van Zede-deugden
        Zeden troost in groot verdriet,
        Dog ten kond'hem niet vervreugden,
        Want hij vond'er Jezus niet.
      
      
        Dat gaf mij een groot vermaken,
        En het beviel mijn Ziel zo zoet,
        Dat ik ook in alle zaken
        Zoek, of Jezus mij ontmoet,
        Zonder hem is niets te degen,
        Maar verdriet dat blijft verdriet:
        Zelfs is zegen zonder zegen;
        Want men vint'er Jezus niet.
      
      
        Is er krankheit, smert en lijden,
        Armoed', honger dorst en pijn,
        Oorlog, pest, of diere tijden,
        Of een innig Ziel-gekwijn:
        Jezus kan den troost-kroes schinken
        En verzagten al het verdriet,
        Anders moet m'er in verzinken;
        Want men vinder Jezus niet.
      
      
        Heeft men voorspoed, hoge staten,
        Grote eer, en magtig goed:
        Og! wat kan dat alles baten,
        En wat geeft dat aan het gemoet?
        Mist men Jezus ondertussen,
        Dorst-na-meer heeft groot verdriet,
        En ten kan geen onlust blussen;
        Want men vinder Jezus niet.
      
      
        Is er spel en dertel Lachen,
        Wulps getier, en vreugt-geschrei,
        Hoort, wat van dat kachelachen
        Eens die wijze Koning zei:
        Gij, o Lachen! zijt uitzinnig,
        Dulheit, en gij baard verdriet.
        Og! het steekt zo bijster vinnig!
        Want men vinder Jezus niet.
      
      
        Ag! wat is er in de Wereld!
        Vlees-lust, oog-lust, zoete waan,
        Grootsche pragt, verguld, beperelt,
        En dat lagt den dwazen aan:
        Weg, o Wereld! laat mij rusten,
        Al u lust is mijn verdriet,
        Wat zoud' mij de Wereld lusten?
        Want men vinder Jezus niet.
      
      
        Schoonheit, sterkheit, frissche Leden,
        En gezontheits grootste schat,
        Dat des wel het beste hier beneden
        Dat oit werelds Mens bezat,
        Maar is Jezus niet in het herte,
        Zo en stelpt het geen verdriet,
        Maar het laat de Ziel in smerte;
        Want men vinder Jezus niet.
      
      
        Grote wysheit, hoog-geleertheit,
        Sneeg beleit in aards bedrijf,
        Veeltyts wysheit en verkeertheit,
        Og wat heeft dat al om het lijf?
        Want veel wysheit ziet veel onlust,
        Herte-knaging, ziel-verdriet,
        Og! die wysheit is vol onrust;
        Want men vinder Jezus niet.
      
      
        Is er eerlijk goed vermaken,
        Treft het al de middel-maat,
        Dat en kan men niet wel laken;
        Want het is in zig zelfs niet quaat,
        Dat kan wel natuur verkwikken,
        En dat tempert aars verdriet,
        Maar het en stelpt geen Ziele-schrikken,
        Want men vinder Jezus niet.
      
      
        Leit m'en een deugzaam Burger-leven,
        Matig, eerbaar, heus en zoet:
        Hout men al de weeg-schaal even,
        Als een eerlik Heiden doet:
        En men wil zo het heil bekomen
        Tegen het euwig Hels verdriet,
        Dat zijn zoete tover-dromen;
        Maar men vint'er Jezus niet.
      
      
        Is er ook Godsdienstig plegen
        Na de wijze van het Land:
        En men loopt verkeerde wegen
        In een yv'rig misverstand:
        En men meent zo het heil te treffen,
        Tot verlossing van het verdriet:
        Og! dat is een dwaas beseffen,
        Want men vinder Jezus niet.
      
      
        o Gij Antichristsche Scharen!
        Die zo wyt van Jezus roemt;
        Gij wilt over al vergaren
        het Heil, daar het niet van daan en komt,
        Uit uwe werken, be-vaart, missen,
        Aflaat, vageviers-verdriet,
        Ging dat naar u dwaas vergissen,
        Zo was Jezus Jezus niet.
      
      
        En, o gij! Socini benden,
        Die Gods Zone smaat aandoet,
        (Want gij gaat zijn Godheit schenden
        En de lof-prijs van zijn bloed)
        Gij verloochend onzen Here,
        Tot der Vromen hertz-verdriet;
        Want naar u vervloekte Lere,
        Jezus is in Jezus niet.
      
      
        Zo men ook tot regte klaarheit,
        Van Gods heimenissen komt,
        En men treft alzo de waarheit,
        Dat men valse Leer verdoemt;
        Is m'in Jezus niet geheiligd,
        Door zijns Lydens zwaar verdriet:
        Ook die weg is niet geveiligt,
        Want men vint'er Jezus niet.
      
      
        Voegtm'er ook den Godsdienst neven,
        Na de Zaligmakers Wet,
        Komt'er bij een deugzaam leven,
        Na de wereld onbesmet,
        Is er Jezus niet van binnen,
        het Kan niet troosten in het verdriet,
        God en kan geen schijn-deugd minnen,
        Want hij vint'er Jezus niet.
      
      
        Meent men ook op God te bouwen,
        Op dien onbezweken rots:
        Heeft men al een steek vertrouwen,
        Hel en Duivel tot een trots,
        Zonder Jezus komt niet nader,
        Of die dier-vlam baard verdriet,
        Niemand komt tot God den Vader,
        Komt hy'er door Jezus niet.
      
      
        Og! wat is er 'op der Aarden,
        Of in des Hemels wyt gespan?
        Niets is van zulke waarden,
        Dat mijn ziel vernoegen kan,
        God alleen is boven allen,
        Die kan stelpen mijn verdriet,
        Maar ook die zou mij ontvallen,
        Viel mijn Lot op Jezus niet.
      
      
        Heer, wat zout gij mij dog geven?
        Geeft mij Jezus, of ik sterf,
        Zonder Jezus is geen leven.
        Maar een euwig Ziel verderf,
        Wilt mijn Ziel aan Jezus voegen,
        Dan bespot ik al het verdriet,
        Jezus is mijn Ziels vernoegen,
        Buiten Jezus wil ik niet.
      
      
        Here Jezus komt dog nader,
        Maakt mijn Ziel eens onbevreest,
        Leert mij zeggen, Abba, Vader,
        Leit en troost mij door u Geest,
        Naar u brand mijn Ziel met lusten,
        Daarom voel ik geen verdriet,
        'k Wil in mijnen Jezus rusten,
        Buiten Jezus is er niet.
      
    
  