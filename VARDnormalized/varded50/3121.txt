
    
      
        HEndrickje Lief, die ik wel eer beminde,
        En zwoer u trouw met mijne eigen hand:
        Ei! heugt u niet dat gij u gingt verbinden
        Dat gij zout mee gaan na mijn Vaders-land?
        Rouwt u het beloven?
        Is er iets mis-zeid
        Komt mij verdoven,
        Keert u zoetigheid
        In ontrouw lieve Meid.
      
      
        En kan u hert zo wispelturig wezen
        Gelijk een bui, of enen lichten Wind;
        Of is het, om dat men weinig hout geprezen
        Enen Soldaat? die nochtans trouwheid mint,
        Zo schenckt u kusjes
        Aan een Zee gesel,
        Of boet u lusjes
        Met een Lant-Cornel:
        Zo u goed dunkt, zeer wel.
      
      
        Maar ziet dan toe o licht-gelovig Meisje
        Gij sijt zo trots, maar u naakt groot verdriet;
        Zij doen het alleen om u zoet poezel vleysje
        Maar om u eren-krans en doen zij het niet,
        Want al haar smeken
        En haar vleierij
        Zijn loose trekken,
        Maar beklaeght u vrij
        Dat gij niet gaat met mij.
      
      
        U geel wit Haar, en blauwe Venuis Ogen
        En u snee-witte Borsjes appelrond
        Die hebben mij (door liefden) zo bedrogen
        Aal ik u kusten voor u rode Mond,
        Maar gij verbreyde
        Dit een duivels-moer,
        Die u doen zeide
        En u haast beswoer
        Dat gij niet met mij voer.
      
      
        Noch zeide de Col: gij zout een Koopman krijgen,
        Maar door u liefde haastig van mij vloot,
        Gij gaf den Secretaris zoete Vijgen,
        Maar nu verlaat hij ook in den noot:
        Zo zullen noch and'ren
        Die u liefstens zijn
        Wel haast verand'ren,
        Maar denkt eens om mijn
        Als ik ben veer van dijn.
      
    
  