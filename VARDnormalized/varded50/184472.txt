
    
      
        O God! wien alles is bewust,
        Help onze vervalle tijden;
        De mensen haaten hunne rust,
        En willen vast niet lijden,
        Dat men ze leer' den regten weg,
        Dat men ze lei den smallen steg,
        Die naar den Hemel wandelt;
        Zij zeggen onbeschroomd: Gaat heen,
        Wij willen blijven als wij zijn,
        Waar na een ieder handelt.
      
      
        Genoeg is het niet, dat zij uw Woord
        Verwerpen en verachten,
        En, naar de oude wyz', al voort
        het Gebruik te volgen trachten;
        Zij willen zelfs nog hebben recht,
        En die doen hen het grootst' onrecht,
        Die hen wat beters wijzen,
        Die houden zij voor ongeleerd,
        En hunne Lere voor verkeert,
        Die nog hun doen niet prijzen.
      
      
        Wie wil van zwakke mensen meer,
        Als wij zijn, wel begeren,
        Men drift de zaake al te zeer,
        Men spreekt al van bekeren.
        Ei lieve, laat het als het waar,
        Wereld blijft wereld, is het niet waar?
        Is Christus niet gestorven?
        Als men somtijds eens gaat ter Kerk,
        Wat leest en bidt en doet zijn werk,
        Zijn wij dan zo verdorven?
      
      
        Al zulke reed'nen voeren zij,
        Die zich naar Christus noemen,
        Verlooch'nen met hun leven vrij,
        Dien zij met monde roemen;
        Ja noemen het wel ketterij,
        Wanneer men hen wil brengen bij,
        Een Christ moet heilig leven;
        Dat Jesus kracht in ons de zond'
        Door het gelove overwint,
        Wil het hert geen Ja-woord geven.
      
      
        Daarom, o God, red uwe eer,
        En die van uwen Zone;
        Giet uit uw Geest, en zend ons neer
        Het licht van uwen Throone,
        Dat Jesus waarheit, in zijn Kerk,
        Zijn Heil en Kracht, Geloov' en Werk,
        Bekend bij allen worde,
        En wat Hij voor en in ons is,
        En dat Hij Zaaligmaker is,
        In het hert bevonden worde.
      
    
  