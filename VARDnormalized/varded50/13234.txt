
    
      
        IN Bethlehem met al ons schapen
        Bij den Herder, die voor ons wil staan,
        En na zijn beeld ons heeft geschapen,
        Laat ons met een dankbaar herte gaan,
        En ons in zijnen stal verblijen
        In den goeden Heer,
        Die gedaald is neer,
        Om zo te bevrijen
        Ons van de wolven weer.
      
      
        Laat ons het zoete Kind bezoeken
        Om den mens geboren in de Stal,
        En in een kribb', in arme doeken
        Neergeleyt, die Meester is van al.
        Laat ons die liefde weer beminnen,
        En in Bethlehem
        Na zijn zoete stem
        Al ons hert, en zinnen
        Laat eeuwig weyen hem.
      
      
        Hier niet te zien is voor ons ogen
        Als ene arme Moeder met haar kind,
        Den Os, en Ezel met medoogen
        Dit verwermen in de kouwe wind
        Met haren asem, in het midden
        Van haar twee geleid,
        Als het is voorzeid.
        Laat ons God aan bidden
        Met Joseph wel bereid.
      
      
        Hier wij de droeve suchtjens horen
        Van het Kind, dat schreyt om onze kouw,
        Die ook een stenen hert doorboren
        En bewegen ons noch tot berouw.
        Laat ons de drupjens van zijn wangen
        Klaar als kristallijn,
        Troost in smert, en pijn,
        In ons hert ontvangen
        Der zonden medecijn.
      
      
        Laat ons met weder-liefde raken,
        En omhelzen hem nu zonder vrees,
        Laat ons de goedheid eeuwig smaken
        Van het Woord geworden om ons vlees,
        Laat ons zijn lieve traentjens proeven,
        Die noch ons bemindt,
        En weerom ontbindt,
        En niet meer bedroeven
        Het aldersoetste Kind.
      
    
  