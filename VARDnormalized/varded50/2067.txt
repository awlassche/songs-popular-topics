
    
      
        WIJ hebben in de Steden
        Nu lang genoeg gewoond
        Laat ons wat buiten treden
        Nu het weer zo Hemels toont,
        Al prijst men zeer de Steden,
        Nochtans van d'eenigheydt
        Wordt meerder lof gezeid.
      
      
        Al zijn de sterke Steden
        Met Vesten wel bevrydt,
        Nochtans de vlackigheden
        Van d'open enigheid,
        Die geven aan een Ziele
        Meer zekerheid en rust,
        Meer blydtschap en wellust.
      
      
        Wil ik u een parabel
        Hier van vertellen gaan,
        Wil ik u met een fabel
        Deês waarheid doen verstaan,
        Een fabel die versierd is
        Tot korting van den weg,
        Hoort toe dan wat ik zeg:
      
      
        Een Dolleken oft Velt-muysken
        Dat Kruid en Pieren at,
        Ontfongh eens in syn Huysken
        Een Muysken van de Stad,
        Dit geckte met het Velt-muysken
        Om dat gheen Spek en had,
        Ghelyck de Muis van Stad.
      
      
        het Veldt-muysken kwam getreden
        Met het Muysken van de Stad,
        Naar d'Huysen van de Steden
        Daer-men van het Vercken at,
        Maar zo zij samen aten
        Kwam daar een loose Kat,
        Die hun voor Spek op at.
      
      
        Die Steden gouverneren
        Door hunne heerschappij,
        Die gaan hun recreëren
        Die zijn hier buiten blij,
        De ryckste van de Steden
        Die hebben meesten-deel,
        Een Speel-hof oft Kasteel.
      
      
        In Hooi en Strooie Huyskens,
        Die buiten staan alleen,
        Verzetten zij hun kruyskens,
        Meer als in Marber-steen,
        s'Ontspannen hier den Boôg eens
        Zij scheppen níeuwen moet
        Verkwikken Hert en Bloed
      
      
        Ik hebbe in ghen' Bosschagi'
        In d'Heyligh' enigheid,
        Een klein Eremitagi'
        Voor mijnen geest bereid,
        Ghelyck een Tortelduif ken,
        Zit ik daar in alleen
        Mijn zonden en beween.
      
      
        Als Jesus dan in stilten
        Spreckt tot mijn hert al-hier,
        Doet hij mijn ziele smilten
        In syn zoet minne-vier,
        Daar spreeck ik mijnen Bruygom
        En mijnen Bruygom mij
        Wij zijn daar vrij en blij.
      
    
  