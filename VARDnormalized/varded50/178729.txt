
    
      
        DIe op den Here zich betrouwen,
        Staan vast ten allen stond
        Als Sions berg gegrond,
        Dien God in eeuwigheit zal bouwen:
        Zodat ze wanklen noch bewegen,
        Door des hemels zegen.
      
      
        Rondom Jeruzalem zijn bergen,
        Alzo is ook de Heer
        Rondom zijn volk, vol eer;
        Opdat de bozen, door hun tergen
        En trots, de vromen niet verdrukken,
        Tot dat ze bukken.
      
      
        Want zekerlijk de staf der bozen
        Rust altoos niet op het lot
        Der vromen, tot hun spot;
        Opdat d'oprechten, als godlozen,
        Hun handen niet tot onrecht strekken,
        Noch zich bevlekken.
      
      
        Heer, doe den goeden wel, wier harten
        Oprecht zijn. al die gaan
        Op ene kromme baan
        Verdelgd de Heer in vele smarten,
        Met die het onrecht werken: vrede,
        Volge Isrels bede.
      
    
  