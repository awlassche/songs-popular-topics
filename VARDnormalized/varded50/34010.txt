
    
      
        Gelijk hij die de Sonn’ te lang besiet,
        Voelt op zijn wangen vlucks een lauw gevliet;
        Zo voel’ ik in mijn oogh’ een brak getraan
        Door u, o Wicht,
        Die uit mijn Liefs gezicht
        Mij doet veel smerte aan.
      
      
        Waarom doch Godtjen wond gij zo mijn hert,
        En laat mij woelen enig in des smert?
        Houdt op van schieten eer ik heel verdwijn,
        Of wilt gij dat
        Ik eeuwig blijv’ om-vat
        Van liefdens wreede pijn.
      
      
        Heb ik uwe plichten, mij te last geleid,
        Niet wel be-oeffent? oft heb ik ontseydt
        Vw’ jok te dragen, schoon het mij lastig viel?
        Ei! lieven God,
        En houdt niet meer den spot
        Met mijn door-schooten ziel.
      
      
        Maakt dat u dienaar, die voor u Autaer
        Ligt neer-gebogen, wordt u hulp’ gewaar,
        Wilt haar ook wonden die mijn quael aen-siet,
        En treft haar hert
        Zo diep met minne-smert,
        Dat zij weer-liefde biedt.
      
    
  