
    
      
        AN God alleen haar trouwe geven:
        Met hem alleen bekommert leven.
        Verzaken al wat sigt'lijck is,
        Met God gemeen, zich zelven haten.
        Zeer graag alleen, en niet veel praten,
        Vermijden andachts hindernis.
      
      
        Veeltijds in huis, op straat zeer zelden.
        Al wat haar schort an Jezus melden,
        In goe geweets vrijmoedigheid.
        het Gebet haar steun, verkwikking het lezen,
        Vol hemel zucht gestadig wezen,
        Na trachten het geen tot vord'ring leidt.
      
      
        Vrij van pracht, lust, en overdaden
        In spijs' drank, kleed huis en huisraden,
        Uit koopend' zo het geld en tijd.
        In staat zich als een arme dragen,
        Na kennis Gods heel yv'rig jagen
        Tot haar en's naasten Zaligheidt.
      
      
        In het goed sta'ig bezig zonder woelen.
        Des anders noot, als eigen voelen.
        Hulp vaardig met al wat zij heeft.
        Schoon weinig hebbend' echter geven,
        Verdrukt te zijn en blijd' te leven,
        Om dat des vleeschs tegen zegen geeft.
      
      
        Dienstbaar te zijn, en noch te lonen.
        Te rug gezet, en dank te tonen.
        Verheugt om de angedane hoon.
        Voor trouwigheid ondank te krijgen,
        Op schimp, en smaad maar stille zwijgen.
        Sta'ig houden het oog op des hemels kroon.
      
      
        Eens anders kwaad ter noot maar melden,
        Ontvangen leed met deugd vergelden.
        God bidden voor die het heeft misdaen.
        Christus lijden voor al wel weten
        Eigen lijden zeer haast vergeten:
        En willig om noch meer te ontfaen.
      
      
        Haar eigen zin, en wil besnijden.
        Onschuldig, en verduldig lijden.
        In all's vernoegd zo het God bescheerdt.
        Begaeft te zijn en zelfs niet weten
        Gedane deugde straks vergeten,
        En Iv'ren na het geen noch ontbeert.
      
      
        Eens anders deugd, nooit eigen prijzen,
        De kleinen meest haar gunst bewijzen,
        Schoon het de heele wereld tegen is.
        In zond, en kwaad niet eens vernachten,
        Om boet te doen geen tijd verwachten,
        Maar op te staan zo ras men mist.
      
      
        Geringe zond nooit licht te achten.
        Der vromen raad nooit licht verachten,
        Sta'ig doelen na het alderbest.
        Schoon ver gekomen noch beginnen,
        All' onvolmaeckheyt overwinnen,
        Niet rusten dan in het aldernetst.
      
      
        Volmaakt te zijn en noch te vrezen.
        De gantse wereld dood te wezen.
        Vervuld met Heiligheit en deugd.
        Vercier u maagd hier me'e van binnen,
        Zo zal u God als bruyt beminnen
        En leiden in d'eeuwige vreugd.
      
    
  