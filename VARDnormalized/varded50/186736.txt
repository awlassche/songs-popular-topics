
    
      
        Wil, o God, mijn schreien horen,
        Heb doch oren,
        Merk eens op mijn droeve bee,
        'k Roep tot u, in mijn ellende,
        Van des lands ende,
        Wijl mijn hart bestelpt van wee.
      
      
        Gij leidt mij, door vele droogten,
        Tot de hoogten
        Van een rotssteen, mij te steil,
        Gij, mijn toevluchts sterke toren.
        Waart te voren
        Wel, voor des vijands oog, mijn heil.
      
      
        Dat uw heil mij weer beschutte,
        En uw hutte
        Eeuwig mij een woning strek,
        Brei uw vleugels, mij ten goede,
        Tot mijn hoede,
        Toevlucht, en geheim vertrek.
      
      
        Want, o God, gij hebt alrede
        Mijne bede,
        En beloftenis gehoord.
        het Erf, voor die uw eernaam prezen,
        En u vrezen,
        Gaaftge mij al naa uw woord.
      
      
        Gij doet bij des konings daagen,
        Met behaagen,
        Nieuwe daagen, vol van kracht.
        Uwe goedheit zal syn jaaren
        Op doen klaaren,
        Van geslacht, tot in geslacht.
      
      
        Hij zal eeuwig, voor Gods ogen,
        Met vermogen,
        Zitten heersen, en bestaan.
        Schik slechs waarheit, en genaade,
        Hem te staade,
        Laat die steeds hem gaade slaan.
      
      
        Dan zo sing ik eeuwig, Here,
        U ter ere,
        Psalmen, met uw naams verhaal,
        Op dat ik, na uw behaagen,
        Alle daagen,
        Mijn geloften blij betaal.
      
    
  