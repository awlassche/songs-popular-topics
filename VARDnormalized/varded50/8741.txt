
    
      
        Ik zucht, ik ween, ik klaegh,
        Van droefheid al mijn leven,
        Mijn Lief die mij te Minnen plag
        Die heeft mij nu begeven.
      
      
        Wij waren zo ghepaert,
        Als een Goddin der Mensen:
        Hoe Edel hoe Rijk, hoe Jong bejaard,
        Gheen schoonder mocht ik wensen.
      
      
        Dan komt zij 'smorghens vroeg,
        En zij is zo lieftalig,
        Mijn lief heeft twee bruin Ogen zoet,
        En Lipkens Root Coraligh.
      
      
        Nochtans zij mij verliet,
        Zij ginck met een voor henen,
        Met enen die daar Flora hiet,
        Haren Naam doet mij wenen.
      
      
        Sant Flora die ontbloot,
        Doen hij het zijn Vrouw vertelden.
        Hoe hij een ander zijn Liefde toe-droeg
        Daar zij haar zeer in quelde.
      
      
        Doen nam zij haren gang
        En meende bij mij te komen,
        Daar ik lach onder de Loveren groen,
        Een Wilt heb ik vernomen.
      
      
        Hij spande zijnen Boog
        En meende dat wilt te raken:
        O dood! die hier verdolven leidt,
        Moest dit mijn Huisvrouw smakken.
      
      
        Hij kustense voor haar mond,
        Hij meende dat Bloed te stelpen:
        Maar laas! hij gheen secours en vond
        Om zijn Huisvrouw te helpen.
      
      
        Adieu mijn Liefste Lief,
        Adieu mijn opperste waarde,
        Adieu Lief die begraven leidt
        Onder de zwarte Aarde.
      
      
        Adieu mijn Lief Adieu,
        Adieu mijn wel beminde,
        Adieu Lief die begraven leit
        Onder de groene Linde.
      
    
  