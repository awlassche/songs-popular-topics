
    
      
        Hoort toe, gij Meysjens al,
        Ik moet u mijn noot eens klagen,
        Mijn droevig ongeval.
        Het zijn verdiende plagen.
        Ik bender getrouwd met enen Lost,
        Ik krijger meer slagen als goeden kost.
        Og, waar ik er van verlost.
      
      
        Wat helpt mijn spytigheyt
        En alle mijn hoofse treken:
        Ik bender eilaas verleid,
        Ik heb ‘er geen eer van spreken.
        Ik sponde   van een Ambagt Knegt,
        Die was mijn te pover en te slegt.
        Maar had ik hem nu opregt!
      
      
        Het moest een Jonker zijn
        Of een Cadet, wilt weten,
        Die ik ‘er sou trouwen fijn.
        Ik bender fraay mee bezeten:
        Want als hij mij vrijden, ‘het scheen een Heer,
        Maar ‘het waren eylaci geleende kleer.
        Wat dunkt u van die Sinjeur?
      
      
        Ik had ‘er nog wat vergaard,
        Als ik bij Mevrouw dienden,
        En uit mijn buik gespaard,
        En drinkgeld van goe Vrienden:
        Drie honderd gulden, het is schoon geld!
        Dat heeft hij verzopen en verspeelt.
        ‘het Is met mijn nu slegt gesteld.
      
      
        Nu zit ik heele dagen thuis.
        Een ieder mag het wel weten:
        ‘k Heb geld nog Brood in huis,
        Mijn Kinderkens zonder eten.
        Stro Jonker   die suypter den koelen Wijn,
        Met water zo moet ik vrolijk zijn.
        Droog Brood is nu Marsepyn.
      
      
        Dan komt hij nog vol en zat
        En slaat het nog alles aan stukken:
        Mijn arm en Benen plat.
        Het zal der met ons niet lukken.
        Dat duert zo alle Nagten schier,
        Dat optrekken voor zijn playsier.
        En ik zit in het getier.
      
      
        Wat zal ik gaan maken, o Heer!
        Den fielt heeft het al verzopen:
        Mijn Tabbert en beste kleer
        - Met een rokjen moet ik lopen,
        Eylacen, als ‘het is een bittere kouw -
        Mijn goude Ring, die ik op trouw
        Kreeg doen ik eerst wiert zijn Vrouw.
      
      
        Nu denk ik eerst op den tijd
        - Waar isse eilaas gevaren -
        Doen ik diende voor Keuken Meid.
        Ik wist doen van geen sparen.
        Mijn dogt, ‘het zou duren nog menig Jaar
        Dat Juffrouws Keuken zou volgen naar.
        Maar ‘het is ‘er nu verre van daar.
      
      
        Och, had ik het vlees terstond,
        - Gezoden, gebraden, wilt weten   -
        Dat ik ‘er gaf aan den hond,
        Ik sou het met honger wel eten.
        Ik lekte daar duim en ving’ren aan
        Dat ik heb laten bederven staan!
        Wat baat mijn dit nu te zam.
      
      
        Ach, had ik het bier en wijn
        Dat ik ‘er wel liet verschalen,
        Ik sou ‘er mee vrolijk zijn
        En lustig mijn hert ophalen.
        Wat helpt mijn wensen en geschrei,
        Had ik maar een korsje van een Pastei,
        Ik dronk ‘er eens water bij!
      
      
        Oorlof, gij Meisjes al,
        Komt spiegelt u aan mij in ‘het ronde,
        Zo komt gij nooit ten val,
        En daal als ik te gronde.
        Ik wilde gaan trouwen boven mijnen staat:
        Ik bender bedrogen, maar het is te laat.
        Maar wagt u van Jonckers praat.
      
    
  