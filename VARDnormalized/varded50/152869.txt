
    
      
        ZIet nederwaarts o Jesu, lieve Heer,
        Wat smaat en hoon ik daaglijks moet verdragen:
        Mijn vijand tast mij in mijn goed en eer,
        En leit mijn ziel en lijf wel duizend lagen.
        Hij gloeyt zijn tong in helsche laster-kolen.
        En ziet met list zijn pijlen vol fenijn;
        Hij zit, gelijk een slang, in het gras verscholen,
        En dekt zijn gal met vriendelijcken schijn.
      
      
        Mijn ziel smelt weg, door deze treurigheid;
        Mijn kracht verzwakt; mijn aderen verdrogen:
        En hij die het ziet, is vrolijk en verblijd,
        Ja lacht, en spot, en guychelt met sijn' ogen.
        Gij weet, o Heer, hoe mij die doornen steken:
        En immers is mijne onschuld u bekent.
        Het schijnt uw vriendschap is van mij geweken,
        Dat deze druk blijft duren zonder endt.
      
      
        Zal het altijd zijn, o Here Zebaoth,
        Dat mijn vijand zo stout zal triomferen?
        Is dit uw wil? is dit mijn werelds lot?
        Zal noit die druk noch eens in vreugd verkeren?
        Zo bidd' ik, Vader, doe mij die genade,
        Dat ik gewapend zij met dat geduld,
        Daar met gij uwen Zoon hebt overladen,
        Wanneer hij wiert gelasterd zonder schuld.
      
      
        O Jesu, neem mij onder uw banier,
        En leer mij, na uw voorbeeld, zedig strijden.
        Geef Christe, dat ik, als een Christen, hier
        Mijn zelf verwin, en willig zij tot lijden.
        Gij hebt den smaat en doornekroon gedragen.
        Gij hebt den spot en laster uytgestaan.
        Gij zijt beschimpt, bespogen en geslagen:
        Ja, buiten schuld, tot in den dood gegaan.
      
      
        Wanneer ik dit, o Jesu, overleg,
        Zo schijnt de Trooster in mijn ziel te komen:
        Want al die droeve nev'len vluchten weg;
        En ziet, ik ben in blijdschap opgenomen.
        Mijn Heiland, gun dat ik mijn kruis mag dragen
        Recht achter u, tot midden in de dood:
        Op dat ik eens van droefheid werd' ontslagen,
        En eeuwig blijf in Abra'ms vreugden-schoot.
      
    
  