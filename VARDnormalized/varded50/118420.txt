
    
      
        O Mens, wilt u bekeren,
        En niet meer zond' en doet,
        Want de ogen des Heren
        Zien op de vromen zoet,
        Die na zijn woorden leven,
        En haar met hem beraen,
        Die zullen zijn verheven,
        En des levens kroon ontfaen.
      
      
        Wilt ook met vast betrouwen,
        Staan op des Heren woord,
        En zijn geboden houwen
        Oprecht alzo het behoort,
        Ende daar niet afscheiden,
        Om lijden ofte noot,
        Maar veel liever wilt strijden,
        Voor de waarheid ter dood.
      
      
        Christus die is de waarheid,
        De deur om in te gaan
        Tot de eeuwige klaarheid
        Des Hemels, wilt verstaan,
        En u daar in verheugen,
        Scheid van haar nimmermeer,
        Dus wandelt in haar wegen,
        Zij is de eeuwige eer.
      
      
        De waarheid licht zo klare
        Voor haar die ze bemint,
        Haar jok en is niet zware
        Om dragen, dit versint,
        Voor Godes uitverkoren,
        Die wand'len in den Geest,
        Die haar stemme recht horen,
        Zij vrezen geen tempeest.
      
      
        Dit kan hij niet bevroeden,
        Die hem zelf niet versaeckt,
        Dat de Hemelse goeden
        Gods woord zo lieflijk smaakt;
        Zo moet men eerst al voren
        Aflaten van het kwaad,
        En van nieuws zijn geboren,
        Zo Johannes drie staat.
      
      
        Verheugt en wilt verblijden,
        Die nieuws geboren zijt,
        Looft God tot allen tijden,
        Als gij om de waarheid lijdt,
        Weest vroom en wilt niet vrezen,
        Want Christus heeft gezeid:
        Ik laat u gene Wezen,
        Mijn Rijk is u bereid.
      
      
        Looft God tot allen tijden,
        Den Heer gebenedijt,
        de Afgoderije wilt mijden,
        Jonk oud, wie dat gij zijt,
        Is het dat zij u vervolgen,
        Om Gods woord te aller tijd,
        Gij meugt niet zijn verbolgen:
        Maar lijdtsaem, wie gij zijt.
      
    
  