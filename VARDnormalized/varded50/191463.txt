
    
      
        Gelukkig wel te degen
        Sijt gij, die God ontsiet
        En volgt zijn leer en wegen
        Gelijk hij dat gebiedt!
        Den arbeid uwer handen
        Zal u vol-op versaen,
        En over uwe landen
        Zal Godes zegen gaan.
      
      
        Uw wijf, uwe uitgelezen,
        Die zal in vruchtbaarheid
        Gelijk de wijngaard wezen
        Die wijd zijn ranken spreydt;
        De vruchten uwer lijven
        Die zullen schoon en fris
        Als boompjes van olijven
        Versieren uwen dis.
      
      
        Zo zal het gaan den vromen
        Die na Gods wetten doet:
        Hij zal hem overstromen
        Met allerhande goed.
        Gij die hem dient met vrezen
        Zult wonen in het land
        Daar overvloed zal wezen
        En rust aan alle kant.
      
      
        En als uw jaren mindren
        (Die snel doch henen vlien)
        Zo zult gij kinders-kindren
        En vree op aarde zien.
        De pieken, en de poken,
        De pijl en boog ontwee,
        De speer en lans gebroken,
        De zwaarden in de schee.
      
    
  