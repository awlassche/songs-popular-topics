
    
      
        Waar mag mijn Liefste zijn?
        Mijn zieltjen is vol pijn
        Door het missen van haar zoet aanschijn,
        Waar blijft mijn Ziels-Godin zo lang?
        het Vertoeven maakt mijn Hertje bang.
      
      
        Of zoudt mijn waarde Bruyt
        Wel maken een besluit,
        En zien na des werelds rijkdom uit?
        En laten in de duisternis,
        De deugd die zo geprezen is.
      
      
        O gulden-zon! verklaart,
        Verklaart en openbaart,
        U Lief, die nu zeer is bezwaard,
        De stralen van u zoet gezicht,
        Dat is mijn troost en enig licht.
      
      
        O pronk van des werelds-vreugd,
        Wat zijt gij voor de deugd,
        Een vijand vol van ongeneught,
        Ik vrees hier in mijn enigheid,
        Dat haar de Rijkdom heeft verleid.
      
      
        Ach Ziels-Fonteyn! ik wacht,
        Ik wacht met droeve klacht,
        Lijtsamigh tot de nare nacht,
        De hoop is troost in lijdens noot,
        Want trouwe Liefd' gaat tot de dood.
      
      
        Den Hemel die ontsluyt,
        Ik roep van blijdschap uit:
        Daar komt mijn Lief, mijn waarde Bruyt,
        Die in dit droevig ongeval
        Mijn Zieltje haast vertroosten zal.
      
      
        Daalt neder uit den troon,
        En zet een gulden Kroon
        Op mijn Liefs hoofd, haar tot een loon,
        Die Rijkdom, Staat en pracht versmaad,
        Die met de deugd na de Hemel gaat.
      
    
  