
    
      
        ADieu mijn Huis en Stal,
        En gij mijn Schaepjes al,
        ’k Zal u niet langer hoeden:
        Neen, neen, mijn Schaepjes! neen,
        U Harder zal alleen
        Zijn druk met tranen voeden.
      
      
        En zoeken over al,
        In bos, op berg en dal,
        het Schaep dat ik heb verloren;
        Maar het Schaepje dat ik meen,
        Dat is mijn Carileen,
        Mijn lief, mijn uitverkoren.
      
      
        Vindt ick’er nimmermeer
        Zo zal ik nimmermeer
        Deez’ klav’re beemd betreden:
        Zo ik haar missen moet,
        Verlaat ik vee en goed,
        En soeck’er dan beneden.
      
    
  