
    
      
        WEl hem, die den bedruckten in haar nood
        Niet voor het hoofd en stoot:
        Ter quader tijd werd hij bevrijd van God
        En krijgt een saeligh lot:
        Hij zal van hem in het leven zijn bewaard,
        Gezegend op der aard;
        Zijn vijand zal in hem zijn boze lust
        Na wil niet zien geblust:
      
      
        De Heer zal zijn, wanneer hij quynt en dut,
        Zijn steunsel en zijn stut;
        Zijn zieke bed, de krankte, die hem deert,
        Zal zijn in vreugd verkeert.
        In mijn ellend sprak ik tot God wel eer:
        Weest mij genadig, Heer,
        Geneest mijn ziel, want door mijn eigen zond
        Voel ik mij zwaar gewond;
      
      
        Mijn vijand die mij tot der dood toe haat
        Spreekt van mij niet als kwaad;
        Wanneer, zeid hij zal hem de dood verslaan
        En doen zijn naam vergaan?
        En, of hij was met mij in het hert belaen,
        Ziet hij mij deerlijk aan
        En zucht en steent: maar buiten op de straat
        Daar houd hij andere praat.
      
      
        Mijn haters t’saem-gerot door muiterij
        Gespannen tegens mij
        Die momplen vast en dichten niet dan kwaad
        En ’tgeen mij tegen gaat.
        O, zeggen zij, een stuk van Belial
        Is oorsaeck van zijn val,
        Dat kleeft hem aan: hij leit, hij leit ter neer,
        En zal niet rijzen weer.
      
      
        Iae ook mijn vriend, die aan mijn tafel zat
        En met mij dronk en at,
        Die ik betroud’ het binnenst van mijn ziel,
        Licht tegen mij de hiel:
        Maar gij, mijn God, weest gij, o Here, gij
        Genadig over mij;
        Richt mij weer op, dat ik, terwijl ik lef,
        Haar loon na werken geef.
      
      
        Dus was mijn klacht, en straks betoonde gij
        Uw lief de tegens mij,
        Zo dat als noch geen vijand om mijn val
        Van vreugde juichen zal,
        Want uwe hand is tot mijn hulp bereid
        Om mijn’ oprechtigheid,
        Uw hand heeft mij, Heer, voor uw aangezicht
        Hersteld en opgericht.
      
      
        Gedankt zij God met zang en snarenspel;
        Dien God, die Israel
        Heeft uit het huis der slavernij geleid,
        Zij lof in eeuwigheid.
        Den groten God, die met zijn sterke hand
        Bracht uit Egypten land
        Zijn lieve volk, dien allerhoogsten Heer
        Zij eeuwig, eeuwig, eer.
      
    
  