
    
      
        Schoon Izabel ik kom uit Vrijen,
        Gij kent mijn hert en ziel verblyen,
        Gij zijt een Meisje als een pronk,
        Als een Godin van Jaren Jonk.
      
      
        Gij zijt de schoonste Amazone,
        Boven de Nimphen spand gij de krone,
        Gij schijnt een Hemel in mijn zin,
        Was ik een Engel ik vloog 'er in
      
      
        Jk heb gewagt met groot verlangen,
        Om een Engel daar in te ontvangen,
        Gij zijt den regten Joseph niet,
        Daarom vrij na een ander ziet.
      
      
        Jk kan mijn zelf niet meer bedwingen,
        En schijn schier uit mijn vel te springen,
        Want Lief de nagten zijn zo lang,
        Alleyn te slapen valt zo bang.
      
      
        Zijt gij bang om alleyn te slapen?
        Of is het om wat vreugd te rapen?
        En mijn te brengen in het verdriet,
        Zulk een Engel behaagt mijn niet.
      
      
        Ag Izabel u ogen blinken,
        Krijg ik geen troost 'k zal mijn verdrinke
        En doen te kort mijn Ziel en Lijf,
        Om u o schone Jonge Wijf.
      
      
        Weg malle Fop wilt gaan vertrekken
        Jn Lazarus-huis bij de gekken,
        Zoekt een Zottin daar gij mee speld,
        Want al u praten mij verveeld.
      
      
        Adieu ik gaan u nu begeven,
        Om als Soldaat in het Veld te leven;
        En dan kunt gij o trotse Maagd,
        Wagten tot u een ander vraegd.
      
      
        Kom ik u bij geval dan tegen,
        Dan zult gij schrikken voor mijn degen,
        En ik zal u met mijn Rapier,
        Geven in het minste geen kwartier.
      
      
        Het geweer zal u zo wel passen,
        Als onze poes zatijne dassen,
        Steekt met u degen in den drek,
        Jk blijf alleen gij zijt een gek.
      
    
  