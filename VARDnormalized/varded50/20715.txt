
    
      
        O Mensen! het is nu meer als tijd,
        het Is tijd dat gij de ijlheid vlijdt,
        Laat varen uwe kuren.
        De Bacchus-dagen zijn voor bij,
        Maakt u van zonden vrij,
        Wilt die nu wat bezuren.
      
      
        De malle parten zijn gedaan,
        Het brassen over is gegaan
        De Vasten is gekomen,
        Die Vasten die tot zaligheid
        Der mensen zielen leit,
        Die is nu al vernomen.
      
      
        Dies laat ons penitenty doen,
        Laat, het geen misdaen is, ons vergoen,
        Laat beter ons gaan leven:
        Heer Jesus vol genaden is,
        het Is zeker, het is gewis,
        Hij zal onze sond' vergeven.
      
      
        Memento quia pulvis es,
        Weet dat gij zijt een broose fles,
        Weet dat gij haast zult sterven;
        Weet dat gij aarde zijt en slijk,
        Na weinig tijd een lijk,
        Gij zult het graf haast erven.
      
      
        O mensen! gij zijt teer als was,
        Gij zijt gemaakt van stof en as,
        Gij zult we'er asse worden.
        Dit is van Adams tijd geweest
        (G'lijck in de Schrift gij leest)
        Dit is de oude Orden.
      
      
        O mensen, gij zijt broos als glas,
        Och of gij dit gedachtig was!
        Hoe ned'righ zoudt gij wezen?
        Gij zoudt van uwe boze sond',
        Die uwe ziel doorwondt,
        Zeer haastig zijn genezen.
      
      
        Zo dree den Pauw zijn poote ziet,
        Zo laat hij uit een groot verdriet
        Straks dalen zijne veren.
        Zo ook als gij uwe ogen wendt
        Op u begin, en end,
        Zo komt Gh' u te verneren.
      
      
        Gelukkig zijn dan all' die geen,
        Die overwegen deze re'en,
        Die staegh dit zijn gedachtig,
        Want deze worden in de deugd
        (Die het hert alleen verheugt)
        Vervordert wonder krachtig.
      
      
        O Jesu aldergrootsten Heer!
        Geeft ons dat wij na des niet meer
        U komen te verstoren.
        Gij weet dat Satan op ons let,
        Verlost ons uit zijn net;
        Laat ons niet gaan verloren.
      
    
  