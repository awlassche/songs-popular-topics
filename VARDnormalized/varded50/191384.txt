
    
      
        HOort Volkeren, al die op aarde woont,
        Hoort, wie gij zijt, geen mens zij hier verschoont:
        het Zij dat gij slecht of edel sijt van bloed,
        Of heer of knecht, of arm of rijk van goed;
        het Zal wijsheid zijn daar mijne tong af spreekt
        En vol verstands dat uit mijn boezem breekt.
        Ik neygh mijn oor om zelver toe te luystren
        Nae’t geen dat u mijn harpe zal ontduystren.
      
      
        Wat maakt men zich rampsaeligh voor den dag?
        Ik vrees niet meer voor een gedreygde slag,
        Schoon tegen mij de boze tezamen rukt
        En het ongeval mij op de hielen druckt:
        Schoon of zij staan op rijkdom en op goed
        Geschrockt, geschraept in hogen overvloed,
        Geen mens en kan, als het aenkomt op het leven,
        Los-geld aan God voor zijnen broeder geven.
      
      
        Daar geld geen geld, geen goud of silvren hoop:
        Het leven is om genen schat te koop;
        Daar is geen mens die eeuwig hier bestaat
        En om zijn goed niet mee ten grave gaat.
        Hij ziet hoe dat geen man, hoe wijs, hoe groot,
        Zich vrijen kan van d’algemeene dood;
        Ook ziet hij dat de dwaes’ en kleine sterven,
        En anderen haar haef en schatten erven.
      
      
        Waar zwelt en stoft den ydlen blaes-kaeck op?
        Wat smeet hij al in zijn verwaende kop,
        Als of zijn huis van eeuw tot eeuw sou staan,
        Als of zijn naam sou nimmermeer vergaan?
        Maar, och, wat is het? eer een geruimen tijd
        Raakt hij zijn roem, zijn pronk, zijn luister kwijt;
        En die zo groots zich in zijn waepens stelde
        Vergat, gelijk de beesten op den velde.
      
      
        Dit is de weg die zulke dwazen gaan:
        Haar kinders treen al mee de zelve paan
        En keuren’t goed al wat haar ouders deen,
        En wandlen ook in hare zotheid heen.
        Maar wat gevolg, wat eynd, wat komter af?
        Men steekt ze mee, als schapen, in het graf.
        De vrome doch, als het smorgens komt te dagen,
        Zal over haar de heerschappije dragen.
      
      
        Het graf verslijt haar wezen met haar vel.
        Maar mijne ziel zal uit die duystre hel
        Van God verlost, ontgaan des grafs geweld.
        Hij neemt mij op: ik werd van hem hersteld.
        Vreest niet al werd een ander rijk van goed,
        Al rijst zijn huis in pracht, in eer, in bloed,
        Want met de dood moet hij het al verlaten,
        En neemt niet mee van al zijn grote staeten.
      
      
        Al was zijn ziel van alle lusten zat,
        Al heeft zijn buik vol op van als gehad:
        Het zal hem gaan gelijk zijn voorgeslacht;
        Nooit werd het licht, het blijft eeuwig voor hem nacht.
        Daarom een man, die hier in wellust leeft,
        In eer en pracht, maar geen verstand en heeft
        Om al zijn doen met ware deugd te cieren,
        Vergat gelijk de reden-loose dieren.
      
    
  