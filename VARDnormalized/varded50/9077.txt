
    
      
        Onnozel diertje! sprak u taal,
        U liefelijcke stemme-straal,
        Uw wijze treckjes altemaal:
        Wat wijsheid zoudt gij ons,
        Wat wijsheid zoudt gij ons al leren?
        Wat wijsheid leert gij ons dog niet?
        Nu het Godlijck Woord-boek van u lied
        Ons waarlijk wijs-maackt; en het bedied
        Leert van uw lieflijk kwinkeleren.
      
      
        Klein zegt gij (Menschjes) ben ik: klein
        Mijn nooddruft is, en nesje rein,
        En koos daar voor geen Konings plein,
        Want groter kan ik niet
        Want groter kan ik niet bezitten.
        Mijn vol genoegen, mijn genugt
        Heb ik als de ongebonde vlugt
        Mag kiezen de eyndelose lugt,
        En het zonne-ligt mij schenckt sijn' hitten.
      
      
        Laat de Ooievaar, de grote Zwaan
        Veel rijzen slepen af end' aan,
        Ik zal een vrolijk liedtje slaan
        Mijn Schepper onder dies
        Mijn Schepper onder dies ter eren:
        Wat ben ik veler zorgen vrij!
        Wat zingt en springt mijn hertje blij!
        Ik werd benijd nog ik beny,
        En niemand steurt mijn quickelieren.
      
      
        De sotticheden van uw brein
        De soeticheden van het Klein
        Verwarelosen; om een plein
        Veel groter dan gij kunt
        Veel groter dan gij kunt bezitten:
        Daar uw genoegen uw genugt
        Vind ruimer ligt, en ruimer lugt,
        Daar het hert om het eyndelose sugt,
        En branden kan in Hemelsch' hitte.
      
      
        Ziet (Mens) met goeden ogen aan
        Dat zotten grote gangen gaan,
        Maar leert met mij een liedtje slaan
        Ons Schepper, dien gij kent,
        Ons Schepper, dien gij kent, ter eren:
        Wat waart gij veler zorgen vrij?
        Wat song en sprong uw herte blij?
        Doe dog zo, of kom (cont gij) mij
        (Ik zal het doen) uw lofzang leren.
      
      
        Dat zoete bekje, het pluym-gediert,
        Dat wuff van tackje op tackje swiert,
        Spelt vast mijn vonnis; dog bestiert
        Mijn gangen ook, en ik
        Mijn gangen ook, en ik wil het volgen.
        Weg! ijdel eer, ondraaglijk pak!
        Gemak vol lastig ongemak!
        Weg! wigtig Goud! ik kies den tak
        Van het heil dat mij heeft opgeswolgen.
      
    
  