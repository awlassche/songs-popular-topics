
    
      
        Wat baat een kaars, wat baat een bril,
        Wanneer een uil niet zien en wil?
        Zal het spreekwoord ons gewagen.
        Geen jager vangt een haas ten dis,
        Wanneer zijn hond onwillig is,
        Om in het veld te jagen.
      
      
        En stopt een adderslang het oor,
        Belezers krijgen geen gehoor,
        Wat arbeid zij verspillen.
        Men dwingt geen wil; maar wel een daad:
        het Geen waarheid is in goed en kwaad.
        Zo veel vermag het willen.
      
      
        Wat iemand wil, dat valt hem licht:
        Maar word iets tegen wil verricht,
        Terstond is hij dat moede.
        Al wat men tegen willen dwingt,
        En met geweld dus overdringt,
        Valt zelden uit ten goede.
      
      
        Heer! geef het willen toch aan mij:
        Dat ik tot werken willig zij:
        Het zal mij dan verlusten.
        'k Zal vrolijk doen, wat gij gebied,
        Ontbreekt aan mij het willen niet,
        En van mijn werk dan rusten.
      
    
  