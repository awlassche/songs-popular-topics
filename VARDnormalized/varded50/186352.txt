
    
      
        Onlangs bij Nacht
        Eens op mijn Bed gelegen,
        Droomden ik, dat
        Ik bij mijn Kloris waar,
        Zij sprak mij zacht
        En zeer minnelijk tegen,
        En zei, mijn schat,
        Mijn Philis zijt gij daar,
        Komt en wilt nu u lusten vrylijck plegen,
        Komt Liefste pluk,
        Voor al u minnedruck,
        Haar rechte Medicijn,
        Want gij die vind bij mijn.
      
      
        Ik door die reen,
        Geheel als op-getogen,
        Kusten haar mond,
        En zei, mijn eigen hert,
        Hebben mijn been
        U dan op het laatst bewogen,
        Dat dus mijn wond
        Van u genezen werd,
        Straks streelde wij malkaer na ons vermogen,
        Dat Ziel aan Ziel,
        Zo vast gebonden hiel,
        (Met d'armen door malkaer)
        Als of het een Lichaam waar.
      
      
        Maar ach, maar ach,
        Toen ik mij meest verheugde,
        Vloogh de slaap ras,
        Gants van mijn Lichaam heen,
        Terstond zo zag
        Ik dat alle mijn vreugde,
        Verandert was
        In droefheid en geween,
        Want die door wien ik al mijn grote vreugde
        Genood, die was,
        Zo schielijk en zo ras
        Gevloden, en liet mijn,
        In plaats van vreugde, pijn.
      
    
  