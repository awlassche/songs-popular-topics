
    
      
        IK slaap zo vast, mijn ziel die leit als dood
        En ik ontzie mijn ogen eens te wrijven,
        En komt o God die slaaplust van mij drijven:
        Al was het met een harden don of stoot:
        Of trekt mij met de benen van mijn bet,
        Waar op ik ben zo zorgeloos gaan rusten,
        Of dondert met vloeken van uwe wet,
        Tot dat ik eens verlaat mijn vuile lusten.
      
      
        Ik heb helaas het sluimeren zo lief,
        Ik leg en ronk en wentel in de zonden,
        Mijn schuld is meer als honderd duizend ponden
        En nog zo slaap ik zonder kwijting brief:
        Ik weet dat schuldenaars geen rust en past,
        Zij moeten voor de stem des eischers beven,
        Zij vrezen staag te werden aangetast,
        Dit vonnis leit al in haar hert geschreven.
      
      
        o Jonas hoor gij niet dien fellen wind
        Zo bulderen, hoort gij de Zee niet woelen?
        Of zijt gij gants berooft van u gevoelen,
        Of zijt gij doof, of zijt gij steke blind?
        Gij slaapt en snorkt in het opperst' van de mast
        Gij zijt gerust, en laat Violen zorgen,
        Al waar daar niet een penning tot u last,
        Of dat gij waart voor des regters oog verborgen.
      
      
        o Trage ziel, zo zwaar als steen of loot,
        Staat op, zo zal de morgenster u ligten,
        Staat op, en denkt om uwe verzuimde pligten,
        Verlaat de slaap, de zuster van de dood.
        o Ziele ziet, hoe weinig tijds u rest,
        De Zuider zon die roept u om te werken,
        En zo gij niet verlaat u stinkent nest,
        Zo doet gij erger als een hond of verken.
      
    
  