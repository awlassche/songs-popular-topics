
    
      
        Een Christen, op dat hij zijn leven
        Na eis van Go-des wil bestuur,
        Doorzoek, waar door hij word gedreven,
        Of door Gods Geest, of door Natuur.
        Haar strijdigheid, zeer diep verscholen,
        (Verlichte mensen zien ze klaar)
        Die licht in schijn van goed doet dolen,
        Staat dus voor allen openbaar.
      
      
        Natuur (dat is, die na het neigen
        En driften der Nature leeft,)
        Is loos, aantreklijk; die haar eigen
        In all’ haar doen voor ogen heeft:
        Maar de Genaad (dat is, die wandelt
        Na Godes Geest, die het hart bezit)
        Oprecht eenvoudig, alles handelt,
        Als voor Gods oog, zijn enig wit.
      
      
        Natuur wil nood’ haar lusten sterven,
        In het geen de zin van het vlees vermaakt:
        het Welk de Genade gaarn wil derven,
        Om God, om wien zij het al verzaakt.
        Natuur door eigenbaats bekloeken,
        Doet niets voor andren als om winst:
        Daar de Genade het nut zal zoeken
        Van andere meest, haar eigen minst.
      
      
        Natuur, tot Eer en achting vaardig,
        Buygt onder andere onwillig neer.
        Genaad’ acht zich all’ Eer onwaardig,
        Duykt onder elk, en God de Heer.
        Waarom Natuur ook vreest voor Lijden
        Van spot of smaad, door woord of daad:
        Daar de Genade, met verblijden,
        Om Jezus lijd de grootste smaad.
      
      
        Natuur wil lui en ledig leven:
        Dies zij onwillig arbeid doet:
        Daar zich Genaad toe wil begeven;
        Gestadig bezig, maar in het goed.
        Natuur, geneigd tot mooye dingen,
        Gaat liever net, als slecht gekleed:
        Gena’, vernoegd met het geringe,
        Geen stof, noch geld tot pronk besteed.
      
      
        Natuur, gezet op tijdlijk voordeel,
        Is om haar aards verlies bedroeft:
        Maar de Gena’, van beter oordeel,
        Treurt niet, om het geen zij niet behoeft.
        Wordt zij vervloekt, verkort, bedrogen,
        Zij vaart niet uit met gram gelaat:
        Want zij na het hemels opgetogen,
        Vind daar haar schat, die nooit vergaat.
      
      
        Natuur is gierig; wil niet geven,
        Neemt gaarn, om dat s’aan het eigen hangt,
        Maar de Gena’, door het niet aankleven
        Aan iet, geeft liever, als s’ontfangt.
        Natuur wil zich in het aards vermaken,
        En schept in yd’le dingen lust:
        Genaad’ in God, en heilge zaken;
        En toomd haar vlees en ogenlust.
      
      
        Natuur wil zichtbre troost ontvangen,
        Tot streling van het bezwaard gemoed:
        Maar de Gena, door God t’aanhangen,
        Zoekt troost in God, en het hoogste Goed.
        Natuur doet alles om beloning,
        Het zij van geld, gemak, of eer:
        Genade zoekt geen gunst-betoning;
        God is haar loon; zij zoekt niet meer.
      
      
        Nature pocht op rijke vrinden,
        Op oud en adelijk geslacht;
        En zoekt bij rijke gunst te vinden;
        Vleid haar, en word van haar geacht:
        Maar de Genade (niet om veelheid
        Van magen, of geslacht verheugd)
        Acht boven adel, deugdes eelheid,
        Ia armen ook; doch om haar deugd.
      
      
        Nature zal licht morrig klagen,
        Van ongemak, gebrek, of pijn:
        Maar de Genaad’ haar armoe dragen,
        En na Gods wil gelaten zijn.
        Natuur wil elks verstand doen hellen
        Na haar gevoelen, dat ze drijft:
        Gena wil gaarn zich onderstellen;
        Die andere meer, als zich toeschrijft.
      
      
        Natuur wil horen, zien, en weten
        Veel nieuws, om wijs te zijn beroemd:
        Gena’ wil niet nieuws gierig heten,
        Die het als tot zond’ aanleidlijk, doemt.
        In het kort; zij leert haar zinnen tomen;
        Zij wil niet, datm’ haar gaven prijst,
        Maar God, van Wien het al is gekomen;
        Tot Wien zij het lof van alles wijst.
      
      
        Maar die Gena’, waar van wij spreken,
        En is geen aards, maar Godlijk Licht;
        Een gaaf van God, en het eigen teken
        Der uytverkoornen, hoog verplicht;
        Een onderpand van het eeuwig Leven;
        Die het hart des mensen van der aard
        Opvoerd; om ‚het hemels aan te kleven,
        En hem van vlees tot Geest herbaard.
      
      
        Om die Genade te bekomen,
        Pog, dat Natuur verwonnen word:
        Na maat dat gij haar kund betomen,
        Word Gods Genaad’ in ‘het hart gestort;
        Die u inwendig in Gods waarheid
        Van dag tot dag vernieuwt, en leid,
        Bezoekt, bestraald met meerder klaarheid,
        Na ‘het beeld van Godes Heerlikheid.
      
    
  