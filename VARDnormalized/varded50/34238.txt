
    
      
        Zegt mij, o zoete Herderinne,
        Wat maakt gij hier in des vallei?
        Verlaat al u Schaepkens vrij,
        ‘k Zal u maken een Gravinne:
        Liefste gunt mij u liefde geheel,
        Ik zal u kleden in het fluweel.
      
      
        Monsieur ik dank u (wilt niet storen)
        Gij toont mij veel te groot faveur,
        ‘k Heb enen and’ren serviteur,
        Die mij voor al heeft verkoren:
        V Coridon mijnen Herder minjoot
        Zal ik beminnen totter dood.
      
      
        Laat dezen Herder, o Bloem der Bloemen,
        Is het dat gij mijn Vriendin wilt zijn:
        Want aan u maeck’ ik nu ghemeyn
        Al mijn goed en mijn rijckdommen:
        Liefste gunt mij u liefde geheel,
        Ik zal u kleden in het fluweel.
      
      
        Señor, gelooft dat door u gifte
        Mijn herte niet verand’ren zal
        Van mijnen Herder zonder gal,
        Die mij dient naar mijn gelifte:
        V Coridon mijnen Herder minjoot
        Zal ik beminnen totter dood.
      
      
        O! Herderin, blijft niet zo dove,
        Verlaat doch dezen slechten bloed,
        Ik ben e’el en rijk van goed,
        En mangel en is gheen rove:
        Liefste gunt mij u liefde geheel,
        Ik zal u kleden in het fluweel.
      
      
        Geen gierig hert, oft lust van stammen
        En zal mij trekken van des min:
        Ook en weet ik niet den zin
        Van de hofs-geleerde Dammen:
        V Coridon mijnen Herder minjoot
        Zal ik beminnen totter dood.
      
      
        O! schoon’ Nymph, gij doolt van reden,
        het En zij gij dezen plompaard laat:
        Om te genieten metter daad
        Een kasteel vol heerlijckheden,
        Liefste gunt mij u liefde geheel,
        Ik zal u kleden in het fluweel.
      
      
        Liever heb ik gerust te slapen
        In een klein huysken arm en slecht,
        Met mijnen getrouwen knecht,
        Die vrolijk leeft met zijn Schapen:
        V Coridon mijnen Herder minjoot
        Zal ik beminnen totter dood.
      
      
        Blijfdy aldus versteend van herte,
        Zo moet ik het kopen met de dood:
        Komt dan, staat mij bij, het is nood,
        In mijn droefheid ende smerte:
        Liefste gunt mij u liefde geheel,
        Ik zal u kleden in het fluweel.
      
      
        Monsieur, ik ben ook wat geslepen,
        Ik merk uwe woorden vals te zijn;
        Ik en ben gheen Medecijn,
        Om te helpen uwe gebreken:
        V Coridon mijnen Herder minjoot
        Zal ik beminnen totter dood.
      
      
        Adieu dan, wreede Herderinne,
        Adieu Courage vol van spijt,
        Adieu Bië zonder zoetheid,
        Adieu Maget zonder minne:
        Liefste gunt mij u liefde geheel,
        Ik zal u kleden in het fluweel.
      
      
        Adieu Flatteerder vol van roemen,
        Adieu o Minnaar voor een reis,
        Adieu Stoffer van het Palleys,
        Adieu Plukker van ons bloemen:
        V Coridon mijnen Herder minjoot,
        Zal ik beminnen totter dood.
      
    
  