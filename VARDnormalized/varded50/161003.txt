
    
      
        Mei die ieder doet verblijden,
        Door u lieve sotte tijden,
        Hoe verheugt gij ieder mens,
        Door u bloeisel vruchten groeyet,
        Door u bloempjes uit de aard bloeyet,
        Kleurtjes veel na yders wens.
      
      
        Bloemtjes die uit hare knopjes,
        Kleurig zijn tot in de dopjes,
        Waar haar lieve geur uit spruit.
        Roosjes die door douws bevochten
        Drupp'len, en haar knop gevlochten,
        Door u Meya barstet uit.
      
      
        Reuckigh Tulpjes, die haar blaetjes
        Zijn versierd met kleurde draetjes,
        Groeien, bloeien door u tijd:
        Wie sou dan niet van de Mensen
        U (o Mei!) geluk toe wensen?
        Want u komst de aard verblijd.
      
      
        Dutters die u luye leden,
        In het bonte gaat bekleden,
        Kom uit u vernufte kluis,
        Laat u dompe duffe stoven,
        En wilt Meyes lof zam loven
        Uit u zwart beroockte huis.
      
      
        Stelt Meis eerste gifte hoge,
        Op een eertack na vermogen:
        Ciert hem met vrucht uit den Hof,
        Zingt dan om hem met u Lietjes,
        En door u geholde rietjes
        Spelen wilt den Mei tot lof.
      
    
  