
    
      
        O Bruygoms Troosje,
        O zoete Roosje,
        Die met een vreemd gedacht
        U lieve Lies verwacht,
        Wien met genuchjes,
        En zoete kluchjes
        Vermaken zal u Geest,
        Waarom zijt gij bevreesd?
        Heeft u iemand
        Na Maagdelijk verstand
        Wat wijs gemaakt,
        En dit gelaakt,
        Die heeftet nooit gesmaakt.
      
      
        De zwakke vaatjes,
        U Cameraatjes,
        Dat slechte Poppe-goet,
        En kennen niet het zoet
        Van het trecke-becke,
        Van het warrem decke,
        Van het kitt'len in de zij,
        En ander knoeierij,
        Geen soeter zaak,
        Geen vrolijker vermaak,
        Geen meerder vreugd,
        Geen meer geneught,
        Als deze voor de Jeugd.
      
      
        Daar leertme soentjes
        Van veel fatsoentjes,
        An Borsjes, Hals, en mond,
        O! dat is zo gezond:
        En dan bij vlaaghjes,
        Met zoete slaaghjes,
        En klapjes op het lijf,
        O bloed! wat tijd verdrijf
        Genaakt de Bruyt,
        O waarde lieve Spruit
        Gelooft dit vrij,
        Zo het anders zij
        Verwytet morgen mij.
      
      
        Al schijnje nu zwakjes,
        'k Wed' dat het strakjes
        ‘Den Bruygom maakt zo fiks,
        ‘Al waarje noch zo quix:
        Geen klein noch grootje
        Van al het zootje,
        Behalven onze Bruyt,
        Of het moet ter Kamer uit,
        Doet op de deur,
        Den Bruygom is er veur,
        Al wat gij wilt
        Belooft hij mild,
        Ei laat dit Paar in stilt.
      
      
        Kom zoete Sakjes
        Vertel ons quakjes,
        En laat dit Paar met vre'en,
        Dat bid ik ieder een:
        Vrolijke Schaapjes,
        Lustige knaapjes,
        Speel zoetjes hantje slag,
        Want het is noch veer van dag,
        Verbeurje pand,
        het Zijn soentjes voor de hand:
        En tot besluit,
        Maak dat bier spruit
        Een nieuwe Bruiloft uit.
      
    
  