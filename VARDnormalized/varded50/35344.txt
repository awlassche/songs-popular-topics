
    
      
        GIJ jonkheid komt en wilt vreugd beginnen
        Weest nu te samen uyt'er borst verblijd,
        Het is den rechten tijd nu om te minnen,
        Want ziet den kouden winter zijn wij kwijt,
        De warme dagen komen ons bezoeken,
        Zij maken het kruid en al de bloemkens groen,
        Sa jonghmans wilt al met den mei verkloeken,
        Volgt de vogeltjens al met dit mey-saysoen,
        Zij paren, vergaren, blijd' maeren,
        Buiten de stad elk een op zijn fatsoen.
      
      
        Wilt met uwe liefken buiten gaan vermeyden,
        Verlaat te saem' het hoecxken van de schouw,
        Gaat met uw liefken langs de groene weiden,
        Toont jonghmans dat gij niet meer zijt zo flauw
        Op dat de meyskens van u niet en klagen,
        Gelijk zij deden in den winter-tijdt,
        Zij zijn beschaemt s' en durven het u niet klagen,
        Toont even-wel eens dat gij jonghmans zijt,
        Wilt fluiten, en tuiten, gaat buiten,
        En weest aldaar te samen zeer verblijd.
      
      
        Want een oud man al waar het van honderd jaren
        Met dezen mei zijn hertjen wordt noch groen,
        Ja hij soud' schier met vreugd noch willen paren,
        Wel wat zult gy-lied' jonge knechten doen?
        Dus wilt te saem' met vreugden eens beginnen,
        Verlaat uwe schouw' en komt al aan den dans,
        Verheugt u borgers, boeren en boerinnen,
        Vlecht nu met vreugden al een bloeme-krans,
        Gaat late, een strate, daar des baete,
        Voor jonghmans, dochters, vrouwen ende mans.
      
      
        Wilt als een herder uwe schapen wachten,
        Dat zij niet dolen van de rechte baan,
        Zo wel bij dage jonghmans als bij nachten,
        Wilt met uwe liefste lief naar buiten gaan,
        Maar dochters wacht u voor die sterke kruiden,
        Die staan zeer jeugdig aan den groenen kant,
        Zo wel van noorden, oosten, west als zuiden,
        Want daar wordt somtijds menig mei geplant,
        Met gasten, die tasten, ten lasten
        Zo komt den mei te krijgen zijn verstand.
      
      
        Gelijk ik mij eens buiten gonck vermakken,
        Met mijn schoon lieveken het was in den mei,
        Van vreugd begonde mijn jonk hert' te blaken,
        Als wij te samen zaten in de wei,
        Gedenkt wat vreugden dat wij te samen voelden,
        Als wij daar zaten in het groene gras,
        Als wij vol vreugden ons aldaar verkoelden,
        Mij docht dat ik in een prieeltjen was,
        Wij rusten, en blusten, met lusten
        Den honger, want alles was daar van pas.
      
      
        Als wij daar langen tijd hadden gezeten,
        Met lusten buiten in het groene dal,
        Mijn Engelin en hadde niet vergeten
        Een flesch' met wijn, wij maakten blijd' geschal,
        Een gebraen kiecxken hadden wij te smullen,
        Daar med' zo smeirden wij fray onze dorst,
        Dat was zeer goed om onzen buik te vullen,
        Wij dronken te samen noch den wijn-muskaat,
        Vol vreugden, in deughden, het verheughden
        Mij, want den wijn was zeer delicaat.
      
      
        Wij zijn des avonds laat naar huis getreden,
        Ik kust' adieu aan haren roden mond,
        Mijn liefste lief die was zeer wel te vreden,
        Voor enen zoen gafs'er mij twee terstond,
        Wij scheiden van malkanderen met lusten,
        Vol van playsieren waren wij te gaar,
        Elk gonck naar huis om in den nacht te rusten,
        Wij zijn getrouwd nu over een half jaar,
        Wij zongen, wij sprongen, bedwongen,
        Ik was vol vreugden met mijn liefste kaar.
      
      
        Wel aan jonghmans gaat met uwe lief in het groene,
        Alwaar men hoort den fieren nachtergael,
        Buiten de stad is al die vreugd te doene,
        De vogels zingen met een zoete taal,
        Duyckers, koeckoecken, musschen ende spreeuwen,
        Naeghtuylen, quackels en den hoeyevaer,
        Graskronckels, vinken hoort-men daar ook schreeuwen,
        De tortelduif die wordt-men ook gewaar,
        Fluytieren, en zwieren, zij tieren,
        En roepen dikwijls soent uwe liefste kaar.
      
    
  