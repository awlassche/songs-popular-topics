
    
      
        H	Ebt gij dan rust gevonden,
        Zegt straff' en stuerse Maagd?
        Als gij mij hebt gezonden
        In het rijk daar het nimmer daegt:
        In het rijk alwaar de zielen
        En geesjes vol van druk,
        Steeds door malkander krielen,
        Bewenen haar ongeluk,
        In de donk're naere gehuchten,
        Die steeds weer galmen hare zuchten,
        En haar jammerlijk geluk.
      
      
        Doch als mijn ziel is henen
        Daar s' eenmaal wezen moet,
        En gij dan zult menen,
        Door storten van mijn bloed,
        Dat gij vrij zult wezen
        Als gij mij hebt vermoort,
        En buiten alle vrezen:
        O neen! Beulinne hoort,
        Ik zal Pluto, den God der Hellen,
        Door mijn gebeden, zo lang kwellen,
        Tot ik hem endlik heb bekoort.
      
      
        En als hij dan mijn smeken
        Zal hebben toegestaen,
        Zo zal ik langs de Beken
        Der Hellen zoeken gaan;
        Of daar geen zieltjes spoken
        Die om een zelfde Min
        Verdronken, of doorstoken
        Zijn, door euvele zin:
        Des zal ik bidden om een bede,
        Dat zij mijn leed toch helpen mede
        Wreken, aan u, o Moorderin!
      
      
        Wij zullen dan opborlen
        Wanneer gij legt en slaapt,
        In uwe Oor, en Lippen morlen,
        Als gij na u aessem gaept,
        En zullen voorts met Schink'len,
        Te zam aan een gegort,
        Zo ysselijke rink'len,
        Tot dat gij wakker wordt:
        En als gij opent uwe blikken,
        Zult gij zo schrikkelijk verschrikken,
        Dat gij van angst we'er neder stort.
      
      
        Doch als gij meent te vluchten
        Voor het ysselik gespook,
        Zo zullen wij met zuchten,
        En met een bange rook,
        Gestadig om u zweven,
        Waar dat loopt of vliet:
        Zo dat u het zoete leven
        Zal schijnen maar verdriet:
        En of gij mij woud stellen te vreden
        Door offerande, of heyl'ge gebeden,
        Al wat gij doet, het zal u helpen niet.
      
      
        Want schoon, of het gebeurden
        Dat u de dood verslond,
        En u ten grave sleurden:
        Zo zullen wij in het rond,
        Om uwe Tombe zweven,
        Ia waren, nacht, en dag;
        En ik zal dan aan heven,
        Een jammerlijk geklag:
        Ook zullen mijn vergaerde stoeten,
        Op Mense beenderen, zo yslijk, toeten,
        Dat gij verschrikken zult, heel onverwacht.
      
      
        Wel aan dan, al te wreede,
        En hels vervloekte Maagd,
        Terwijl doch al mijn rede
        V geenszins en behaagt,
        Maar laas! om al mijn woorden,
        Wel schimpig staat en lacht,
        En zoekt mijn zo te moorden,
        het Welk haast zal zijn volbracht:
        Zie daar, ik ga mijn borst ontbloten,
        En met dit staal mijn hert doorstoten:
        Adieu Moordres! verwacht mijn dan te nacht.
      
    
  