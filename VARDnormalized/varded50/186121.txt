
    
      
        Daar des nooit op haar gelaat,
        Te maaken zeekre staat;
        Want die zij hede mint, kan zij weer morgen haaten;
        Op aard' geen groter dwaas,
        Dan die tracht naar heur aas,
        Want op de beste Hoer, mag niemand zich verlaaten.
      
      
        het Geen zij schijnt, als g'er ziet,
        Dat is zij waarlijk niet;
        Maak nimmer staat op al haare eeden, kussen, zuchten;
        Z'is die gij waant, in schyn,
        Ze kan het niet waarlijk zijn,
        Want zij onthaald elkeen, op een en zelve vruchten.
      
      
        Als zij u teder mind,
        En zij u heeft verblind,
        Zal z' in een ogenblik u zweren niet te kennen;
        Want geilheit leerde haar,
        Verandring menig jaar,
        te Aanbidden, en zij kan zich aan een Man niet wennen.
      
      
        Wilt gij ontgaan uw smart,
        Geef nooit een Hoer uw hart,
        Want eer zij het heeft, zal zij gestadig daar naar trachten,
        En als z' u slaafsheit kent,
        Gij haar gevangen bent,
        Zal zij een andren Boel verkiezen, u verachten.
      
      
        Vier liever door de trouw,
        Met ene eerbaare Vrouw
        Uwe tocht, indien gij hebt geheel de kracht verloren,
        Van dartelheit t'ontgaan,
        En u van drift t'ontslaan,
        Want die een Hoer gelooft, zwoegt om zich zelf te smoren.
      
    
  