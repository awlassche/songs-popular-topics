
    
      
        Stilt uw wreedheid, God der minnen!
        Waarom zijt gij nu zo straf?
        Doorziet eens mijn hart van binnen,
        Hoe dat ik gerak in het graf!
        Haar absentie doet mij sterven.
        Gaat eens vrij in uw gemoed:
        Waarom doet gij mij nu derven
        Die geen die ik minnen moet.
      
      
        Zij is zoet en frai van reden
        En heeft daar bij goed verstand,
        Zij blinkt uit door hare Zeden,
        Zij zingt met een fraje Trand.
        Laat ik haar niet langer derven,
        Cupido, klein Venus wigt,
        Of gij doet mijn haastig sterven
        Als ik mis haar zoet gezigt.
      
      
        'k Buig ootmoedig voor u neder:
        Ei, toond dog medogentheid!
        Aanziet eens mijn hert, hoe teder
        Daar zo lief gekluistert leid!
        Goon, wilt haar dan ook bewegen
        En mij helpen uit de pijn.
        'k Bid, laat mij niet verlegen,
        Ik zal u altoos dankbaar zijn.
      
      
        Zal uw wreedheid nimmer enden,
        Waarom is het dat gij mij kweld?
        Of zoekt gij mij straks te zenden
        Naar het Elizeesche Veld?
        Hebt gij lust in mijne smerten,
        Moet ik blijven zonder haar?
        Wel zo zal aanstonds mijn herte
        Haken naar een doods gevaar.
      
    
  