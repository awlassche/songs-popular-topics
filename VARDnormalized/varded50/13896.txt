
    
      
        DEn Boriam
        Met felle Koude kwam,
        En roofd’ elk stam
        In het Woud zijn blad’ren,
        ‘het Veld hij benam
        ‘het Groen Loof, zo dat gheen Lam,
        Of Koe, noch Ram
        Daar kond’ vergad’ren
        Voedsel noch onderhoudt:
        Den Mens zelfs was benouwt,
        Door Yses streng gebiedt:
        Wiens macht nu is te niet.
        Zeer schoon men ziet
        Den Mei voortbringhen
        ‘het Gewas dat nu-schiet
        Vyt d’Aerd’, dus droefheid vlied,
        Wilt een nieuw Lied
        Met vreugde zingen.
      
      
        Vermeyden gaat,
        Smorgens, wanneer op staat
        Den Dageraad,
        De schoon’ Aurora:
        Als Phoebus slaat
        De Paarden aan, en laat
        Schijnen tot baat
        Van d’Edel’ Flora,
        Zijn gulde stralen heet,
        In haren Hof zeer breed:
        Zo dat Apatika,
        En roo Anemia,
        Ook den Tulpa
        Nu chierlijck bloeyet:
        Al deed’ den Winter sa,
        Met koude, vroeg en spa.
        Door God’s ghenae
        Het al we’er groeyet.
      
      
        De Kruiden veel
        Staan nu groen, schoon, en el,
        Iae tonen heel
        Des Meis Fiertuyten:
        Schilders Penkel
        Treft met recht, maar ten deel
        Hoe op zijn steel
        Elk wast hier buiten.
        Fruit-bomen groenen mee,
        Die onlangs met de Snee
        Noch waren wit belaen
        Daar nu weder de bla’en
        En Bloeysels staan,
        Schoon om t’aenschouwen:
        Men ziet het Gras op-gaen,
        Iae ook het Koren-graan,
        En ‘het Vlas voortaan,
        Door ‘het zoet bedouwen.
      
      
        De Harders vrij
        Haar Vee nu brengen bij
        In ‘het veld, daar zij
        Goe weide vinden.
        De Voghels blij
        Zijn ook verheugt als wij,
        Haar zang hoort gij
        Op Eik of Linde,
        In het groene Bos, aldaar
        Elk met zijn wederpaar
        Zeer lieflijk zingt, en zoet
        Zijn Jongen teelt en broed,
        Iae ast en voedt
        Met vlijt en zorgen.
        In Duin ons ook ontmoet
        ‘het Konijn, dat daar om wroet,
        Alwaar dit goed
        Hem houdt verborgen.
      
      
        Prinse, voor ‘het slot,
        Mijd’ alle schimp en spot,
        Prijst dezen God,
        Zo groot van waerden:
        Die ons schenckt tot
        Een nut en heilzaam lot,
        het Gheen dat als rot
        Lag in der Aarden:
        Door douw en regen fijn,
        Door warmte’ en Zonne-schijn
        Lockt hij als met der hand
        De vruchten uit het zand,
        O! groot verstand!
        Zelfs de Wijnrancken,
        Schoon of zij zijn verplant
        Groeien weer door Liefd’s band
        Aan deze kant,
        Dies wij God danken.
      
    
  