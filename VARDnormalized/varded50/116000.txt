
    
      
        Mijn hert met vreugden dicht
        Van Jezus Godes Zoon;
        Die zijn gemeente sticht,
        En heerlijk steld ten toon,
        Hier in des Werelds plein,
        Niet door geweld of macht,
        Maar door zijn woord allein,
        Vervuld met Geest en kracht.
      
      
        Uit der Apost'len mond,
        Ging het woord scherp als een zweerd,
        Op enen dag ter stond
        Drie duizend zijn bekeerd,
        Die bleven in de leer,
        Volstandig tot der dood;
        Door liefde meer en meer,
        Werd Gods gemeinte groot.
      
      
        Door reine liefde zoet,
        Was alles doe gemeen,
        En door waare ootmoed,
        Acht elk hem zelven kleen,
        Men zag niet op het verstand
        Alleen, maar rechte deugd,
        Gaf haar tot onder-pand:
        Gods Geest in het hert verheugd.
      
      
        Daar door was elk bekwaam,
        Te spreken van Gods woord;
        En in des Heren naam,
        Werd ieder stem gehoord,
        De vrijheid was gemeen,
        Te spreken met aandacht,
        Niemand het zij groot of kleen,
        Onwaardig was geacht.
      
      
        Elk bracht zijn gaaven bij,
        Tot lering onbesmet,
        Malkander stichten zij,
        Al in des Heren wet,
        Om door der liefden aard,
        De waarheid voor te staan:
        Het leren onbezwaard
        Van ieder werd gedaan.
      
      
        Zoo bloeide Christus Bruid;
        En zijn gemeente rein,
        Haar gaaven blonken uit,
        Haar deugden algemein
        Waaren als goud in het vier
        Beproefd, zoo dat men zag
        het Geloof aan elk kwartier,
        Uit-lichten als den dag.
      
      
        Wie zoud niet zijn verheugd,
        En in zijn geest verblijd,
        Dat Christus Bruid (met vreugd)
        En gaaven nu ter tijd
        Bemind wierd en geacht
        Van velen in het gemoed,
        En door der liefde kracht,
        In vrijheid wierd gevoed.
      
      
        Maar laas die waardigheid
        Van Gods gemeend men ziet,
        Is met haar heerlijkheid
        Bij naa vergaan tot niet,
        Door heerschappij en macht,
        Werd Christus geest en woord
        Zoo heerlijk niet geacht,
        Gelijk als het wel behoord.
      
      
        het Schijnt of Gods heilig woord
        Zijn kracht was heel vergaan,
        Elk naa zijn leeraars hoord:
        Niemand durft blijven staan
        Alleen op Christus leer,
        En het Euangelij zoet;
        De waarheid druktmen ne'er
        Door sectery verwoed.
      
      
        Want twist ende tweedracht
        Scheurd Godes kerk van een,
        Geen liefde werd betracht,
        Elk acht een ander kleen,
        De deugd van waar ootmoed
        Is weg: alleen het verstand
        Heerst over het gemoed
        En neemd de over-hand.
      
      
        het Blijkt klaarder als den dag,
        Dat nu een ander geeft,
        Belet dat niemand mag,
        Vrij-spreken onbevreesd,
        Tot stichting openbaar,
        Uit Godes heilig woord,
        Onder de Christen schaar,
        Werd niemand nu gehoord.
      
      
        Als die men zelf verkiesd,
        En het woord alleen betrouwd,
        De vrijheid men verliest,
        De leeraars worden stout,
        Dat z' alleen nemen aan
        Het recht van Gods gemeend,
        het Welk eertijds zeer bekwaam
        Was in Gods kerk verleend.
      
      
        Den geest werd uit'geblust,
        De Phrophecy veracht,
        Niemand hoe wel bewust,
        Heeft om te spreken macht,
        De vrijheid werd benoud,
        Door dwang van heerschappij,
        De gaaven menig-fout,
        Zijn onder slaaverny.
      
      
        Christus gemeend aanschoud,
        Met al haar heerlijkheid
        En gaaven menig-fond
        Nu gans bedurven leid,
        Daar zijn geen proeven meer
        Van lijden en verdriet,
        Men drukt nu zelf ter ne'er
        Hem, die de waarheid ziet.
      
      
        Dies klaagd mijn hert en weend,
        Met allen die het verstaan,
        Ach Christus! uw gemeend,
        Doch eens wild schouwen aan,
        O Heer! wild neder zien,
        En maak uw naam we'er groot
        Wild doch uw hulp aan-bie'n.
        Uw Bruid is in den nood.
      
      
        Vergaader doch bij een,
        Die zuchten tot U, Heer!
        Gij kentze in het gemeen,
        Laat toch tot uwer eer,
        Uw volk we'er zijn gebracht,
        Tot prijs van uwen naam,
        Uit allerlei geslacht
        In een gemeend te zaam.
      
    
  