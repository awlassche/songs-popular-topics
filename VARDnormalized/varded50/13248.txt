
    
      
        DEn goeden Herder om het Schaepje verloren
        In onze menscheyt van boven gedaald,
        Van zijne Moeder Maria geboren,
        Zijn uitverkoren uit Oosten onthaelt,
        Geleid van zijne Sterr' in Bethlehem
        De Wijzen in zijn doeckjens vinden hem,
        En hier voor haren alderwijsten Heer
        Ootmoedig op der aarden dalen neer.
      
      
        Den hoogsten Coninck der Koningen loven,
        Bij zijns kribb', en ootmoedigen stal
        Verheven boven Palleysen en Hoven
        Van den almogende Schepper van al.
        En voor het Kindeken, dat op den schoot
        Van zijne Moeder zit, van al ontbloot
        Doen op vol liefden, en medogentheyt
        Haar schatten van den Oosten hem bereid.
      
      
        Met hare gaven hem Coninck belijden;
        Met hare gaven belijden hem mens;
        Met hare gaven in God haar verblijden
        Al haar verlangen, en enigen wens.
        Zij geven het Kindeken als Coninck goud,
        In dit gelove bij de Joden stout.
        Vereren Myrrh' tot zijn begravenis,
        En Wierook hem, die God waarachtig is.
      
      
        Het zoete Kind niet en laat hem verwinnen,
        Het in de wereld niet werelds en heeft.
        God boven alle goed leert haar beminnen,
        Het goud der liefden haar wederom geeft,
        En zijnen Wierook van godvruchtigheid,
        En zijnen eersten Myrrh' van lijdzaamheid.
        De Wijzen van zijn wijsheid uitgeleerd
        Door and're wegen zijn naar huis gekeerd.
      
      
        Ook met de Wijzen o mensch' uitgelezen
        Om te gaan zoeken dit goddelijk Kind.
        U is het ware licht ook opgeresen
        Waar in gij zeker u zaligheid vindt,
        In het woord des Heren u zo klaar belooft,
        Wanneer gij met die Wijzen ook gelooft,
        En uwen alderliefsten schat vereerd,
        Alleen het Kindeken u hert begeert.
      
    
  