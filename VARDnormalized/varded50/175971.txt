
    
      
        Aldus benaut heb ik den Heer gebeden,
        Tot mijnen God riep ik van hier beneden,
        Mijn schreien tot hem in den hemel kwam,
        En mijne stem tot zijne oren klam.
        Van stonden aan men sach de aarde trillen,
        De bergen hoog en waren niet te stillen,
        Haar diepsten gront die daverd' op en neer,
        Want zonder maet vertorent was de Heer.
      
      
        Wt zijnen neus' een damp hem spreyd' in het ronde,
        Een lichte vlam ontbrand' in zijnen monde,
        Syn grimmigheid was zo geweldig groot
        Dat men om-heen niet sach als colen root.
        Hij boog de lucht, en daalde tot de volken,
        Syn voetpat was het gezwier van swerte wolken,
        Den Cherub snel hem voerde heel geswind'
        Hij zweefde op de vleugels van de wind.
      
      
        Een grote drift van wolken hem bedekte,
        En tot een tent de duisterheid hem strekte,
        Een blixemstrael die voor hem henen vloot
        Het bruine zwerk doordringende ontsloot.
        Den hagel grof met weerlicht hem verspreyde,
        Den donder fel zich door de locht uytbreyde,
        De hoogste God syn stemme van hem gaf,
        En colen viers wierp hij van boven af.
      
      
        De Here, met syn uytgeschoten pijlen
        Heeft tot de vlucht syn vijanden doen ijlen,
        Den zwaren storm en vreesselijcken wind
        Haar heeft verschrikt en t'eenemael ontsint.
        Men sach alsdoen de donck're watergoten
        Der kolken diep haar aderen ontbloten,
        Hij reikte mij van boven zijne hand,
        En holp mij uit den afgrond weer te land'.
      
      
        Hij vrijde mij van de vermeten scharen
        Der vijanden die mij te machtig waren,
        Zij brachten mij in enen droeven staat,
        Maar onze God was doe mijn toeverlaat.
        Hij voerde mij op het ruim uit alle vreze,
        Dat hij aan mij syn goedigheid bewese.
        Dies heeft hij na mijn vroomheid mij geloont.
        En mij na mijn gerechtigheid verschoont.
      
      
        Want ik behield altijd des Heren wegen,
        Geen goddeloosheid heb ik willen plegen,
        Syn goede wet heb ik steeds na-gespoord
        En heb daar van verworpen niet een woord.
        Ik eerde hem uit mijnes herten gronde.
        In al mijn doen bewaerd' ik mij voor zonde,
        Dies heeft hij na mijn vroomheid mij gedaan,
        En na mijn recht heeft hij het mij laten gaan.
      
      
        Den vromen sydy vroom, en rein den reinen,
        Oprecht met die het oprechtelijcken meinen,
        Een trouwe Heer aan den getrouwen knecht,
        Verkeert, met die haar keren van het recht.
        het Ellendig volk behoudet gij zeer goedig,
        En drucket neer die stout zijn en hoogmoedig,
        Mijn donck're lamp hebdy, o Heer, verlicht,
        In duisterheid gaaft gij mij klaar gezicht.
      
      
        Met u verwin en doe ik grote dingen,
        Met u wil ik de muyren overspringen,
        Des Heren weg is heilig ende goed,
        Des Heren woord doorloutert in de gloed.
        Hij is een schild in het uiterste benouwen
        Voor alle die op zijne gunste bouwen.
        Waar is een God behalven onze Heer?
        Of zonder hem een vaste steenrots meer?
      
      
        Die mij omgort, en maket mij cloeckmoedich,
        Die mijnen weg maakt effen en voorspoedig,
        Geeft voeten als de voeten van het ree,
        En doet mij vast staan op een hoge stee.
        Die tot den krijg mij lust geeft en vermogen,
        Dat mijne vuist kan breken stale bogen,
        De schild uws heils o Heer beschuttet mij,
        V rechterhand is mij gestadig bij.
      
      
        V goedheid die mij nimmer heeft begeven
        Heeft mij nu meer dan ooit te voor verheven.
        Gij maakt den pat ruim onder mijnen voet,
        Dat ik niet uit en glijde onverhoed.
        Mijn vijanden ik wakkerlijk kan jagen,
        En keer niet om eer dat ze zijn geslagen,
        Ik sla-ze dat ze niet weer op en staan,
        Maar mijn geweld gants werden onderdaan.
      
      
        Gij gordet mij met sterckheyt om te strijden,
        Gij vellet die mij haten en benijden,
        Gij hebbet neer-gebogen hare macht,
        Zij zijn te niet door mijne hand gebracht.
        Zij riepen wel, maar het was voor dove oren,
        Tot God, vergeefs, want hij en wou niet horen,
        Zij zijn als stof gedreven van den wind,
        Als slijk het welk men op de straten vint.
      
      
        Gij reddet mij van het volk vol muyterije,
        Gij maakt mij groot door nieuwe heerschappije,
        Het Heidens volk dat ik nooit had gekend
        Heeft willig hem tot mijnen dienst gewend.
        De vremde door het gerucht mijns naams gedreven
        Geveinsdelijk aan mij haar overgeven,
        Zij hebben in haar sloten vast gebeft
        Als van mijn kracht men haar gesproken heeft.
      
      
        De Here leeft, mijn steenrots wil ik loven,
        Gezegend zij de heerser van hier boven.
        Hij isset die mij van mijn haters wreekt,
        En die de macht der grote volken breekt.
        Hij maakt dat mij mijn vijand niet en lettet,
        Die boven haar in het koninkrijk mij zettet,
        Hij is het alleen die mij in vrijdom stelt
        Van hem die drijft een openbaar geweld.
      
    
  