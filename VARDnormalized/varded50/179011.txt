
    
      
        O Hemels Vader van al het zaad
        Dat gij verkoost in uwen raad,
        En schonkt aan Christus uwen Zoon;
        Met eerbied naadren wij uwe troon,
        Omscheenen van het eeuwig licht:
        Geef ons van u een klaar gezicht !
      
      
        Uw grote Naam, vol heiligheit,
        Word' door al het wereldruim verbreidt !
        Men kenne uw Zoon, die, zonder blaam,
        Verheerlijkt pronkt met uwen Naam,
        En zich een volk verworven heeft,
        Dat waardig uwen Naame leeft.
      
      
        Uw Koningkryk kom' tot ons, Heer.
        Geef dat wij leven t'uwer eer,
        Als d'onderdaanen recht betaamt,
        Die Christus erfdeel zijn genaamt:
        De vrygekochten door zijn bloed,
        Aan wien hij schenkt zijn zalig goed.
      
      
        Dat uwe Wil op d'aard' geschied'
        Als in den hemels hoog gebiedt;
        Uw raad, die nooit verandring lijdt,
        En al het bestier heeft in den tyt,
        Geef dat wij, vrezende uw gebod,
        U eren als een heilig God.
      
      
        O Heer, die het mensdom voedsel geeft,
        En het vee, als God van al wat leeft;
        Die het werk van uwe hand bewaard,
        En alles voedt naar zijnen aard;
        Geef ons de spijs die het lichaam sterkt,
        Doch meer die het zielenleven werkt.
      
      
        Vergeef ons onzer zonden schuld,
        Dat wij, met uwen Geest vervult,
        Naar het voorbeeld uwer Majesteit,
        Steeds tot vergeving zijn bereidt,
        Van hen die ons, door trots of haat,
        Beledigt hebben met der daad.
      
      
        O Heer, die onze Schutsheer zijt,
        Gewen ons tot den heilgen strijdt,
        Dat geen verzoeking ons verwin',
        Geef ons altijd ene goeden zin.
        Dat ook de list der oude slang
        Ons niet in haare netten vang'.
      
      
        Want u, O Heer, is het koningryk.
        Al het schepsel draagt een straal en blijk
        Van uwe Goddlykheit en kracht.
        Dat u dan worde toegebragt
        Lof, ere, en eeuwge heerlykheit:
        het Geheelal kenne uw Majesteit !
      
      
        Met AMEN sluiten we onze beê.
        Verzeker ons van uwen vreê.
        Volbreng in ons uw Goddlyk werk,
        Als leden van uw waare kerk.
        Verhoor ons, Heer, om uwen Zoon,
        Verheerlijkt in den hemeltroon !
      
    
  