
    
      
        O Dochters van Sion
        Is uwen Salomon
        Als enen gek gekroond
        Aan u vertoond.
        Hoort in wat throone
        Wordt ingeleyt
        Hier God den Zone.
        Ziet wat een krone
        Voor hem is bereid.
      
      
        De Dooren is de Kroon,
        En enen Steen den troon.
        Den Scepter is een Riet,
        Men acht hem niet.
        Ziet hoe de Waarheid
        Hier wordt bespot.
        De ware wijsheid
        Van zijne Godheid
        Houdt men hier voor zot.
      
      
        Het Lam niet eens en klaeght,
        Die Kroon' en Scepter draagt
        Ons ongestadigheid
        In het riet beschreyt.
        Hij laat ons vloeien
        Zijn heilig Bloed,
        En gaat besproeien,
        Zo weder groeien
        In zijn liefde doet.
      
      
        Het werelds ijdel rijk
        Aan het ijdel riet gelijk,
        Met doornen ook bezet
        Hem zo verplet,
        Dat van zijn handen
        Zijn krachten heeft,
        En zonder standen
        Van deze banden
        Met een koeltje beeft.
      
      
        Weest ook mijn vastigheid
        Door u barmhertigheid
        In alle tegenspoed
        O Jesu zoet.
        In u genadig
        Mijn riet ik plant,
        Ik blijf gestadig.
        En niet misdadig,
        Als mij houdt u hand.
      
    
  