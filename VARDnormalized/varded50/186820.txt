
    
      
        Vergun, mijn God, gij koning van elk oord,
        Dat ik uw lof verhooge, zoo het behoort,
        En uwen naam, met godlik eerbewys,
        In eeuwigheit, altoos ten hoogsten prijs.
        Ik zal uw lof, van dag, tot dag, doen rijzen,
        En eeuwig lang, altoos uw eernaam prijzen.
        De Heer is groot, en zeer, met recht, geprezen,
        Syn grootheit heeft een ondoorgrondlik wezen.
      
      
        Elk voorgeslacht zal aan het naageslacht,
        Ten roem uws werks, verkonden van uw magt.
        Ik spreke van uw eer, uw majesteit,
        Uw heerlik woord, en wonderwerks beleid.
        Zij zullen van uw kracht, en daaden melden,
        Als vreeslik voor die tegen u zich stelden.
        Ik zal niet min uw grootheit voort vertellen,
        En ieder een die naakt voor ogen stellen.
      
      
        Elk zal het geheng van uw veelvoudig goed
        Uitstorten, als een bron, die ryklik vloed.
        Ook werd van hun uw riks gerechtigheit,
        Met blij gejuich, verkondigt, en verbreidt.
        De Heer is zeer barmhartig, en genaadig,
        Langmoedig, goed, en grotelijks weldaadig.
        Men kan alom des Heren goedheit merken,
        En hij ontfermt zich over al syn werken.
      
      
        Heer, al uw werk belydt uw lof te saam,
        Ook zegenen uw gunstgenoots uw naam.
        Elk meldt en roemt uw heerlik kooningryk,
        En spreekt zo van uw moogentheit met blijk,
        Om des mensen kind uw magt in alle saaken,
        Tot zijne tucht, wel klaar bekent te maaken,
        En d'eere van de grote heerlikheeden
        Uws kooningryks voor ieder een t'ontleeden.
      
      
        Uw rik is het rik dat eeuwig blijft geacht,
        Gij heerschapt, van geslacht, tot in geslacht.
        De Here houdt den vallenden om hoog,
        En recht die reeds van swaaren druk zich boog.
        Al des werelds oog verwacht van u syn spijze,
        Ook geeft gij elk die, op syn tijd, en wijze.
        Gij opent dies uw handen, alle daagen,
        En al wat leeft werd zat, met welbehaagen.
      
      
        De Here pleegt goed recht in al syn weg,
        Syn goedheit blykt in al syn werks beleg.
        Aanroeptmen hem, hij is alom nabij,
        Mids ons geroep tot hem in waarheit zij.
        Hij doet den wil van die syn vrees betrachten,
        Hoort hun gekerm, verlostse van hun klagten.
        De Heer bewaard die liefde tot hem draagen,
        Maar hij verdelgd al het godloos volk door plaagen.
      
    
  