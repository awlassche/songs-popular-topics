
    
      
        GEdankt, mijn God! moet uwen name wezen,
        Dat gij ons geeft de kennis van u wezen,
        Het schepsel zelfs roept uit met vollen monde,
        Dat gij een enig waar God zijt bevonde,
        De dwaze wil met tong dit niet belijden;
        Nochtans het gemoet getuigt dit te allen tijden.
      
      
        Maar het schepsel kan ons tot u Heil niet leiden,
        Die het Woord niet heeft blijft van u afgescheiden:
        De Heiden kent noch Jesus noch zijn Lere:
        En daarom kan hij zich ook niet bekeere:
        het Geloof dat komt als gij u Woord laat horen:
        Gij geeft het geloof aan uwe Uitverkoren.
      
      
        Maar zal u woord, het Geloof in ons ontsteken,
        Zo laat u Geest ons nimmermeer ontbreken:
        De wiste mens moet ook de Schrift doorlezen:
        Of anders moet hij voor u Oordeel vrezen;
        Uwe wet wijst ons hoe dat wij moeten leven!
        Maar het Evangelie moet ons het Leven geven.
      
      
        Heer laat u Geest ons leiden na de Schriften,
        Op dat wij vrij zijn van Geestdryvers driften;
        het Zij niet genoeg, dat wij u Woorden leren,
        Of dat wij daar van konnen disputeren,
        het Gelove moet ook door de liefde werken.
        Wilt ons, O God! in dit geloof versterken.
      
    
  