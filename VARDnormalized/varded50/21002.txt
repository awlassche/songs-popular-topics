
    
      
        EEn Man moet, met verstand en reden,
        Zijn Manlijk Reght en Aghtbaarheydt bekleden,
        Schoon zijn Vrouw,
        Hem niet wouw
        Onderdaanigh wezen:
        het Is hem eer,
        Dat hij meer,
        
          d'Opper-heer
        
        In gehoorzaamheid hier zoekt te vrezen,
        Dan dat hij om het nietig Reght,
        Met geweld, haar slaat. ei zegt:
        Waar hebt gij deze vrijheid ooyt gelezen.
      
      
        De Wet gaf aan de Oude Vaad'ren
        Geen Gesel-zweep; veel min de nieuwe blaaderen.
        Daar om zal
        Men, voor al,
        Buiten het spoor niet springen.
        Yders plight,
        Moet in het ligt,
        Zijn gestight:
        Maar gans niet, op dat men deze dingen,
        Met geweld, en felligheen
        Van elkaÃªr zal dwingen, neen:
        Men zal een boze Vrouw' tot deugd nooit dwingen.
      
      
        Bestuur, bestuur, Heer ons gedaghten,
        Op dat elk Man zijn plighten mag betraghten,
        Dat is in
        Waare min,
        Bij zijn Vrouw' te wonen;
        Daar om gaat,
        Met beraad,
        In der daad,
        Als een Christ'lijk Man u zelfs betonen,
        Zoo hebt gij u Reght bevrijd,
        Schoon haar gramschap bitszig bijt,
        God zal u Aghtbaarheyd met zegen kronen.
      
    
  