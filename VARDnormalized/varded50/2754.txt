
    
      
        Eertijds pleeg ik wel te groeien,
        En te bloeien
        In het gezegend Nederland,
        Als een wijnstok uitgelezen,
        Hoog geresen,
        Door den vinger Gods geplant.
      
      
        Door Gods zegen en genade,
        Vroeg en spade,
        Wierdt ik vruchtbaarlijk bedouwt,
        Dies veel jonge schone loten
        Milt gesproten,
        Wiesen uit mijn sappig houdt.
      
      
        En ik was met groene bladen
        Dicht beladen,
        het Welk zo koelen schaduw' gaf,
        Dat uit wijd gelegen hoeken
        Mij kwam zoeken
        Menig hert, van hitte laf.
      
      
        Met vermaak en groot behagen
        Mij bezagen
        All' mijn Vrienden doen ter tijd:
        Maar nu klappen in haar handen
        Mijn vijanden,
        Doen mij alle schimp' en spijt.
      
      
        Om dat ik ben neer gezegen
        En gekregen
        Hebb' zo diepen scheur en reet,
        Dat om die weer toe te binden,
        Ik te vinden,
        Niemand hier ontrent en weet.
      
      
        Ieder een komt aan mij rukken,
        Elk komt plukken,
        Elk een van mijn ranken grijpt,
        Elk een nipt mij tot aan het herte,
        het Welk van smerte,
        Als een Kraan en Swaluw' pijpt.
      
      
        Is aan mij dan geen verbeuren,
        Zal dit scheuren,
        Voort-aen altijd duren Heer,
        Zal het rijten, zal het kerven,
        En het verderven,
        Noch niet haast op-houden weer?
      
      
        Laat het Heer u eens verdrieten,
        Komt eens gieten,
        Uwen balsem op mijn zeer,
        Komt het verscheurde tezamen hechten,
        Komt op-rechten
        het Geen vervallen leit ter neer.
      
      
        Vlecht o God eens met u handen,
        Vredes banden,
        Brengt de stukken weer bij een,
        Bindtse vast met Liefden zelen,
        Komt mij helen,
        Want het is u werk alleen.
      
      
        Wilt mij arbeyts-luyd' verlenen,
        Die mij menen,
        Die mij hand en herte bien,
        Om het gebroken weer te maken,
        En die hakken
        Om mijn wond' geheel te zien.
      
      
        Stort op mijn ook als een regen
        Uwen zegen,
        Watert Heer mijn drogen grond,
        Zo zal ik naar u behagen
        Vruchten dragen
        Druiven zoet in uwen mond.
      
    
  