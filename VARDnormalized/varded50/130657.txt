
    
      
        ‘Liefste Lief van mijn geprezen,
        Zegt dog eens: hoe lang zal het wezen
        Dat gij de Min
        Bannen zult uit uwen zin?
        Mijn hert,
        Vol smert,
        Gaat van liefde kwijnen.
        Zoete Lief,
        Harde Dief,
        Laat mijn eens u gunst verschijnen.
        Door de min,
        Schoon Godin,
        Is op u gesteld mijn zin.’
      
      
        ‘Jonkman, uwe Minne-klagten
        Kom ik stadig te veragten.
        Gij bent vrij stout,
        Want gij weet het wel van oud
        Dat gij
        Van mij
        Niet en heeft   te denken
        Dat ik nu
        Zal aan u
        Gaan mijn wederliefde schenken.
        Gij kent slegt,
        Zoete knegt,
        'k Heb u dat wel eer gezegd.’
      
      
        ‘Ag mijn zoete Engelinne,
        'k Kan niet laten u te minnen.
        Schoon gij met smaat
        Mijne min dikwils aflaat,
        Ik kom
        
          Weerom
        
        Bij mijn overschoone
        En bid u
        Weer op nu:
        Wilt mijn weder Liefde tonen
        En laat mijn,
        Schoon Catrijn,
        U beminde Man dog zijn.’
      
      
        ‘Als ik nu mijn jonge leden
        Quaam door Min aan u besteden,
        Sou gij mij niet
        Brengen in een zwaar verdriet?
        Want gij
        Dan blij
        Zoudt gaan dommineeren,
        Smorgens vroeg,
        In de Kroeg,
        Savonds laat u keel gaan smeren
        Met de Wijn,
        Laten mijn
        Thuis alleen in grote pijn.’
      
      
        ‘Eer zal Phebus zijne stralen
        Nooit weer op het aardrijk dalen
        Met helle schijn,
        En de aard onvrugtbaar zijn,
        De Zee
        Zal mee
        Eer zijn vloed opdrogen,
        En de maan
        Nooit opgaan
        Om te ligten onze ogen
        Met zijn schijn,
        Liefste mijn,
        Eer ik u ontrouw zal zijn.’
      
      
        ‘Wijl gij dan met zo veel Eden
        Komt aan mij u Trouw besteden
        En hebt gevrijt
        Met zo veel standvastigheid,
        Wilt dan
        Ook van
        Mij mijn Trouw ontvangen.
        Na u Staat
        Metter daad
        Al mijn hert en ziels verlangen
        En daarom
        Zeg ik: 'Kom,
        Liefje, weest mijn Bruidegom.'’
      
      
        ‘Nu zullen wij zamen paren.
        Spelt op Fluiten en op snaren!
        Fiool en Bas,
        Hier komt gij wel regt te pas,
        Want wij
        Nu blij,
        Vrolijk zullen zingen,
        Vol van vreugd
        En geneugt
        Samen dansen ende springen,
        Op ons Feest
        Blij van geest
        Klinken, drinken, onbevreest.’
      
    
  