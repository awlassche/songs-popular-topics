
    
      
        EEn Prins die het al verheerd / en ellick een verbluft,
        En de Onderzaat braveert / versnorrickt en verpuft,
        Dat onder een dek-kleed van een deughdelijcke schijn,
        Alsulcken Prins, zij Prins, behoort geen Prins te zijn.
      
      
        Dit ziende van zijn raad / onvredige Gemeend,
        Die in zijn boosheid kwaad / verhard zijn en versteend:
        En hebben op zijn doen, en wreuw'ligheyt gelet,
        Zo dat ze hem eenstemt, te zam hebben afgeset.
      
      
        En kozen voort weer een / die het alles wel regeert,
        En met veel zoete reen / zijn Volkeren vereerd:
        Waar me hij mede wind, haar harten allegaar,
        Wij wensen deze Prins, het regeren duizend jaar.
      
      
        Hoewel hij werd benijt / van de afgesette Prins
        Die hem uit loutre spijt / gedogen mag geenszins:
        Om dat het Arselingh tegen zijn boeg aendreef,
        Daarom zo is hij kwaad, dat hij geen Prins en bleef.
      
      
        Ja leit gestadig noch / gelijk de Mol en wroet,
        En slooft met bitter soch / zijn hart, ziel en gemoet,
        Om dat men hem zo lang geen Prins en heeft gelen,
        Gelijckmen wel eertijds de oude Romeinen deen.
      
    
  