
    
      
        Bruidegom, en Bruid ter eren,
        Laten wij in deze Feest
        Vrolijk, vrolijk, blyd' van geest,
        Nu in deugd, om vreughts vermeren,
        Zingen met zedig geluid,
        Geluk Bruyd'gom en Vrou Bruid.
      
      
        Door de Golven en de Baren
        Van een ongeruste Zee,
        Enen goede zoete Ree
        Gij nu beide hebt bevaren,
        En gekregen tot een buit,
        de een een Bruyd'gom, d'aer een Bruid.
      
      
        'k Wens God u geluk wil geven,
        In de zoete lieve staat,
        Die gij nu met lief aen-vaet,
        Dat gij meugt in vreugde leven,
        Tot de dood u ogen sluit;
        Geluk Bruyd'gom en vrouw Broudt.
      
      
        Zoekt elkander te behagen.
        Neemt het zoet altijd in het zoet.
        Duydt het kwaad altijd in het goed.
        Leert u leed geduldig dragen.
        Drijft de twist ten Huize uit;
        Geluk Bruyd'gom en vrouw Bruid.
      
      
        Leeft, dat gij voor andere lieden,
        Met u leven, te alder tijd,
        In het goed een goed voorbeeld zijt.
        Wilt u eigen Tuyntje wieden,
        Suyvert het van al het onkruid;
        Geluk Bruyd'gom en vrouw Bruid.
      
      
        Groeyt en bloeyt altijd in deughden,
        Als de Lauwerieren doen,
        des Winters Zomers even groen:
        Want d'oprechte ware vreugde
        Alleen uit de deughde spruit;
        Geluk Bruyd'gom en Vrouw Bruid.
      
      
        Prinsen, d'opper-Prins der Prinsen,
        Die al eeuwig eeuwig leeft,
        Die al goede gaven geeft,
        Geeft u al het geen gij meugt wensen,
        Wensen wij u tot besluit;
        Geluk Bruyd'gom en Vrouw Bruid.
      
    
  