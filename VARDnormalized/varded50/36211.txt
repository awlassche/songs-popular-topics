
    
      
        O God die weerdig zijt bemint alleen,
        Te veel word' ik gedwongen hier van t'ween:
        Al ben ik hier door u, tot u verwekt
        Daar is noch anders dat mij van u trekt.
      
      
        Wat helpt mij dat ik zie naar u om hoog',
        Wat helpt dat gij aan mij doet een vertoogh':
        Als gij bij neffens dat gij u laat zien,
        Geen meerder onderstand aan mij wilt bien.
      
      
        Ten is voor zekerlijk maar mij gheterght
        Als gij u toont en mij gheen hulp' en verght:
        Da'ck meer bystandicheyt van u vercreegh'
        Ik waar zeer haast bij u van hier om leegh.
      
      
        Gij ziet dat ik gebruik mijn krachten al
        Om te verlaten dat vergaan eens zal:
        Want het vergankelijk is mij zwaar last
        Als ik tot u wil gaan, het haudt mij vast.
      
      
        Ik ben hier me al of ik waar gheboeyt
        Waar door mijn reis te min al  naar u spoeyt:
        K'ben hier voorwaar gelijk in slavernij
        K'en hebbe tot uwe min, mijn hert niet vrij.
      
      
        Het is gedurig mij een grote pijn
        Dat ik met zulk een boey' gheboeyt moet syn:
        Och of gij wildet mij van dien ontslaan
        Ik sou tot u zo dapper commen aan.
      
      
        Lof mij nu deze boey' is aenghehaeckt
        T'is tijd dat ik hier worde van gheslaeckt:
        Ontdoet en werpse mij van dezen dag
        Da'ck onbelommer tot u commen mag.
      
    
  