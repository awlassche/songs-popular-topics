
    
      
        O Zoete Nacht!
        O droeve klacht!
        Van menig Minnaar die daar vrijt,
        En bij zijn Nimphjen is verblijd,
        De blancke Maan
        Die ik zien staan
        Hier aan het hoog Hemels gebouw,
        Zal nu met recht tuigen van mijn rouw
        Al dwalende gaan ik vast langs de straat,
        Schoon dat men bij nacht het dolen versmaad.
        Veel suchjes stort ik nu met klagend' verdriet,
        Ik vind mijn Liefje mijn Philida niet.
      
      
        Ik roep vast uit
        Met stil geluid,
        Hier nu in deze nare nacht,
        Ach Philida! ik troost verwacht.
        Mijn droeve stem
        En heeft geen klem,
        Schoon dat ik zucht voor mijn Liefs deur:
        Zij neemt geen acht op mijn getreur,
        Mijn hertje zeer droevig hem nu bevind,
        Om dat ik niet weder en word bemint.
        Ach Nimphje! ach Nimphje! mij doch verhoord,
        Eer dat gij mijn zieltje door leed versmoord.
      
      
        O grote spijt!
        Het wordt nu tijd
        Dat ik van hier weer scheiden moet,
        En Philida niet eens en groet,
        Geen Sonne-schijn
        Komt ooit voor mijn,
        Als menig Minnaar vaak geschiet,
        Die door het gevlei noch troost geniet;
        Verkrijgt van zijn Liefjen hier in de nacht
        Veel lusjes, veel kusjes, meer als gij verwacht.
        Ik leve vast hopeloos op gena,
        Van mijn Beminde, mijn Philida.
      
    
  