
    
      
        DE Velden stonden groen en daar toe breyt,
        Tot reizen was 'er een Vrieseman bereid,
        Vrieseman waar wilt gij varen,
        Lestmael doen ik die Kleyderen zag,
        Doen dogt mij dat ze de mijne waren.
      
      
        De bonte Kleyderen die ik draeg an,
        Die gaf mij een Vrouwken zij had genen man,
        Een Vrouwken daar ik te nagt bij sliep,
        Ik zweer u Mayer al op mijn Lijf,
        Ik en had mijn dagen nooit Vrouw zo lief.
      
      
        Vrieseman zeide hij Vrieseman,
        Nu trekket and're Kleyderen an,
        En wapent u, want het geld u lijf,
        Op dat men daar niet zegt van,
        De Vrieseman legt verslagen om een Wijf.
      
      
        Zij lieten daar haar woorden staan,
        En gingen malkander met Zwaarden slaan,
        En sloegen met blanke Zwaarden;
        Den Mayer sloeg 'er den Vrieseman dood,
        Zo dat hij neder viel ter aarden.
      
      
        Den Mayer op zijnen grauwe Ros sprang,
        En hij hief op een Lied en hij zang,
        Hij zong luid men mogt wel horen,
        Staat op, staat op Jonk-Vrouw fijn,
        Den Vrieseman is hier voren.
      
      
        Dat Vrouwken van den Bedde sprang,
        Van Goude dat die Gordijne klang,
        het Was luttel tot haarder baten,
        Zij liet haar eigen Getrouwde man in,
        Het was haar alzo leide zaken.
      
      
        Zegt mij, zegt mij Jong-Vrouw van mij,
        Waar nu mijn beste Kleyderen zijn?
        Dus wiltse mij nu hier geven;
        Maar gij hebt ze den Vrieseman aangedaan,
        Het koste hem ook zijn Jong Leven.
      
      
        Nu wil ik gaan op dit termijn,
        En geven mij in een Klooster fijn,
        Alzo veer aan geens Landsdouwe,
        Adieu het moet gescheiden zijn,
        Al van mijn schone Vrouwe.
      
    
  