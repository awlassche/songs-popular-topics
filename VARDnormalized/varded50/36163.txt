
    
      
        Gelukkig is hij die verstaat,
        Wat dat het is Heer Jesum te beminnen
        Met hert, en zinnen:
        Merkt wat grote daad,
        Wat meer geluk sou iemand konnen wensen,
        Als van joncx, eer hij kome te verslensen,
        Gans aan te kleven dien alder-soetsten vrint,
        Die ons nooit zal begeven, want hij ons zo mint,
        Dat hij heeft voor-ghenomen
        Om onze liefde te bekomen,
        Te worden hier ghelyck aan een onnozel kind.
      
      
        Heeft komen dry-en-dertigh jaar
        Zo minnelijk hier met den mens hanteren,
        Om syn begeren
        Uit te werken daar.
        Voor Testament heeft hij ons komen geven
        Syn heilig vlees, en bloed, om bij te leven
        Om ons te sterken als wij zullen zijn in noot:
        Daar uit zo cont gij merken wat een liefde groot,
        Dat daar moest zijn inwendig,
        Die met treken zeer behendig
        Zoekt den mens te brengen in syns Vaders schoot.
      
      
        Hij wiste die peryckels al
        Die ons al-om gedurig presenteren;
        Is syn begeren,
        Dat wij in dit dal
        Ons zonde meyden van de creaturen
        Die ons hier konnen van syn liefde vuren,
        En dat wij zouden hangen gans aan hem alleen
        Met allen onze verlangen, en begherten reen;
        Dan zouden wij eens proeven
        Hoe dat God de ziel kan toeven
        Als die met zijnen wil zal komen over een.
      
      
        het Is het kwaad gezelschap dat ik mein,
        Het welke wij zo neerstigh moeten vlieden,
        Maar alle lieden
        Schouwen kan niet syn.
        Hebd' enen mens van goeden aard gevonden,
        Die u geen oorsaeck geven zal van zonden,
        Houd' hem in sulcken werden als een groten schat
        Want als gij hier op eerden zult syn moed' en mat,
        Dan zal hij u versterken
        Zo met woorden als met werken.
        Gelukkig is hij die zo enen helper vat,
      
      
        Tot dat hij eens gheraecken kan
        Tot dien Heer die hem zal zo verblijden,
        En alle lijden
        Zo verdrijven dan;
        Iae allen arebeydt zo doen vergeten,
        Dat wij daar van niet meer en zullen weten:
        Daar zullen de ghenuchten wezen zonder end',
        Dan zullen al uwe zuchten van u syn ghewend',
        Zult dan gedurig rusten,
        Want gij God met volle lusten
        Genieten zult op een manier ons onbekend.
      
    
  