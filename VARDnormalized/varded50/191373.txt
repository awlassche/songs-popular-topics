
    
      
        WIlt, o God, mij niet kastijden
        In die tijden
        Dat uw gramschap staat in brand,
        En verschoon mij in die dagen
        Voor de slagen
        Van uw opgeheven hand.
      
      
        Uwe schichten zijn gezonken
        Op mijn zonken,
        Och, mijn leven is in nood,
        En uw pijlen sterk gedreven
        Doen mij beven
        Voor het dreigen van de dood;
      
      
        Uwe gramschap doet mij kwijnen
        En verdwijnen,
        Al mijn vlees is van de graat;
        Gene rust is in mijn benen,
        Ik ga stenen
        Om mijn zonden zonder maet:
      
      
        Want mijn ongerechtigheden
        En ’tvertreeden
        Uwer wetten dag en nacht
        Gaan mij boven ’tHooft en haren,
        En bezwaren
        Mijne schouders boven macht.
      
      
        Dracht en etter, dieder schuilen
        In mijn builen,
        Stinken voor u aengesight;
        Och, hoe lelijk zijn de wonden
        Mijner zonden
        Door mijn dwaasheid aengericht!
      
      
        Ik ben krom en neer gebogen,
        En mijn ogen
        Derf ik niet ten hemel slaan;
        Swert en rouwgewaad bekleden
        Mijne leden
        Als die met de lijken gaan.
      
      
        Binnen is mijn bloed ontsteken,
        Vol gebreken
        Is mijn quynend ingewand:
        Buiten is mijn vlees verdwenen,
        Spier en Zeenen
        Zijn gekloven van den brand.
      
      
        Ik ben zwak en afgestreeden;
        Al mijn leden
        Zijn gemorselt van uw hand,
        En de grootheid van de plage
        Die ik drage,
        Doet mij brullen door het land.
      
      
        Gij, die kent het hert der mensen,
        Weet mijn wensen
        En de klachten die ik doe,
        Ook dat deze bange zuchten
        Zijn de vruchten
        Van uw al te straffe roe.
      
      
        ’tHerte klopt, de longen jagen
        Door uw slagen,
        Ik ben moe en afgemend,
        Mijner ogen licht en luister
        Werden duister
        Door mijn tranen zonder end.
      
      
        Mijne vrienden, die mij plachten
        Hoog te achten
        En mij deden huld en eer,
        Schouwen mij om uwe plagen
        En mijn magen
        Staan en zien mij aan van veer.
      
      
        Mijn vervolgers leggen laegen
        Alle dagen,
        Strik en gaerens zijn gezet,
        En zij trachten met verlangen
        Mij te vangen
        En te doden in haar net:
      
      
        Ik daar tegens heb geen oren
        Om te horen
        Wat ze spreken, hoese woen;
        Ik aanzie haar loose werken
        Zonder merken,
        ’kSwijgh gelijk de stomme doen.
      
      
        Ik ben doof voor al haar schampen
        Op mijn rampen,
        En gelaat mij, als een man
        Die het zonder tegenstrijden
        Al moet lijden
        En zich niet verweren kan.
      
      
        Want, o God, op wien ik bouwe,
        Die ’k vertrouwe,
        Daar ik vast mijn hoop op zet,
        Gij zult mij doch eens verhoren
        En uw oren
        Open doen voor mijn gebedt.
      
      
        Al mijn bidden en begeere
        Was, o Here,
        Dat doch mijne weer partij
        In mijn val zich niet verblijde
        Zo ik glijde,
        Noch zich groots maak tegens mij.
      
      
        Dat mijn vijand zij bedrogen;
        Dat zijn ogen
        Zien geen vreugd aan mijn getruyr,
        Zo gij, Heer, van mijn ellende
        Maakt geen ende
        En uw straffe langer duyr.
      
      
        Ik ondeck voor u mijn zonden
        En de wonden
        Mijner ongerechtigheen;
        Angst en onrust pranght mij binnen
        En mijn zinnen
        Zijn van zorgen afgeren:
      
      
        Maar mijn vijand daar en tegen
        Is gesteegen
        Vol van leven en van kracht,
        En die t’onrecht mij verstoten
        Sie’k vergroten
        In getal, in moed en macht.
      
      
        Die met kwaad de weldaad lonen
        Die betonen
        Hare boosheid tegens mij,
        Om dat ik het goed na jage
        Noch vertraege
        In de deugd, wat dat ik lij.
      
      
        Grote God der leger-krachten,
        Hoor mijn klachten
        Wijk niet verre van mijn zij;
        Wilt mij tegens die mij haten
        Niet verlaten,
        Maak mij van haar laegen vrij.
      
      
        Komt, o Heer, om mij te hoeden,
        Wilt u spoeden
        Die mijn hulp en heiland zijt,
        Komt, o Heer, en wilt niet beyen
        Op mijn schreien:
        Komt, o Heer, want het is tijd.
      
    
  