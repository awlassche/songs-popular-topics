
    
      
        Gij luiaard, die steeds lantersant,
        En niet met al neemt bij der hand,
        Als bed of straaten slechts te slijten:
        Gij meugeveel, en lekkertand,
        O! waart gij in luilekkerland,
        Wat zoud gij u daar deftig kwijten!
      
      
        De brijberg derwaards is te groot.
        Gij eet dan liever luiheids brood,
        En haat den arbeid en het zweten.
        Gij wenst het leven van den vis,
        Die altoos in het water is,
        En daar in vind het geen hij kan eten.
      
      
        Wat zeg ik? water is te schraal.
        Gij woud wel wijn tot uwe onthaal,
        En ook gebraaden en gezoden:
        Maar gaat gij voort met dezen gang,
        Dan zal u Magerman eerlang
        Bij Sint Reinuit te gaste noden.
      
      
        Ik zie met flenters u bekleed,
        En bed'len het geen gij drinkt, of eet,
        Vermits uwe zaaken zijn verlopen.
        Gij word van armoê haast verrast;
        Een loon, dat aan den luiaard past,
        En hebt geen ander lot te hopen,
      
      
        Indien gij van geen werken weet,
        het Is billijk, dat gij ook niet eet.
        Spaart gij den arbeid uwer handen;
        O! die van het aanschijns zweet niet houd,
        Verdiend, met u, geen brood en zout;
        Maar wel het stilstaan zijner tanden.
      
      
        Ga henen, luiaard! tot de mier,
        En leer toch van dit vlijtig dier
        Des zomers uwen kost vergaêren:
        Dan hebt gij in den wintertijd,
        Waar door gij genen honger lijd,
        Maar van uwe arbeid wel kont vaaren.
      
      
        De gansen krijgen wel den kost:
        Maar zijn van het plukken niet verlost.
        God gaf ook aan het gevogelt' vlerken,
        Waar mede het naar zijn voedsel zweeft,
        Dat Gods bestiering daar aan geeft.
        Hij schiep u handen om te werken.
      
      
        Is het nog geen tijd om op te staan?
        Is nog het geeuwen niet gedaan,
        En het rekken, met het handenvouwen?
        Fluks, pak u, luiaard, uit het nest.
        Men raad u tot uwe eigen best.
        En steek de vuisten uit de mouwen.
      
    
  