
    
      
        Het daget uit den Oosten,
        Het licht schijnt over-al:
        Laat ons uw licht vertroosten,
        O Jezus, hier in het dal.
        Laat ons u licht vertroosten,
        licht vertroosten.
      
      
        Wijl met haar oge-leden
        De goude daag'raat blikt,
        Toon ook uw aanschijn heden,
        Dat ons de ziel verkwikt.
        Toon ook u aanschijn heden,
        aanschijn heden.
      
      
        De Zon t'aanschouwen mogen
        Is aangenaam en goed
        Voor aller mensen ogen,
        Het licht is wonder zoet
        Voor aller mensen ogen,
        mensen ogen.
      
      
        Maar zo gij niet uw stralen,
        O heil-zon, op ons ziet,
        Tot troost in zo veel qualen,
        Helpt alle licht ons niet,
        Tot troost in zo veel qualen,
        zo veel qualen.
      
      
        Want over goed' en kwade
        Schijnt d'aardsche Zon te saam:
        Gij schijnt met uw genade
        Die vrezen uwen Naam.
        Gij schijnt met uw genade,
        uw genade.
      
      
        Dies licht ons doch van verre,
        Van des Hemels hoogste top:
        O held're Morsten-sterre,
        Ga in ons'herten op.
        O held're Morgen-sterre,
        Morgen-sterre.
      
      
        Laat, als de Daagraat, Here,
        Uw uitgank zijn bereidt,
        Dat op ons schijn' uw ere
        En grote heerlikheit.
        Dat op ons schijn' uw ere,
        schijn' uw ere.
      
      
        Tot dat wij, na lang toeven,
        Eens komen allegaar,
        Daar Zon noch Maan behoeven
        Te schijnen voor of naar:
        Daar Zon noch Maan behoeven,
        Maan behoeven.
      
      
        Mits eeuwig ons, na dezen,
        Verlicht Gods heerlikheit.
        Gij zult de keersse wezen,
        O Lam, die ons geleidt.
        Gij zult de keersse wezen,
        keersse wezen.
      
      
        De vreugt-dag komt al nader.
        Wij zullen blinken t'hans,
        In het rijk van onzen Vader,
        Gelijk de Zon in glans.
        In het rijk van onzen Vader,
        onzen Vader.
      
      
        Hier kent m' uw arme Bruit niet;
        Daar spreekt men van haar staat:
        Wie is zij die daar uit ziet
        Gelijk de Dageraat?
        Wie is zij die daar uit ziet,
        die daar uit ziet.
      
      
        Zo schoon gelijk de Mane,
        Gelijk de Zon zo klaar?
        Breng ons van des werelds bane,
        O Jesus, eindlik daar.
        Breng ons van's werelds bane,
        des werelds bane.
      
    
  