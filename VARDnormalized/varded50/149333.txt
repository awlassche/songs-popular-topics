
    
      
        OP, wel op, dat elk zich spoe’
        Na ’tgewijdde Altaar toe:
        Brengt den Heer daer’t al van kwam,
        Ionge teelsels van den Ram.
        Geeft hem lof en roemt zijn krachten,
        Doet zijn naam hoogwaardig achten,
        Buigt in heyl’ge voechlijckheden
        Voor zijn Grootheid uwe leden.
      
      
        Groot is Hij. want zijne stem
        Heeft alomme kracht en klem.
        ’tIs een stem daer’t wolken-nat
        Droppelings op d’aerdt door spat:
        Die door ’tschrick’lijck, donder-schat’ren
        ’tHeele hemelrond doet klat’ren,
        En de sterke winden ruysschen,
        En de grote wat’ren bruysschen.
      
      
        ’tIs een stemme wiens geluid
        Nergens krachteloos en stuit,
        Maar, vol van ontsachlijckheydt,
        Al doet worden wat ze zeid.
        Roertse haar: De dichte wouden
        Konnen haar geboomt niet houden.
        Reptse maar: Den schonen Ceder
        Moet op Libanon ter neder.
      
      
        ’tIs een stemme die’t geberght
        Boven-machtsche dingen verght:
        Die den vasten Sirion
        En den trotsen Libanon
        Heen en weder doet verzwieren,
        Even als de Kalver-stieren,
        Of des Eenhoorns wilde jongen
        Lust bedrijven met haar sprongen.
      
      
        ’tIs een stem waar door natuyr,
        Steeds bemeestert vlam en vuyr
        uit de dikke wolken geeft:
        Daer’t Arabisch Woest door beeft,
        En de Hinden zich vervaren
        Dats’ ontijdig moeten baren,
        En de Bossen, naakt van bomen,
        Zijn getreft met Godlijck schromen.
      
      
        Enkel roem en majesteit,
        Enkel eer en Godtlijckheydt
        Heeft de Heer (die alles kan)
        In zijn Tempel om end’ a’n.
        Stijght ten hemel, daalt ter aarden,
        Ploeght de zee met wisse vaerden,
        Laat uwe oog op alles merken:
        Vol van lof zijn al zijn werken.
      
      
        God is het die uit zijnen troon
        ’tRecht-verschulde zonden-loon
        Aan den bozen heeft verschaft
        En met water d’aerdt gestraft.
        Hij, (der dingen grote stichter)
        Eeuwig Vorst en opper-richter,
        Zal den zijnen krachten geven
        En in vre’e doen heil-rijk leven.
      
    
  