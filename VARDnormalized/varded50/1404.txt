
    
      
        Ik stond op hoger Bergen
        Ik sach ter Zeewaert in,
        Ik sach een Scheepken drijven
        Daar waren drie Ruiters in.
      
      
        Den alder jongsten Ruiter
        Die in dat Scheepken was
        Die schonk mijn eens te drinken
        Die koele wijn uit een glas.
      
      
        Ik brengt u klein haveloos Meysjen
        Dat u God zegenen moet,
        Geen ander soud' ik kiezen
        Waart gij wat rijcker van goed.
      
      
        Ben ik een klein haveloos Meysjen
        Ik en bens alleyne niet,
        In een Klooster wil ik rijden,
        God loons hem die het mij riet.
      
      
        Maar doen zij in dat Klooster kwam
        Haar Vader die was dood,
        Men vant al in mijns Heren land
        Geen rijcker Kind en was groot.
      
      
        De Ruiter haddet zo haast vernomen,
        Hij sprak sadelt mij mijn Peerd,
        Dat zij in het Klooster is gekomen
        Dat is dat minder herten zeer deert.
      
      
        Maar doen hij voor het Klooster kwam
        Hij klopte aan den rinck
        Waar is de jongste Nonne
        Die hier lest wijdinge ontfinck.
      
      
        Dat alder jongste Nonneken
        En mag niet komen uit,
        Zij zit alhier besloten,
        Ende zij is Jezus Bruyt.
      
      
        Zit zij hier in besloten
        Ende is zij Jezus Bruyt,
        Mocht ik ze eens zien of spreken
        Zij zoude wel komen uit.
      
      
        Dat alder jongste Nonneken
        Ging voor den Ruiter staan,
        Haar hayrken was af geschoren
        De minne was al gedaan.
      
      
        Gij meucht wel t'huys-waert rijden,
        Gij meucht wel t'huys-waert gaan,
        Gij meucht een ander kiezen
        Mijn liefde is al vergaan.
      
      
        Doen ik een haveloos Meysjen was
        Doen stiet gij mij metten voet,
        Had gij dat woord gheswegen
        Het hadde geweest al goed.
      
    
  