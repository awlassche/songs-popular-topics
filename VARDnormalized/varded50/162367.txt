
    
      
        Staat ’er je wijn en bier al klaar?
        ‘k Wensje veel heil in het Nieuwe jaar.
        Wilje meer weten,
        Zoo roep me ten eten,
        Al hadje maar   bokkende flensjens   gaar.
      
      
        Zoo je wat aârs te schaffen weet,
        Over al ben ik toe gereed:
        Hoenders en duiven,
        Of bouten te kluiven,
        Het is mij al even eens wat ik eet.
      
      
        Luister eens, alderzoetste mens,
        Wat ik in Jannuary wens:
        Dat in je stoven
        Geen koolen uit doven,
        Al giet j’ er een emmer vol nat op lens.
      
      
        Is ‘et in Februari koud,
        Dat men je dicht in dekens vond.
        ‘k Zal je bezoeken
        Op wafels en koeken
        Indien je dan vastelen avond houd.
      
      
        Dat je de wonderlijke   Maart
        Nimmer en steekeld met zijn staart
        En je zijn buien
        Niet leggen te bruien
        Wanneer je gaat wandelen, ryd of vaart.
      
      
        d’ Eerste dag van de groene April
        Scheerd men de gek met wien men wil,
        Maar ik wil zweren,
        Komt iemand je scheren,
        Ik snij hem uit joks   wel eens in zijn bil.
      
      
        Als 'er de zoete Mei genaakt,
        Dat je dan ook in liefde blaakt
        En je laat knippen
        Zoo mak als de kippen
        Zoo ras ’er het haantje maar jagt op maakt.
      
      
        Datje de zon in Juny niet
        Branden moet als een rode biet
        En je geen vliegen
        Of muggen bedriegen
        Met steken en bijten al eer j’ et ziet.
      
      
        Is ‘et in July heel mooi weer,
        Dat ik je leg in het hooi ter neer,
        Of je mag leien
        In grasige weyen
        En drukken en kussen je keer op keer.
      
      
        Als je in Augustus legt te bed,
        Dat ‘er geen vlo je rust belet.
        Kom ‘et me klaagen
        Indien ze je plaagen,
        Ik zal ze verzuipen in het paarde wed.
      
      
        Dat je in de Kermis maand, om niet,
        Al het hansworstendom beziet.
        Schaf je dan harsten,
        Ik eet me te barsten,
        Indien ik verschijnen mag, als het geschied.
      
      
        Heb je in Oktober wijn te veel,
        Dat je bedenkt mijn droge keel.
        Wildse niet spaaren:
        Ik magse zo gaaren,
        Al was ze vol suiker en pijpkaneel.
      
      
        Als je in November worsten stopt,
        Dat j’ er niet een te barste propt,
        En ‘er geen katten
        Ten huizen uitspatten
        Met beulingen,   dat ‘er om word gemopt.
      
      
        Eer je de Wintermaand besluid,
        Dat je dan wezen meugt de Bruid.
        ‘k Zal je dan zingen
        Van koddiger dingen,
        En scheyen ‘er non maar uit, uit, uit.
      
      
        Zoetjes, ik eindig al te rad!
        Weetje wel wat ik bedongen had?
        Pannen te vegen
        En kruiken te leegen,
        Mijn hopje, mijn troosje, mijn lief, mijn schat!
      
    
  