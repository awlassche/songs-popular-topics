
    
      
        BEleefde Heer, doe gij mij laestmael zingen hoorde,
        Waar in mijn keel schier smoorde;
        Om dat 'er niemand scheen
        Genegen tot de Prins, of vrolijk om het gemeen.
      
      
        Dacht ik niet zonder schaamt, heeft Zuylichem gevallen,
        In dit onaardig mallen,
        Dat was het niet, o neen!
        Maar eigen heusheid heeft dien Heer toen overstreên.
      
      
        Hij die bij Vorsten is gewoon Muziek te horen,
        Leent nu aan ons zijn oren,
        Men heeft wel gele Peen
        Met Pastenake sus, op des Prinses dis geleên.
      
      
        Dat meer is uwen Joost komt hier, en is geladen
        Met u geleerde blaeden;
        Ik heb, zeid ik, mijn vriend
        Met mijn zang eer een bok, als zo een boek verdiend.
      
      
        Verdiend! gants niet, maar 'k hebt, en dank de gunst uw's Heren,
        Die mij wil wijsheid leren,
        En hier uit doen verstaan,
        Waar dat elk Vaars een tel, een stap, of draf moet gaan.
      
      
        Dank heb, maar om mij niet hier te verhovaardigen,
        Zo neemt van mij onwaardigen,
        Dit Psalmen-boek ter hand,
        Wel eer van mij gerijmt, op dat gij naderhand
      
      
        Altoos kond cijff'ren (zo mijn dicht bet kwam te rijzen)
        En zeggen en bewijzen,
        Zo was voor des de man,
        Hij is mij schuldig al wat hij nu meerder kan!
      
    
  