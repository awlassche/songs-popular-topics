
    
      
        Weg, weg, ik ben de wereld moe!
        Ik wens niet meer te beiden,
        Maar van hier te scheiden
        Na den Hemel toe;
        Ik vind op der aarde
        Niet voor mijn gemoet
        Dat genoegen baarde,
        ‘het Is een hoger goed,
        Dat mij dus wensen doet.
      
      
        Wee mij dat ik in Meseg ben!
        Ik woon onder de bozen,
        Die niet eens en blozen
        Als zij zondigen:
        Ik moet met mijn oren
        Haar godloos gerel
        Daagelijcks aanhoren,
        ‘k Ben als in een hel!
        Waar over ik mij quel.
      
      
        Waar ik mijn oog, dog wend of keer,
        Het is al vol godloosheid,
        En vervult met boosheid,
        Dat bedroeft mij zeer:
        Als ik hare daden
        met mijn oog beschouw,
        Waar mee zij u smaden,
        Dan bedrijf ik rouw,
        En ween en zucht tot uw.
      
      
        Wie zig hier van den bozen scheid,
        En met haar ook dien breden
        Weg niet wil betreden,
        Die ter Hellen leid;
        Maar met zorg en vreze
        Wandelt voor zijn God,
        Die zal altoos weze
        Tot een schimp en spot
        Van het godloze rot.
      
      
        Ach! wanneer komt die zoete tijd,
        Dat ik van die heyloose
        Werkers van het boze
        Gans zal zijn bevrijd!
        Dat ik met de reien
        In u Hemels-hof,
        Eeuwig zal verbreien
        Uwen prijs en lof,
        Waar toe gij mij geeft stof.
      
      
        Wat is hier op dit aardse dal?
        Niet dan gehele benden
        Van alle elenden,
        En van ongeval;
        Heele water-vloeden
        Van ziels bitt’re smert,
        En van tegenspoeden
        Werd men mee benert,
        Het vald op aard zoo hert!
      
      
        Maar boven in het Hemels-huis,
        Daar zullen alle pijnen,
        Ganselijk verdwijnen,
        Daar is smert noch kruis:
        Daar komt God de ogen,
        Die vol tranen zijn
        Zachtjens af te drogen,
        Daar zal geen gekwijn
        Van kwaal of zieckt meer zijn.
      
      
        Maar met een volheid van geneught
        Zal mijn ziel in die ruste
        Zig in God verluste,
        Vol van Hemel-vreugd:
        ‘het Is niet te bevaten
        Wat een heerlijkheid!
        Vreugde zonder maaten,
        Dat daar is bereid,
        En voor ons weg-geleid.
      
      
        Zoo lang ik hier op aarden zij,
        En ben ik niet ontbonden
        Van het pak der zonden,
        ‘k Draag het om met mij;
        ‘k Vind een wet der leden
        Diep in mijn gemoet,
        Die tegens de zeden
        Steeds geweldig woed,
        En mij zondigen doet.
      
      
        Maar als ik zal ontbonden zijn,
        Dan zal ik heel geheiligd,
        En volmaakt geveyligt
        Zonder zonden zijn:
        ‘k Zal dan zijn ontslagen
        Van mijn zond’lickheid,
        Die mij plagt te plagen
        ‘k Word in eeuwigheid
        Niet weer van haar verleit!
      
      
        Ach hoe woed hier dien helschen Geest!
        Hij zoekt mij te vervuren,
        Jaa mij te verschuren
        Als een brieschend beest:
        ‘k Vind zijn helsche nette
        Over al gespreit,
        Waar ik mijn voet zette
        Zijn strikken geleit,
        Met grote listigheid.
      
      
        Maar uit het Hemels Koninkrijk
        Zal hij zijn uitgesloten,
        En van God verstoten
        In het helsche rijk:
        Als ik daar zal wezen
        Hoef ik hem niet meer
        te Ontzien, of te vrezen,
        maar helaas wanneer
        zal die tijd komen Heer?
      
      
        Ei kom doch Here Jezu kom!
        Jaa laat de dood vrij komen,
        ‘k Zal haar zonder schromen
        Heten wellekom!
        Want al mijn begeren
        Is dat ik verschijn
        Bij u, u t’ ontberen
        Is mijn grootste pijn,
        Doet mij haast bij u zijn!
      
    
  