
    
      
        WAnneer ik eens het licht
        Van u mijn Liefs gezicht
        Kreech in het oog, Dat aangenaam gezwier
        Trok mij om hoog Tot in den Hemel schier,
        Mijn docht dat ik daar sach
        De troon heel ledig daar in Mee-vrou eerst plag
        Gelijk Godin bij al de Gode zierelijk te staan,
        Men bad u schoonheid aan.
      
      
        Ik vroeg voort aan de Gôôn
        Hoe komt dat deze troon
        Dus ledig is, waar is het schoon aanschijn?
        Zwijgt, vraagt niet verder sprak voort God Jupijn,
        Maar bootschapt aan het beeld,
        Die u nu krachtig in de zinne spelt,
        En zegt dat zij weer keert in hare Troon,
        Dit bidden al de Goon.
      
      
        Ik daalde na benen,
        En kwam voorbij die geen,
        Wien schoon gezicht de lichte Zon verdooft,
        Ik weet de Zon van u zijn straele rooft,
        Als ik u kwam te moet,
        En u begroete met een hoofsche groet,
        'k Verhaalde u, al deze reden, het scheen gij wiert vol schroom
        Mevrouw dit is de droom.
      
    
  