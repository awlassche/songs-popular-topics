
    
      
        Kloris wanneer ik de bevalligheden;
        Met schoonheid in u lichaam zie gepaard,
        Als ik uwe ogen haar aantrek'lijkheden,
        En op uw wangen zie de Roose-gaard,
        Het Lelybloesem
        Op uwe Boezem,
        Zo zeg ik Kloris is van Goden aard,
      
      
        Maar als ik wreede proev uw straffe zinnen,
        Waar van ik immer heb zo veel gelen,
        En dien men eewig egter moet beminnen
        Zo zeg ik weder met de grootste reen
        Misleyde ogen!
        Gij waart bedrogen.
        Geen van de Goden heeft een hert van steen.
      
      
        En nu dat uw mishaagt mijn trou, en leven
        Als gij mij uit uw hemel dus verstoot,
        Zo is het ook beter dat ik mij begeve
        Eenmaal uit het leven, en na Charons boot;
        Dan dat ik sterve
        Zo menigwerve
        En duysentmaal de alderwreedste dood.
      
      
        Daar zal ik enden al mijn pijn en lijden
        Vrijwillig voor uw goddelijk autaar,
        Dit zal mij nog in mijne dood verblijden
        Wanneer ik sterve zal uw Martelaar
        Maar Moorderesse!
        Onthout mijn lesse
        De reek'ning voor de Goden valt uw zwaar.
      
    
  