
    
      
        OP een tijd, Op een tijd,
        Raakt ik mijn zinnen kwijt;
        Ik ginck uit spelen rijden:
        Ik reet met Schaetsen door de Maan,
        Onder den hollen Oceaan,
        Op de Piek van Canaryen.
      
      
        Daar zag ik, daar zag ik
        In enen ogenblik;
        Veel wonderlijke dingen,
        Ik zag drie Spanjaers zonder hoofd:
        Met lobben aan haar kin geknoopt,
        Veel mooi deunen zingen.
      
      
        Op den top, op den top,
        Daar zat een Spinne-kop,
        Zoo groot als heel Brittanje,
        Zijn poten waren grouwelijck bont:
        Zijn tanden lang, zijn ogen rond,
        Als appelen van Oranje.
      
      
        Het vuyle dier, Het vuyle dier,
        Dat nam na mijn zijn zwier;
        En greep mij op zijn tanden:
        Daar binnen was het zo licht als dag,
        Daar ik veel vremde Monsters zag
        Zonder voeten of handen.
      
      
        In zijn Maegh, In zijn Maegh,
        Daar weiden alle dag,
        Wel honderd duizend Ossen;
        Zijn hert was hondert-mael zo groot
        Als de gehele werelts-kloot
        Zijn Nieren scheenen Rotsen.
      
      
        In zijn Keel, in zijn Keel
        Zag men een Frans Toneel,
        Met veel Commediante:
        Een Boer die Boere-salf verkocht,
        Een Beer die met twee honden vocht,
        En honderd Musicanten.
      
      
        Op zijn Neus, Op zijn Neus,
        Vocht David en den Reus;
        En al de Philisteyne:
        En in het binnenst' van zijn strot
        Zat Rodes met zijn Rommelpot,
        En speelde gribeleyne.
      
      
        In zijn Mond, In zijn Mond,
        Kost geen Pilote grond
        Van deze diepte peilen:
        Men zag de rijke Spaense Vloot,
        Die niet als met Realen schoot,
        Vast in zijn Backhuys zeilen.
      
      
        Met zijn Tand, met zijn Tand,
        Nam hij een Olyfant
        Die hij ter aarden bruyden:
        Veel mensen liepen op zijn rug,
        Die hij verstreckte tot een brug,
        Van het Noorden tot het Zuiden.
      
      
        Amerant, Amerant,
        Zat in zijn ingewand,
        Om zijn natuur te azen;
        Het Beest spoogh Spin-rach en Toeback,
        Ook boele Pons en Kras-arak,
        En Christelijne glazen.
      
      
        Wat een trop, wat een trop
        Kwam na de Spinne-kop,
        Doen uit de Losy lopen:
        Hij maakte de heele wereld zat
        Alleen maar met een droppel nat;
        Een ieder was verzopen.
      
      
        Met zijn Poot, met zijn Poot,
        Zoo trapte hij ze dood,
        Die hij aan Pluto kluystert:
        Hij sloeg de sterre uit de Lucht,
        De Zon en Maan namen de vlucht;
        De dageraad wiert duister.
      
      
        Doen kreeg ik, doen kreeg ik
        Al sulcken groten schrik,
        Dat mij nu wel zal heugen:
        Zoo dra als mij de slaap ontviel,
        Zoo zag ik maar een Crocodiel;
        Wat dunckje van die leugen?
      
    
  