
    
      
        IN armoe lef ik onbenijt,
        Lof armoed lof,
        Een herdertje dat mij vierigh vrijt
        Is van leden, besneden, het kan zeden,
        Tert een van het hof.
      
      
        Met zorg en is hij niet geplaagd
        Als de giergaarts zijn,
        Maar de overvloed hem als mij mishaagt,
        Wat baatze? versmaatze, neen haatze,
        Want zij baard pijn.
      
      
        Mijn Minnaars grove wolle rok
        Die en walligt mij niet,
        Nog ook zijn groene hazelaar stok,
        Hij is machtig, waarachtig, nooit klachtig,
        Van zwaar verdriet.
      
      
        In hem leeft nog den ouden mens
        Daar men spottig me lacht,
        Die het gierig goud derft en heeft zijn wens,
        Niet hatig, maar batig, en statig,
        Naar Godsdienst tragt.
      
      
        Het Vee en Schapen zijn zijn lust,
        Met wiens wol hij hem dost,
        En het vrolijk gevogelt dat naaulijx rust
        Die vermaken, zijn daken, wij raken
        Licht aan de kost.
      
      
        Wij leven rustig en vro,
        Wie heeft meerder geheugt.
        Wij ruylden met onzen koning noo,
        Want des Hofs weelden, vereelden, men deelden,
        Daar nooit veel vreugd.
      
      
        Lof vrolijk lage boerenhuis,
        Daar zelden iet mist,
        Is het klein het heeft wederom kleynder kruis
        Als het hoge, vermogen, bedrogen
        Hof vol van twist.
      
      
        Geil is des Hofs Min, en zo het wel gaat
        Is liefs Moeder het gewin,
        Met te zamen begeerte na groter staat,
        Wij verkeren, met eren, en zweren
        Een trouwe Min.
      
    
  