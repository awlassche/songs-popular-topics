
    
      
        CHristen ziele, wilt oprijzen,
        Maakt u in den geest bereid,
        Om Xaverius te prijzen,
        In wien Gods Majesteit
        Zo veel werken gaat bewijzen:
        Dus met vreughd' zijn lof verbreyt.
      
      
        India wist niet te spreken
        Van haar Schepper ende God,
        En Iapon lach heel bezweken,
        Satan hadd' het in het gebod,
        Als Gods knecht daar kwam gestreken
        En bestreedt het helsche slot.
      
      
        Vader, zegt ik moet u vragen,
        Als gij dit groot werk bestaat,
        Om den duivel te verjagen;
        Waar op dat gij u verlaat?
        Hebdy ruiters, knecht oft wagen,
        Die u komen mag te baat?
      
      
        Koningen zo groot van machte,
        Landen zo wijd uit ghespreydt,
        En de Hell' met al haar crachte
        Schijnt als tot den strijdt bereid,
        Zo een krijgsman staat op wachtte;
        Zegt, wat hulpe gij verbeid?
      
      
        Een alleen, heel arm van goede
        Gaat bestrijden zulk een Rijk,
        Onversaagd en groot van moede,
        Waar vant iemand zijns gelijk?
        Maar die God heeft ten behoede
        Brengt zijn vijand licht in strik.
      
      
        Doden na den vlees gestorven
        Deed' hij opstaan van der dood
        En noch heeft hij meer verworven
        Veel mirakelen in noot:
        Zondaars in boosheid bedorven
        Trok hij tot Gods liefde groot.
      
      
        Vader bij uwe wonder daden,
        Die gij dagelijks betoond,
        Voegt noch een door Gods ghenaden,
        Maakt dat God mijn ziel bewoond,
        Laat gheen zonde mij meer schaden,
        Dat ik met u zij ghecroont.
      
    
  