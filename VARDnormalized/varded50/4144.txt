
    
      
        Zucht bange hart
        Om uwe zonden,
        Zo rood als bloed,
        En zonder tal:
        An-doet u smart,
        En wild u wonden
        Met ware-boet:
        Van uwe val.
        Ziet ogen snel
        Een ziltig-nat:
        Als uit een wel,
        En droefheyts vat.
        Verdrijft het gekwel
        Door schreien wat.
      
      
        Mijn hoofd, ontsluyt
        Twee wijde-kranen:
        Laat vlieten, staag,
        En hoosd een vloed
        (U vensters uit)
        Van heete tranen:
        Gelijk een vlaag
        In mijn gemoet:
        Stroomd neer, o! vocht,
        En maakt een beek:
        Vergun, u tocht
        Mijn wangen (Bleek)
        Wiens blos u zocht,
        En voor u week.
      
      
        Ach dat ik kon
        Tot water worden,
        Dun, schoon, en klaar,
        Gelijk kristal:
        En (als een bron)
        Mij snellijk porden,
        Te rennen naar
        Het laagste-dal.
        Zo dat (gedwee,
        En met ootmoed)
        Mijn (vochte) bee,
        An Jesu voet,
        Verwurf, hier mee
        Het hoogste goed.
      
      
        Ik smelt, en zwem,
        En zink in rouwe:
        Mits Ik beken'
        Mijn boosheid: snood.
        Ik hef mijn stem
        (Heer, in het benouwe)
        Tot u: en ben
        In grote nood.
        Ik huyl, ik schrei,
        Ik nuk, en steen:
        Ik smeek, en vlei:
        U hulp alleen,
        Ik dus verbei:
        En anders geen.
      
      
        Ik heb u wet
        En wil geweten,
        Diens billijkheid
        Ook toe gestaan:
        Ik heb het gezet
        van u, vergeten:
        Ik ben verleid
        Door sotte-waan.
        Ik ben niet waart
        De naam van knecht,
        Veel min (in aard)
        U soon: na het recht
        het Geen mij bezwaard:
        Dies sta ik slecht.
      
      
        Maar gij wild Heer
        U doch Erbarmen
        Thans over mij:
        Want het is mij leed.
        Zo blinkt u eer,
        In het ontfarmen:
        Wanneer als gij
        Het kwaad vergeet.
        Mijn ziele wacht
        Staag, op u woord,
        Van de ene nacht
        Tot de ander, voort:
        Daarom mijn klacht
        o! God verhoord.
      
      
        Om Christi dood,
        En bit're lijden,
        het On-noos'le Lam,
        Dood'lijk gewond':
        Die ons an-bod
        (Hier door) het verblijden,
        En op hem nam
        Des werelds sond'.
        Want gij begeert
        Geen zondaars val,
        Die zich bekeerd:
        (In het tranen-dal)
        U Lof vermeerd
        Steeds, over-al.
      
    
  