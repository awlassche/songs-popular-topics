
    
      
        Het liegen, het bedriegen gaat nu in zwang.
        De boosheid, en loosheid uit zelfbelang,
        Is slimmer dan immer. De waarheid is heen:
        Dus is 'er geen liefd', noch recht meer beneÃªn.
      
      
        Wat zeden zijn heden bij klein, en groot?
        Wat treken, en streken, zo vals, en snood?
        De blijken gelijken naar duive, noch lam,
        Maar slangen, en vos, schier, waar men nu kwam.
      
      
        Doch liegt al, bedriegt al, o slanggebroed!
        God merkt het, en perkt het, hoe zeer gij woed.
        Hij breekt het, en wreekt het, al wat gij bestaat;
        Vermits hij het bedrog, en leugenaars haat.
      
      
        Oprechten, en slechten, die, zonder gal,
        Van listen niet wisten: men zoekt uwe val.
        Zij delven zich zelven wel kuilen ter straf,
        En het kwaad lont zyn' Heer. Maar komt 'erdoch af.
      
    
  