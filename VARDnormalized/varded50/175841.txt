
    
      
        Hoort al te samen Man en Vrouw,
        Wat ik u zal vertellen
        Hoe dat Prins Hendrick van Nassou
        De Bossche Maagd begint te kwellen,
        Hij is met macht en kracht in fleur
        Hij queelt en spelt al voor haar deur
        En zij leit in doleur.
      
      
        Denkt hoe deze Maagd nu klaeght,
        Want zij is nu heel bedrogen,
        Prins Hendrick heeft ongevraagd
        Beide haar schoenen uyt-getogen
        Hij zeide mooi Meid, maakt u bereid
        Toont mij u liefde in trouwigheid
        Het is lang genoeg gebeid.
      
      
        Twaalf weken of daar ontrent,
        Dat ik bij u kome praten,
        En gij hout u al even vremt
        Waarom wilt gij mij niet in laten
        Jck bemin u van herten zeer
        Toont gij mij u liefde weer
        Wij scheiden nimmermeer.
      
      
        Waarom draagt gij haat en nijt
        Tegen mij Prins van Nassouwen,
        Nu sijt gij bei u Schanssen kwijt
        Daar gij zo vast op ginck betrouwen
        Jck heb ze gewonnen met stormer hand
        U Volk daar uit verdreven met sant
        het Geschut dat bleef te pand.
      
      
        Den achtsten Julius dit verstaat
        Smorgens tussen vier en vijven
        Kwamen de Engelsche kloek van daad
        Om den Vijand te verdrijven,
        Als den Spanjaard werd gewaar,
        Bescheet zijn Broek wel half van vaar,
        Maakten hen haast van daar.
      
      
        Zij vluchten na de kleine Schans
        Om haar zelven te salveren,
        Maar zij hadden weinig kans
        Zij mochten daar niet lang logeren
        De Fransche riepen Bonjeur Monsjeur,
        Zij zwegen stil en packten deur,
        het Was al, avous Monceur.
      
      
        Het Bruylofs-bedt dat wordt bereid,
        Want men ziet veel schone bloemen
        Rozen en Lelyen zeer planteit
        Alle dag uit Holland komen
        Den Kok zal haast schaffen den dis
        Het Bruylofs-Volck vergadert is
        De Bruid die maakt haar fris.
      
      
        De Bruid die is zo zeer belaen
        Zij kan van haar Gespelen niet scheiden
        Breda Antwerpen zullen mee gaan
        En zullen des Bruid te kercke leiden,
        Adieu hier mee schei ik van hier
        Jck hoop den Minnaar met dit Dier
        Noch maken goede chier.
      
    
  