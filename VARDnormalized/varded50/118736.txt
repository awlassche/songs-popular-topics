
    
      
        Houd altijd in gedachtenis
        O mens! dat Jezus Christus is
        Verrezen, heerlijk uit den doden.
        Want dat hij is weer opgewekt,
        U op het allerhoogste strekt
        Tot troost en heil in alle noden.
      
      
        Waar hij gebleven in den dood,
        Hoe zoudt gij dan in uwen nood
        U komen ooit op hem verlaten?
        Uw sterk vertrouwen op zijn Naam
        En uw gelove zouden t'saem
        Vergeefs zijn en niet konnen baten.
      
      
        Maar hij is Godes Soon met kracht
        Voor al het menselijk geslacht
        Door zijn Opstandinge bewezen;
        Dewijl hij toont zijn kracht zo groot,
        Dat hij daar door zelfs uit den dood
        Zeer wonderbaarlijk is verrezen.
      
      
        Zo hij niet opgewekt en waar,
        Zo zoudt gij noch zijn in het gevaar
        Des doods van wegen uwe zonden:
        Maar nu hij is weer opgestaan,
        Heeft hij het alles afgedaen,
        En heeft de dood geheel verslonden.
      
      
        Nu onzen Borge weder is
        Gekomen uit het gevanckenis,
        Is onze schuld betaalt volkomen:
        De toorne Gods die op ons lag
        Is op dees' grote vreugden dag
        Van ons geheellijk wech-genomen.
      
      
        Als u verschrikt het duister graf,
        En u dat schijnt te wreed en straf,
        Gelooft dat Jezus is gestorven,
        En van den dood weer opgestaan,
        Zo zal u God met hem doen gaan
        In heerlickheidt door hem verworven.
      
      
        Als hij eerst uit zijn graf weer ging,
        Is hij geworden d'eerstelingh
        Der gener die in hem ontslapen.
        Zij konnen niet verloren zijn,
        Wijl Christus haar hield voor de sijn',
        En door zijn Geest haar hadd' herschapen
      
      
        Weest ondertussen steeds bereidt,
        Te tonen des levens nieuwigheidt
        Alhier door zijn Opstandinghs krachten:
        Tot des Vaders Heerlijkheid is hij
        Uit het graf verwekt, alzo moet gij
        Het Hemels maar allen betrachten.
      
      
        Indien gij opgewecket zijt,
        Met Christo, zo zoekt te aller tijd
        Dat boven is en zal beklijven,
        Daar Christus aan Gods Rechter-handt
        Is in het Hemels Vaderland,
        Waar gij zult eeuwig bij hem blijven.
      
    
  