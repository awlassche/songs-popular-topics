
    
      
        DAar slaat de klok al drie, vier slagen,
        Waar of het morgen-ligt verbeid?
        Of wil het Oost zo vroeg niet dagen
        Om dat de zon het Zuiden vleyt?
      
      
        Hij weet niet van mijn driftig spoede',
        De schigten die mijn herte ziet:
        Wist hij die, hij nam (zo 'k vermoede)
        Zo lang zijn ugtend-ruste niet.
      
      
        De Moeder rust, maar niet haar zorge,
        En zegt, Geeft dat zijn lichaam sterkt:
        En toont, wat Hij voor mij verborge'
        Houdt die in haar die Liefde werkt.
      
      
        Ei ziet! de Maan en kan haar' ogen
        Niet dringen door den dikken damp;
        Als het ligt van het Goddelijk medoogen
        Bezwaarlijk schijnt door d'aartschen ramp.
      
      
        Hoe koude valt dien vogten Nevel!
        Ach! of maar Jezus minne kwam!
        Mijn Hert was hout, mijn peinzen zwevel,
        En ijlings ik in lugten vlam.
      
      
        Waar blijft de poort-klok? houdt de morgen
        Den Wagter op zijn bedd'? wel aan
        Gaat heen slegs, want des Heren zorgen
        Heeft u de poort al op-gedaan.
      
      
        Mijn voet, dunkt mij, en raakt geen eerde,
        Ga ik dan? Of en ga ik niet?
        Mijn Ziel! zingt nu, dat God u leerde,
        Het een of het ander Godlijck lied.
      
      
        Een Lied; van het stil onweerbaar kieken,
        Dat in gevaar en buiten raad
        Schuylt in des Moeders veyl'ge wieken;
        Sing ik, en het wand'len houdt de maat.
      
      
        Dus raak ik drijvend' op de vlerken
        Van het stil gepeins; en onverwagt,
        Dewijl geloov en liefd' mij sterken,
        Bij d'eerstelingen van mijn cragt.
      
      
        Daar was mijn vreugd van weinige uyren,
        Ik was er, en ik was er niet:
        Bijna gelijk ons dagen duyren,
        Of als een wevers spoel verschiet.
      
      
        Want daar mijn Klepper stond, wiens rugge
        (Twe voeten waren mij te traag,
        Of het gerig Hert was al te vlugge:)
        Zei; Meester lij dat ik u draag!
      
      
        Dagt ik het niet wel? dat sterk begeren
        Krijgt eens ter vlugt den lossen toom:
        Houdt moet die tegen wind laveren,
        Gij krijgt wel haast voor wind en stroom.
      
      
        Daar daalt de Zon: Ay Mij! den Duister!
        Maar ziet in het Oosten komt de Maan:
        Zo daal vrij wereld; als de luister
        Van troost komt in u plaatse staan.
      
      
        Mijn beest ik ken dat schichtig draven,
        het Is om dat gij den stal genaakt:
        En leert mijn ziel, hoe na'er de haven
        Hoe meer geswoegt dient, en gewaackt.
      
      
        Daar naakt mijn rust, dat tuygt het woelen
        En Stads getuimel dat ik hoor:
        Dien het Hemels heil haast wil verkoelen,
        Krijgt wat daar omgaat in het oor.
      
      
        Zo raack' ik des avonds nog te rusten
        Aan eigen haard, aan eigen dis,
        Zo wagt ik Vaders des Hemels lusten,
        Als des werelds reis voltrokken is.
      
    
  