
    
      
        O Heer, wil mijne reden horen,
        Versta wat ik heb overdacht,
        Terwijl ik uwe hulp verwacht,
        Neig tot mijn schreien, Heer, uwe oren,
        Als u verkoren.
      
      
        Merk op mijn stem, o God, mijn Koning,
        Want tot u richt ik mijn gebedt,
        Opdat gij op mijn zuchten let,
        Verhoor mij uit uw hemelwoning,
        Met heilbekroning.
      
      
        Des morgens zal mijn tonge u smeken,
        'k Zal des morgens mij ook schikken, Heer,
        Tot u, en, steeds vroeg in de weer,
        Wacht houden: van uw gunst dan spreken,
        Mij vers gebleken.
      
      
        Gij zijt geen God die aan het kwade
        Lust hebt, maar die het boze haat;
        De zondaars zijn van u versmaad,
        Uw heil verschijnt hun vroeg noch spade,
        Noch uw genade.
      
      
        het Onzinnig volk zal voor uwe ogen
        Niet staan; die ongerechtigheit
        Bedrijven, hebt ge uw wraak bereidt.
        Gij, die bewoond des hemels bogen,
        Haat allen logen.
      
      
        Gij zult hen die verkeertheit spreken
        Verdoen, door uwen gramschapsgloet:
        De Heer verfoeit den man op bloed
        Verhit; en hen die vals in streeken,
        De trou verbreken.
      
      
        Maar door uw goedertierenheden
        Zal ik gaan in uw huis, o Heer,
        'k Buig me in uwe vreze ootmoedig neer
        Naar uw paleis, om mijn gebeden
        Voor u t'ontleeden.
      
      
        Wil mij in uwe waarheit leiden,
        O Heer, om hen die mij verspiên,
        Laat mijne ziel uw wegen zien
        Voor mij gericht, 'k zal u verbeiden,
        Uw lof verbreiden.
      
      
        Want in hun mond word niet gevonden
        Dat recht is; het hart is vol verderf,
        Hun kele is als een open erf,
        Een graf vol stanks: hun tonge, ontbonden,
        Vleit te allen stonden.
      
      
        Verklaar ze schuldig, laat ze vallen,
        O God, en hunnen raad ver gaan,
        Verdrijf ze om alle hun misdaân:
        Want zij weerspannig met hun allen,
        Op boosheit brallen.
      
      
        Maar laat hun die op u betrouwen
        In vreugde juichen eeuwiglijk,
        Omdat gij ze overdekt: ten blijk
        Van gunste; geef hun het heil t'aanschouwen
        Die op u bouwen.
      
      
        Laat hun van vreugde in u opspringen:
        Want gij daalt met uwe zegen neer ?
        Op den rechtvaardigen, o Heer,
        Gij zult hem, als met schildekringen,
        In gunste omringen.
      
    
  