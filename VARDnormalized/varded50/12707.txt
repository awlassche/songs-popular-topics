
    
      
        O mense! wat gij doet,
        Wat datje spreekt, en waarje gaat of staat,
        Denkt dit in u gemoet,
        Zegt menigmaal tot afstand van het quaat:
        Mijn Ziele zijt gij niet beschroomd?
        De Tijd die gaat, de Dood die komt.
      
      
        Gij die zo dertel leeft,
        Dat gij u mal en wonder driftig Vleys,
        De ruyme tomen geeft,
        Laat af, en zegt eens na een diep gepeys,
        Mijn Ziele, zijt gij niet beschroomd?
        De Tijd die gaat, de Dood die komt.
      
      
        Gij danssers die zo graag
        Ten dansse gaat: maar na des Heren Kerk
        Zo bijster loom en traag
        Daar heene loopt: ja maak daar van geen werk,
        Ik vraag u, Zijt gij niet beschroomd?
        De Tijd die gaat, de Dood die komt.
      
      
        Gij die vast dag aan dag
        Niet anders doet, als op de Iacht te gaan,
        Wat ik u bidden mag
        Houdt op, en spreekt u zelven dikwils aan,
        O Ziele! zijt gij niet beschroomd?
        De Tijd die gaat, de Dood die komt.
      
      
        Gij die de meeste tijd
        Zit in de Wijn, en drinkt u krank en zot,
        Daar gij zo bezig zijt,
        Dat gij niet denkt aan God noch zijn Gebod:
        Wel hoe dan, zijt gij niet beschroomd?
        De Tijd die gaat, de Dood die komt.
      
      
        Gij die, om schoonheid, doet
        V aangezicht beschild’ren glad’ en net,
        O Iesabels gebroed!
        Maar weinig op u Ziels gestalte let:
        Ik vraag u, Zijt gij niet beschroomd?
        De Tijd die gaat, de Dood die komt.
      
      
        Gij die vast loopt en jaagt
        Om bij malkaar te schrapen tijd’lijk goed,
        En weinig zorge draagt
        Voor het eeuwig daar men meest om denkken moet:
        Ik vraag u, Zijt gij niet beschroomd?
        De Tijd die gaat, de Dood die komt.
      
      
        Gij onbedachte Ieught
        Gij Oude, die na de aarde bukken gaat,
        Gij, wie gij wezen meugt,
        Die trots en groot u zo veel dunkken laat,
        O Mensen! zijt gij niet beschroomd?
        De Tijd die gaat, de Dood die komt.
      
    
  