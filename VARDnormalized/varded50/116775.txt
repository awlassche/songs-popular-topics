
    
      
        Beminde, die de Pelgrims staf,
        Ter groter reis hebt aangenomen,
        En u met moed tot wand'len gaf,
        Om eens in het Vaderland te komen.
      
      
        Hoe hebben wij malkaêr ontmoet,
        Op het wilde veld van des woestijne,
        Gezelschap maakt het wand'len zoet,
        En doet het eenzaam naar verdwyne.
      
      
        Al is het 'er dor, het is het vrije veld,
        Wij zijn een bloed'ge slag ontlopen,
        Daar het kostelijke halzen geld,
        Voor geld of goed, niet weer te kopen.
      
      
        Al gaan wij dan, berg op berg neer,
        Al kost het stenen ende zuchten,
        Den groten oorzaak sust het weer:
        Van waar, en waar na toe, wij vluchten.
      
      
        Was iemand in een schoon paleis,
        Daar alles zich aanvallig toonde,
        En wierd het ondertussen wijs,
        Dat hij bij goochleryen woonde;
      
      
        Daar het masker van behaaglijkheid,
        Een valsen Add'ren angel dekte,
        Hoe keek hij om, na plaats en tijd,
        Op dat hij het loos bedrog ontrekte.
      
      
        En was hij dan ter poorten uit,
        Hoe zouw hij zijne voeten lichte,
        Belaaden met een groten buit,
        Van vrijheid, buiten het vals gezichte.
      
      
        o Wereld! ziels gevangenis,
        Krioelig nest van spookeryen,
        Wiens Opperhoofd die kwaad-aard is,
        Die door de slange weet te vleien.
      
      
        Geloofd zij God, het eeuwig goed,
        Die ons, begaafd met open ogen,
        En om deed kijken in het gemoet,
        Op dat wij uwe bestek ontogen.
      
      
        Wie gruuwt niet voor een hels gespuis,
        En haald zijn rug met eisen t'zaame;
        Zo vlucht een bange jeugd na huis,
        Op dat zij des moeders schoot bekwaame.
      
      
        Ach! onzer aller moeder schoot!
        Fontein, en Wel-bron aller dingen,
        Al vullend' al, oneindig groot,
        Tot wien wij met ons zuchten dringen.
      
      
        Beminde, zijn wij noch niet tehuis,
        Wij zijn de slaaverny ontlopen,
        Een keten met een yz're kluis,
        Nu drijven wij op het zalig hopen.
      
      
        Roey aan, o vogeltjes, roey aan!
        Van onder het looze net ontheven,
        De list des loerders vrij ontgaan,
        Om in de open lucht te zweven.
      
      
        Beminde, zijn wij noch niet daar,
        Wij zijn op het spoor om daar te komen.
        Dies slaat de handen in malkaêr,
        Van vreugd en blijdschap ingenomen.
      
      
        Zie eens van dezen heuvel af,
        Te rug, van waar wij zijn getreden,
        Na het westen dat men oorlof gaf,
        En dan na het oost van eeuw'ge vrede.
      
      
        o Reisgenooten, weest gemoed,
        Al schoon wij ons een wijl vermoeien,
        Gedenk aan het onbedenklyk zoet,
        Daar vreed', en eeuw'ge rust zal bloeien.
      
      
        Een wand'laar zet al voort, en voort,
        Al schijnt het hem maar pas te lusten,
        En denkt op het oogwit daar hij hoord,
        Dan hoopt hij bij zijn vriend te rusten.
      
      
        o Vriend! o alderliefste vriend!
        Die ons zo vriend'lyk tot u node,
        En die het met ons zo hert'lyk miend,
        En zo veel heil hebt aangeboode.
      
      
        Wij komen op uwe toezeg aan,
        Door wildernissen, en woestijne,
        Laat uwe geleide met ons gaan,
        Op dat all' hinderlaag verdwyne.
      
      
        o Vriend! o alderschoonste vriend!
        Om u bestaan wij dit verlaaten,
        Van het land, daar het volk uwe vijand diend,
        En uw, o Koning Jezus, haaten.
      
      
        Dat woordje speld op onze ziel,
        En roerd de snaaren van het beminnen:
        o Brood, dat uit den Hemel viel,
        Tot spijs van vrienden en vriendinnen.
      
      
        Beminde, wijl wij over veld
        Ons t'zaam als Reisgezellen vinde:
        het Is heug'lyk dat men wat vertelt
        Van onze schat, en hoog-beminde.
      
      
        o Koning Jezus, Majesteit!
        Het lust ons van u op te haalen,
        Wijl gij ons grote voorwerp zijt,
        Oneindig, zonder maat of paalen.
      
      
        Waar is een schoonder aangezicht,
        Als dat den eeuw'gen dag doet klaaren!
        Dat des God, dat vriend'lyk liefde licht,
        Een eeuwig kind, van het eeuwig baaren.
      
      
        Des Vaders vuur, dat nooit begon,
        Heeft onbegin'lyk licht gegeven,
        Dat is Gods Zoon, die klaare Zon,
        Waar in de zaal'gen eeuwig leven.
      
      
        o Jezus eeuw'ge dageraad,
        Van lieflijkheid, en balsemingen,
        Die eeuwig uit den Vader gaat,
        Wat zal men u ter ere zingen.
      
      
        Wij dorsten na den water-geest,
        Dat hemels koelen, en verzachten,
        Die het eeuwig lichaam is geweest,
        Van het geest'lyk werken uwer krachten.
      
      
        Hoe dorst de eeuwige natuur,
        (Met deze wereld overlaaden,
        Die grote ziel, dat geest'lyk vuur,)
        Om zich in deze zee te baaden.
      
      
        o Zee van helder kristallijn,
        Oneindig, zonder maat of paalen,
        Wat zal de geest gelukkig zijn,
        Die in u adem-tocht zal haalen.
      
      
        o Koning Jezus, diepste zoet,
        Bemin'lyk hert in het eeuwig wezen,
        Oneindig, eeuwig, hoogste goed,
        Geloofd, geheiligd, en geprezen.
      
      
        Gij zijt de Goddelijke spijs,
        Van God den Vader ons gegeven,
        De schoonste Boom in het Paradijs,
        Op dat de geest zouw eeuwig leven.
      
      
        Gelijk gij ons dan hebt genood,
        Als op u zelfs, tot Bruilofts-gasten,
        o God, o overheilig Brood!
        Wat zijt gij waard om aan te tasten.
      
      
        Gespeelen, denk op zulk een goed,
        Wat dat ons eind'ling zal gebeuren,
        En zijt getroost, en wel gemoed:
        Want dat is balsem voor u treuren.
      
      
        Wanneer den jongen wereldling,
        Ter aardse Bruiloft is gebeden,
        Verheugd hij zich in het ijdel ding,
        Al eer hij daar is toegetreeden.
      
      
        Hoe zouden wij ons leven lang,
        Ons dan niet onderweg verblijden,
        Op het spoor van zulk een Bruiloftsgang,
        En ons ter hoger feest bereiden.
      
      
        Dat zal de rechte Bruiloft zijn,
        De Heil'ge vreugd zal eeuwig duuren,
        In het lichten van Gods Zonneschijn,
        Met alle zaal'ge kreatuuren.
      
      
        o! Vriendelyke Maatschappij
        Der menselijke lievelingen,
        Verenigd met der Eng'len rei,
        Vervult om het eeuwig lof te zingen:
      
      
        Wie is de Bruidegom en Bruid?
        De Godheid, en het zielse leven,
        o Zaligheid! wie spreekt u uit!
        Wie zal u lof na waarde geven?
      
      
        Wat is de parel schoon en groot,
        Die wij in onze reis be-ooge,
        En deze wereld klein en snood,
        En laag van waarde, bij dat hoge.
      
      
        Al wijst men ons dan achter na,
        Als dwaaze, die geen weelde achten,
        Wat leit'er aan, dar is geen schaa,
        Wij weten wel wat wij betrachten.
      
      
        Zo laat ons maar met goede moed
        Den vreemden Pelgrims weg betreede,
        En zoeken God, het hoogste goed,
        In het Vaderland van vreugd en vrede.
      
      
        Wel aan dan Maatschappij, wel aan,
        Laat ons vervolgen het voorgenomen,
        En hier in pelgrimagie gaan,
        Tot dat wij aan het einde komen.
      
      
        Wat in het verschiet benevelt leid,
        Komt eindeling heel klaar te voren,
        Zo ook die zaal'ge eeuwigheid,
        Daar wij hier onderweg na sporen.
      
      
        o Here Jezus! blyf ons bij,
        Dat wij niet van de weg verdwaalen,
        U goeden Geest zij ons gelei,
        Tot dat gij ons komt tehuis te haalen.
      
      
        Al zijn wij dan in een woestijn,
        Wij zijn het Egiptenland ontkomen:
        het Zal eindeling een Kanaan zijn,
        het Beloofde land van alle vromen.
      
    
  