
    
      
        SOldaten braaf gezellen,
        Dat ik hier zal vertellen,
        Zal raaken menig kwant
        Die misbruiken hun verstand
        Ik sing dit Lietjen in het gemeen
        het Raakt meest die met den dobbelsteen
        Verspelen grouwsaam geld
        het Welk op d'aart daar ligt geteld.
      
      
        Den een spelt voor een gulden,
        Den anderen vol ontdulden
        Die spelt voor een Dukaat
        Die verliest wordt disperaat
        Zij vloeken zweren in het spel,
        Zo als een duivel uit de hel
        Die wind, wind anders niet
        Als ondeugd en groot verdriet.
      
      
        Want die braaf heeft gewonnen
        Die loopt naar Bachus tonnen
        Of de Jenever Fles
        En zij kloppen op hun tes
        Dan zuipen zij zo schandaleus
        dat hun den snot loopt uit den neus
        En eer hij scheiden kan,
        Wilt hij slaan met alle man.
      
      
        Als hij dan heeft geslagen
        Volgt somtyts meerder plagen,
        En worden om dit feit
        Wel door de kardons geleit
        Dit zijn al vrugten van het spel,
        dat men zo open haalt hun vel,
        En nog het meest van al,
        Tergen God, den opper-al.
      
      
        Wanneer men algelyke
        de Speelders gaat bekyke,
        Het is meest al gespuis,
        die niet hebben als veel luis
        door het hembde steekt haar hals meest deur
        het Is meest al volk van kwade humeur,
        Vloeken, en vuile praat
        Zijn hun werken en hun daad.
      
      
        Door al dat dommineeren
        Moeten somm' diserteeren
        Maken bij ider schuld
        En dan worden zij ontduld
        Een ider trekt ze bij de mouw
        Vraagt oft hij hem betalen wouw
        Van lening trekt men af
        het Geen Kapitein in voorraad gaf.
      
      
        Dan valt al hun couragie
        en worden vol aragie
        Om dat hun niemand agt
        Somm' van dorst en honger smagt
        Dan kiezen zij de lange baan
        Wanneer zij deserteren gaan
        Een speelder in der daat
        Is zelden een braaf soldaat.
      
      
        Oorlof dan braaf Soldaten,
        Wilt het straf spelen-laten,
        Voor tijd korting is goed
        dan hout gij een goed gemoet,
        Neemt mijn gezang uit liefde aan,
        Ik heb het tot onderwijs gedaan
        Want het is zelden geschiet
        dat men rijke speelders ziet
      
    
  