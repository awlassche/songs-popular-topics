
    
      
        God staat in Gods vergaderingen,
        En zit in het midden van de kringen
        Der Goden daar hij het heilig recht
        In hun geweten openlegt.
        Hoe lange zultge een vonnis spellen
        Vol onrecht, en een oordeel vellen,
        Daar gij, van alle deugd vervreemt,
        des Godlozen aangezichte aanneemt ?
      
      
        Doet recht den armen en den wezen,
        Die uwe magt en hoogheit vrezen:
        Rechtvaardigt de verdrukten; hoedt
        Den armen in zyn' tegenspoed.
        Verlost den armen uit zijn noden,
        Die tot u komt benaaut gevloden;
        Rukt den behoeftigen, in het land,
        Toch uit der goddeloozen hand.
      
      
        Maar zij verstaan noch recht noch reden,
        En, in hun diepe onwetenheden,
        Verkeren zij in duisterheit,
        Nu over d'aarde dik verspreidt,
        Dies raakt haar grondvest aan het beven.
        'k Heb u den eernaam wel gegeven
        Dat gij zijt Goôn, bekleed met eer
        En kinders van den Opperheer.
      
      
        Nochtans zult gij al tezamen sterven
        Als mensen, en hun lot beërven;
        Ja gij zult vallen als een Vorst,
        Die voortyts heeft het rik getorst.
        Sta op, o Heer, o God der waarheit,
        En oordeel d'aarde naar de klaarheit
        Van het recht, want gij bezit alom
        De volken als uw eigendom.
      
    
  