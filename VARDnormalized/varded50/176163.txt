
    
      
        Mijn ziel maakt groot den Heer,
        Mijn geest den lof en eer
        Blymoedichlijck gewaget
        Mijns Heylants, die syn ooch
        Slaat van den hemel hoog
        Op syn geringe maget.
      
      
        Nu zal ik zijn geacht
        Bij iegelijk geslacht
        Geluckich boven-maten.
        Want God heeft door syn macht
        Een daad aan mij gewracht
        Die geen verstand kan vaten.
      
      
        Syn name heilig is.
        Onfeilbaar en gewis
        Syn goedigheid beclijvet,
        En gaat op kindes-kint
        Van die syn woord bemint
        En in syn vreze blijvet.
      
      
        Den arm des Heren sterk
        Heeft uitgevoerd een werk
        Twelck waardig is te loven:
        De trotze hij verslaat,
        Voor hem is haren raad
        Verwaeyet en verstoven.
      
      
        Die machtig zijn en groot
        Hij uit den zetel stoot:
        Maar, die syn neer-gebogen
        In een verachten stand,
        Verhoogd syn rechterhand
        Voor aller mensen ogen.
      
      
        Die honger lijden most
        Besorget hij den kost:
        Maar de verwaende rijken
        Die op haar geld en goed
        Het herte stellen, doet
        Hij ledig van hem wijken.
      
      
        Syn dienaar IsraÃ«l
        Doet hij gestadig wel:
        Syn gonst blijft onvergeten
        Die hij aan Abraham
        En het volk dat na hem kwam
        Heeft voormaals laten weten.
      
    
  