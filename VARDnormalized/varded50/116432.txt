
    
      
        Waar zal ik in zo veel elenden
        Mij armen zondaar henen wenden?
        Zie ik de Wet des Heren aan,
        Om voor mijn ziel daar rust te zoeken,
        Zij zal rechtveerdig mij vervloeken,
        Wijl ik ze niet en hebb gedaan.
      
      
        Verheff' ik mijn gemoet na boven,
        Met reden vind' ik mij verschoven
        Van het on-toegankelijke licht:
        Mijn zonden ene scheiding maken,
        Zo dat ik God niet derf genaken,
        Want hij verbergt het aangezicht.
      
      
        Op aarden kan mij niemand helpen:
        Wie zal dan mijne droefheit stelpen?
        Tot u, o Christe, wil ik gaan;
        'k Wil door het geloov' uw kruis aanschouwen,
        En met een kinderlik vertrouwen
        Daar bij steeds vaste blijven staan.
      
      
        Want als ik tot uw kruike nader',
        Aenmerk' ik, hoe gij uwen Vader
        Met ons weer hebt te vre'en gesteld:
        Het handschrift, dat ons deed' verklagen,
        Hebt gij aan het kruike vast geslagen,
        Zo dat geen aanklacht meer en geld.
      
      
        Gij neigt van het kruis uw stervend' ogen,
        End houdt uw bloedig hoofd gebogen,
        Als of gij mij een kus aen-boodt:
        Gij rekt uw handen end uw armen,
        Als of gij wildet, op mijn karmen,
        Mij komen helpen in den noot.
      
      
        Gij wringht uw vast-geboorde voeten,
        Om mij met vreugd en heil te ontmoeten:
        Het bloed, dat uit uw wonden vloeyt,
        Toont dat gij macht hebt te verlossen,
        Dewijl het als sap van druive-trossen
        Heeft uwe kled'ren root besproeyt.
      
      
        Wie is er die mij zal verdoemen?
        'k Wil in geen ander dingen roemen
        Als in het kruike Jesu maar,
        Waar door de wereld (die voor dezen
        Zo aangenaam mij plag te wezen)
        Mij is gekruisigd, end ik haar.
      
    
  