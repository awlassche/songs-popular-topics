
    
      
        Gij die daar zit om recht te spreken
        En voert den naam en hebt den schijn
        Van in Gods plaats de geen te zijn
        Die ’tgoede lonen, ’tquade wreken:
        Zegt mensen kind’ren, mager dan
        Niet een rechtvaardig vonnis van?
      
      
        Kan noch uwe hert zich niet verzaden
        Met stadig ongerechtiche’en,
        Vw’ naasten ten verderf, te sme’en?
        Ia uwe verfoeyelijcke daden
        Met vroomheydts schijn te pronk doen staan,
        En voor rechtvaardig heen te gaan?
      
      
        Wat raad? Dus statet met den bozen,
        Verkeert en slim is zijn bedrijf,
        En wast in het kwaad van ’smoeders lijf.
        O! daar ’tverkeerd’ eens is gekosen,
        Al boosheid wat in ’therte broeyt,
        Al leugen wat ten mond uit vloeyt.
      
      
        Doorgiftigd zijns’ in all’ haar wezen,
        Doof tot al ’tgeen ten goede leidt,
        Als de adder, die (gelijckmen zeid)
        ’tOor stoppend’, haar door’t mommel-lesen
        Van die wis in het besweer-rijm gaat
        Bedwelmen noch ontgiften laat.
      
      
        Verbreeck eens, God, de felle tanden
        Van dit wreedt-aerdigh Leeuws-gebroed,
        Op dat ze, recht als ’twater doet,
        Vervloeien, smeltend’ in haar schanden.
        En als een pijl breekt in den schoot
        Zij alle kracht haars opsets dood.
      
      
        Gij moets’, als walgelijcke slecken,
        Versmelten doen met ziel en lijf;
        Of, als de mis-dracht van een wijf,
        Met dichte duisternis bedekken,
        Ontreckend’ eeuw’lijck haar gezicht.
        ’tVerheugelijcke Sonnen-licht.
      
      
        Gelijk, op’t beste van haar groeisel,
        De nieuw en teere doornen-spruit
        Door storm verwelckt, en sterft zo uit
        Eer zij de vrucht ziet van haar bloeisel:
        Zo valt Gods toorn hun op de le’en
        En ruckts’ op ’slevens drempel heen.
      
      
        De vrome, door’t rechtvaardig wreken
        Verheugt in het diepste van ’tgemoedt,
        Zal zijne voet’ in ’sboosen bloed
        Gaan ba’en. Dies and’re zullen spreken:
        Zo werk zo loon. Nu blijcktet wis
        Dat God op aarden richter is.
      
      
        Nu sietmen, dat, schoon menighwerven
        De vrome veel verdrukking lijdt,
        Zijn deuchde nochtans niet altijd
        Des wel-doens zoete vrucht zal derven;
        En dat de boos’, hoe hoog hij stijght,
        Van God in het endt zijn oordeel krijgt.
      
    
  