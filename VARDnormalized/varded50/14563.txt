
    
      
        Ik mag wel klagen Heer'
        En schreien langs te meer,
        Dat ik u all' mijn dagen
        Vergramt heb alzo zeer:
        In des werelds lof en eer'
        Hadd' ik al mijn behagen.
      
      
        Den Mammon triumphant
        Met weelden abondant,
        Heeft mij (o Heer) bedrogen:
        Het vlees aan de ander kant,
        De wereld inconstant,
        Zij hebben al gelogen.
      
      
        Door haren bozen raad,
        Wierd' ik zeer obstinaat,
        En in mijn kwaad geprezen:
        Tot allen overdaad,
        Tot alle zonden kwaad
        Wild' ik altijd een wezen.
      
      
        Ik heb de wereld wijd
        Gediend zo langen tijd:
        Nooit was mijn hert' te vreden,
        Maar vol van haat en nijd,
        Met enen zwaren strijdt,
        Vervult met bitterheden.
      
      
        Ik wil mij keren af:
        Want het is al stof en kaf,
        Om mijn ziel te verliezen:
        Het is al verckens draf,
        Vol stancks, gelijk een graf,
        De deugd die wil ik kiezen.
      
      
        Ik bidd' u Vader mijn,
        Wilt mijns genadig zijn,
        Door uwe vijf rode wonden:
        Werd mij het hels fenijn,
        Weest mijnen Medecijn:
        Ik ben een vat vol zonden.
      
      
        O Vader eeuwig God,
        O God van Sabaoth,
        Wilt mij, o Heer, toch leren,
        Want ik ben slecht en bot,
        Gij zijt het beste lot,
        Tot u wil ik mij keren.
      
      
        Ik roep u Vader aan,
        Als enen Publikaan.
        Wilt mij, o Heer, ontfermen:
        Van het kwaad wil ik afstaan,
        Zo David heeft gedaan:
        Aenhoordt mijn bitter kermen.
      
      
        Al zijn mijn zonden groot,
        En wegen zwaar als loot,
        Wilt mij, o Heer, ontladen:
        Wilt door uwe bitter dood,
        Mij helpen uit den nood,
        Want groot zijn uwe genaden.
      
      
        Ik bidd' u Jesu zoet,
        Al door u dierbaar bloed,
        Wilt mij uwe graci' geven:
        Helpt mij uit des werelds boet,
        Schenckt mij dat Hemels goed,
        het Welk is het eeuwig leven.
      
      
        Oorlof mijn Broeders al,
        Al komt gij tot den val,
        Keert u tot God hier boven:
        Want hij u maken zal
        Een kind van zijn getal,
        Om hem altijdts te loven.
      
    
  