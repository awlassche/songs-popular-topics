
    
      
        Neen, wangheloovich mens, en zegt niet dat de goden
        V steden dempen, en verstrooien u geslacht:
        het Is leughen, het is, om dat gij schent haar goe geboden,
        Waarom gij derven moet de goddelijke macht,
      
      
        Daar mee zij staag de goen van overlast beschermen.
        Wantrouwt den Hemel niet, noch noemt hem niet versteend,
        Gelijk als oft zij na der volck'ren droevig kermen
        Niet hoorden, dat tot haar medogentlijcke weent.
      
      
        De boze loosheid is van overgeven mensen
        De moeder van de val, die door begeert gekweld,
        Gedreven wordt tot het gheen s'onrechtelijcke wensen,
        En levert het haar door het onbillijcke geweld.
      
      
        Wanneer de Rechters de gerechtigheid verkrachten,
        En dragen gunsten om haar eigen sno gewin.
        Wanneer het gemene nut de Prinsen niet betrachten,
        Maar voeren eigen zucht en qua begeerden in,
      
      
        Dan swackt de staat van het land, en het zal ook nimmer missen
        Dat zelf de val niet volgt, die 'n kind is van de zond,
        En overrompelt het volk veel eerder als zijt gissen,
        En scheurt haar, schockt haar met een hongerige mond.
      
      
        Verblinde Rechters slof, die het volks verschelen deilen
        Na gis en gunst; wordt trouw', maakt dat gij beter ziet.
        Landvoogden, die de denkt en eer om geld verveilen,
        Veyltse geen rijke guits, geeft ze den goen om niet.
      
      
        Of anders suldy recht den Goden haat behalen,
        Die wakker ogen op qua daat, en kwade wil,
        Die zij tot zijn der tijd met waarde straf betalen,
        Al lijden zij het een wijl, s' en zijn niet altijd stil;
      
      
        Maar plagen het zondig volk met veel verscheyde plagen,
        Met oproer, zo dat de een den and'ren doodlijk haat,
        Met homoet, die de stil en vrege buuren dagen,
        En trotsen tot den strijd, tot dat het al vergaat.
      
      
        Door deze struyck'len haast de schijn onwinbaar steden,
        En vallen in het geweld des sterken vijands, die
        Ze porden tot de twist, en overlast aan deden:
        Gelijk als Troyen dat ik nu verwonnen zie.
      
      
        het Is niet genoeg dat land en steden zijn verdurven:
        Maar die niet bleef wanneer het de vijand overviel,
        Heeft noch veel quader als een suuren dood verwurven,
        Dat des armoed', slavernij, een ongeruste ziel.
      
      
        Om dat haar eeuwig wrockt, dat zij, die vrij geboren,
        Tot slechte slaven zijn door oorreloch gemaakt:
        En hebben teffens goed en vrijigheid verloren.
        Wanneer gemeen bederf geheel den volke raakt,
      
      
        Ken niemand zulke straf ontvluchten noch ontschuilen,
        Niemand en ken die plaag dan sluiten buytens huis,
        Versteeckt u schoon in het naarst', in het diepste van de kuilen,
        Het volgt u, en belast u met zijn zware kruis.
      
      
        En al dat quaat verhoet zo wij de Goden minnen:
        En onderdanig zijn dien d'hemel ons tot hoofd
        Op aarden heeft gesteld, dus macklijck mocht gij winnen
        Het heil, en waart gij niet van zinnen heel berooft.
      
      
        Daar is geen lichaam daar men op der aard' de Goden,
        (Terwijl s' onzienlijk zijn) zo kennelijk in ziet,
        Als het lichaam van het gherecht, dat elk tot Gods geboden,
        Dat is tot deuchden trekt, en kwade daan verbiet.
      
      
        Daarom oproerig mens, begeerdy wel te leven,
        Zo buigt gewillig voor het wereltlijcke zwaard,
        Dan zullen u de Goon de rijke zegen geven,
        Daar in gij tot het eyndt van het leven zijt bewaard.
      
    
  