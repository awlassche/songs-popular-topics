
    
      
        Om mijn zinnen wat te bedaren,
        Ben ik al agter een Bosje gevaren,
        Daar ik ‘er wat lag en sliep,
        Hoorden ik dat ‘er een Meisje riep,
        Hengelaar vangt gij wat
        Ik sprong op wel wie is dat,
        Riep ik terstond
        Toen sprak zij heel pront,
        Hei hoe legje zo afgemat.
      
      
        Om dat ik geen Hoek kan krijgen,
        En zeyd’ze ik bid jou wild dat zwijgen,
        Zet u bij mijn neer
        Want het is het braafste Weer,
        Het heete Zonnetje breekt,
        Het Windje na het Zuiden trekt,
        Gewenste Dag,
        Gij nu niet en mag,
        Daarom heb ik u gewekt.
      
      
        Straks nam ik mijn Angel-roetjen,
        En kwam bij haar Zuyker-zoetje,
        En zei wijsd’ mij een plaats,
        En wij wierde toe beste maats,
        Doen sprakze met Woordjes schuw,
        Weg weg ik gek met uw,
        Ik boerde slegts wat,
        Wel je agt gij dat,
        Ik ben gemeenlijk tog zo nu.
      
      
        Wel zeyd’ ik dat lijkt wel scheren,
        Ik geloof dat ik je dat zal verleren,
        Doen blos zij kwansuis,
        En riep ach! ach! laat mijn kuis,
        Ik verstond wel aan haar reen,
        Waar dat ze straks wou heen,
        Ik vraagden haar dra,
        Zij zei Neen of Ja,
        Maar zij heeft het stil-zwijgens gelen.
      
      
        Na het stoeien hiet en warmpjes,
        Nam ze mijn in haar Armpjes,
        Ik gaf haar een zoen,
        Stoutertje gij moet het niet doen,
        Of gij raakt in de Hel,
        Ja zeyd’ ik verstaje wel,
        Wat dat gij meend,
        Wij zijn vereend,
        Als gij begeert ik straks weer zel.
      
      
        Geef mijn hier op een kusje
        Zayzy, en bruykt vrij weer u lusje,
        Gelijk wij terstond,
        Dede zoetjes Mond aan Mond,
        Strak heb ik op haar beschayd,
        Weer fraytjes aangelayd,
        Een flaute zij kreeg,
        Waar door zij neer zeeg
        Ja haar oogjes stonde verdrayd.
      
      
        Ik zonder lang te lijmen,
        Riep ach! ach! mijn Lief is aan het zwijmen,
        En voort neerwaars klam,
        Tot ik een hand vol Water nam,
        En sprengdent in haar gezigt,
        Dat heeft der voort verligt,
        Doe sprak des Schoon,
        Ie zou me wel don,
        Wat hebje dog nu verrigt.
      
      
        Voort nam ik dat zieke Bruydje,
        Zette ze agter in mijn Schuytje,
        En voer dit zoet Lam,
        Tot ik aan het grote Loop-veld kwam,
        Doen sprakze met stemmige reen,
        Ik moet na Amsterveen
        Daarom laat mij gaan,
        Zeer garen gedaan
        Zay ik, en liet ze kuy’ren heen.
      
    
  