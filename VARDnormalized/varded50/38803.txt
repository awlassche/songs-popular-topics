
    
      
        Waar is de Dochter van Syon,
        Van God rein uytghelesen
        De Bruygom schoonder als de Zon
        Die zocht zijn Bruyt geprezen.
      
      
        In Nazareth vol suyverheyt,
        Zo is een Maagd gevonden,
        De Vader van de triniteit,
        Heeft haar zijn Bood' gezonden,
      
      
        Ave gratia sprak hij zoet,
        De Maagd begon te schromen
        Plena, Dominus tecum goed,
        Heeft mij tot u doen komen.
      
      
        Des alderhooghstens kracht alleyn,
        Zuivere maghet fijne,
        Doet dat gij zult ontvangen rein
        Want die zal u omschijnen.
      
      
        Gij zult ontvangen tot een loon
        En eeuwig Maghet blijven,
        Een Kind dat wezen zal Gods Soon
        Dat wonder zal bedrijven.
      
      
        Hij zal bezitten 'terf-deel
        Zijns Vaders hoog verheven,
        Hoort Dochter van Syon zo el,
        waar sydy nu gebleven.
      
      
        De Prophecy die is vervult
        Den tijd die is gekomen
        Staat op Ierusalem gij zult,
        Zien wat hier wordt vernomen.
      
      
        Doe men al de wereld beschreef
        Doen ging die Maghet zware
        Te Bethlehem was dat zij bleef
        Omt Kindeken te baren.
      
      
        Snachts in der nacht, 'tscheen alzo clear
        De Engelen zie zongen,
        Glory zij met een grote schaer
        Die Herderkens ontspronghen.
      
      
        Glory (zongen zij) in den troon,
        Vrede zij op der Aarden
        Dat licht was clear, 'tgeluyt was schoon
        'Twas hen van groter waerden.
      
      
        Zij gingen na der Engelen stem,
        Dat Kindeken daar zoeken
        En vondent binnen Bethlehem
        Ghewonden in de doeken.
      
      
        Bij zijn Moeder zeer wonderlijk,
        Dat sijt al openbaerden
        En die behoedet van gelijk
        Daar sijt al bij verclaerden,
      
      
        Wat haar den Engel had gezeid,
        Van haren Zaligmaker,
        Die daar in doeken was ghelydt,
        Zult gij niet wakker raken?
      
      
        Zo veer uit Orienten Land
        Drie Koningen daar kwamen,
        Om 'tKindt te brengen offerhandt,
        Zal u dat niet beschamen?
      
      
        De Stad die is beroerd geweest,
        Herodes was vol toren,
        Als zij daar vraagden minst en meest
        Waar is dat Kind geboren?
      
      
        De Priesters hebben doen de Wet
        En Profeten gelezen,
        En haar de plaats genoemd o net,
        De weg daar toe gewezen.
      
      
        Ierusalem, Syon gaat mee
        In uwen schuur verlaten,
        Meer ofte min is het zijn woon-stee,
        Wilt gij hem niet in laten?
      
      
        Mijn Broeders Christen Catholijck
        Laat ons mee inwaarts keren,
        Met herten rein en suyverlijck,
        Dat Kindeken ook eren.
      
      
        Prins en Prinses valt hem te voet,
        En wilt dit Kind aenbeden,
        Gelijk die Koningen zo vroed,
        Met Goud, Myrh, Wieroocks deden.
      
    
  