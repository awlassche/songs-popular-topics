
    
      
        DAt Jupiter zijn Troon,
        Zijn Scepter, en zijn Kroon,
        Voor u mijn bod, en mijn den Hemel schonk,
        Die rijk van Goud en Diamanten blonk,
        En zeid': Zie daar, ik scheid'
        Van al mijn praale;
        En mijn lekkernij,
        En ik zal voort op d'aard' gaan daale;
        Ja gij zult, naar mijn,
        Heer in den Hemel zijn.
      
      
        Ik zou, zonder beraân,
        Hem danken, en afslaan
        Zijn stout verzoek, en zeggen; hoor, Jupijn,
        U Scepter, Kroon, en Troon, en Ambrozijn,
        Ja zelfs u Hemel schoon,
        En grote Godheid,
        Die gij hebt geboôn
        Voor mijn Goddin, die Venus schoonheidt,
        Pallas wijs vernuft,
        En Junós praal verbluft;
      
      
        En acht ik al als niet;
        Want die mijn ziel gebiedt,
        Mijn Amaril, heeft veel meer gaven schoon;
        Haar voorhoofd is een wit-albaste troon;
        Haar kroon is het gulde hair;
        Haar schone oogjes
        Trotsen Starren klaar;
        Haar winkbrauws zijn twee Minne-boogjes;
        Kaakjes Roosjes zijn;
        De lipjes koralijn.
      
      
        Langs tandjes, trots yvoor,
        Vloeit Nectar, en ik hoor
        Een Hemel-vois, als mijn Nimf spelt of zingt;
        Nevens haar ftem uit het lieve mondtje dringt
        Adems-viole-geur;
        Zwierende spelen
        Blaauwe aders, deur
        Haar sneu-wit vel, van het wonder eele
        Ronde halsje lank,
        En poez'le handtjes rank.
      
      
        Op Borsjes (Pafos troon)
        Staan twee Robijne schoon;
        Maar het alderschoonst bedekt haar wit gewaad,
        Dat ik (als gij Goddin u somtijds baad')
        Ter sluik wel heb aanschouwt:
        Daar ik gedooken
        Lag in het Elzen-woud:
        het Was Acteon noit zo gewroken,
        Van de schoon Diaan,
        Had hij zo mee gedaan.
      
      
        Beeld eens Pigmalions!
        Laat doch de glans uw's Zons
        Bestraalen mij met weêr-mins gloren al;
        Ik zweer mijn Diamante liefde zal
        Weer flonkeren op uw,
        Mijn waarde tweede
        Ziel: vlucht niet zo schuw,
        Ay! Amaril, verhoor mijn bede,
        Neem mij in genaâ,
        En zeg doch eensjes ja.
      
    
  