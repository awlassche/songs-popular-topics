
    
      
        Vaak heb ik u mijn lief zeer ootmoedig gebeden,
        Om uwe wedermin, maar gij blijft even hart,
        Gij spot altijd met mij en gij belacht mijn reden,
        Gij zegt dat ik om u nooit en leed enig smart,
      
      
        Maar gij zult nu haast zien dat ik helaas! zal sterven,
        Om uwent wil alleen, want ik van pijn verga,
        En kan u wedermin lief niet langer derven,
        Daarom ach schone komt vertroost u minnaar dra.
      
      
        Zo gij niet haestlijck komt, mijn leven zal ik enden,
        Door dien den heten brand mijn hartje gants verteerd
        O schone, schone komt, ach! wilt u tot mij wenden,
        En laat u strafheid doch eens zijn van u gekeerd.
      
      
        Laat u wreedheid wat af, laat uwen toorn wat zinken,
        En komt bij die u mint, verquicket doch zijn hart,
        Of geeft hem uit den born uws genade te drinken,
        Zo zal vergaan zijn pijn, en mind'ren zijne smart.
      
      
        Ik weet dat gij mij zacht, u hart dat sou vermurwen,
        Maar ik vrees dat gij mij niet soud' gekennen meer,
        Zo zeer ben ik door pijn in mijn aanzicht versturven,
        En door de grote brand ik vlees en bloed verteer.
      
      
        Zo lang een druppel bloed aan 'tdroeve hert zal wezen,
        Zo lang en zal u slaaf niet mind'ren zijne trouw'
        Noch zal voor u zijn goed, zijn lijf, noch bloed niet vrezen,
        Hoe wel gij u zo straf toont tegen mij Ioffrouw'.
      
      
        Schept gij zo groot geneught in mijne jammer clachten,
        Dat gij steeds lacht en spot, wanneer ik claeg t'verdriet
        het Gheen dat ik om u lij bij dage of bij nachte,
        Zo zijt gij o Iuffrou zo veel eerwaardig niet.
      
      
        Gedenkt Iuffrou gedenkt, aan u voorgaande woorden,
        Doe ik eerst bij u kwam, hoe gij mij trouwe zwoerd,
        Dat gij geen man als mij begeerd', hetwelk ieder hoorden
        Waarom is het dat gij dan met uwen ede boert.
      
      
        Prinses vaart wel, leeft lang in zo veel lust en weelde,
        Als gij en ik te zam dikmaal hebben ghepleecht,
        Maar wacht u van zo trots aan aar, want soo't verveelde
        Zij zoude van u zijn als gij van mij beweegt.
      
    
  