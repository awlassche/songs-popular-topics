
    
      
        SWereldts gheneught, en des vleysch hoge moet,
        Moet gij met vlijt hier treden onder voet,
        Is het dat gij wilt een Christen zijn bekent,
        Want vleysch en geest zijn ver van een gewend.
      
      
        Is het dat gij noch wilt zijn des Werelds Vriend,
        Zo en kan God van u niet zijn gediend,
        Want vleysches lust, ende des Werelds eer
        Druckt onder voet Godes wil en begeer.
      
      
        Verwint het vleysch, en volgt des geestes lust,
        Zo werd het kwaad in u herte geblust,
        Dan zal Gods Wet wel krijgen d'overhandt
        Door des Heren geest die al het goed in ons plant.
      
      
        Een vast geloof op Christum vast gebont,
        Zult gij ontfaen, is het dat gij hem betrout,
        En al u hoop op hem laat zijn gegrond.
        Want die zulks doet neemt hij in zijn verbond.
      
      
        Rust u wel toe met hert, zin, en gedacht,
        Om op Gods wil wel naarstig te slaan acht,
        Op dat gij moogt verstaan het recht bescheid,
        In Godes Woord, dat u tot zijn Wet leit.
      
      
        Trekt uit met vlijt den ouden Adam boos,
        Die u door lust der doling drijft altoos
        Tot het verderf van lijf, ziel, eer en goed,
        Maakt u dit kwijt door rechte ware boet.
      
      
        Al u misdaad begraaft in Christus dood,
        Staat met hem op uit al u zonden snood,
        Werd zo vernieut, en zoekt met alle vlijt
        Dat Hemels is, en maakt u het aardse kwijt.
      
      
        Even ver gij aldus gestorven zijt,
        Zo zult gij wel door Christum zijn bevrijd,
        Daarom dood mijn Aardse leden kwaad,
        En al het gheen dat Gods Wet tegen gaat.
      
      
        Reinigt gij u door af-legginghe ras
        Des zondig Joks, het komt u wel te pas,
        Want zo werd gij bevonden een rein vat,
        Den Huys-heer nut, en bekwaam tot zijn schat.
      
      
        In het huis Gods en werd gelaten niet
        Het gheen is onrein, of daar men kwaad aan ziet,
        Maar zijnen eis is, dat kuis is en net,
        En uit het vleysch in geest is om gezet.
      
      
        Al die haar hier Christen roemen te zijn,
        Die moeten hem te recht na-volgen fijn,
        Want zo hij ons is voor-gegaan in het Rijk,
        Zo moet daar toe ghesint zijn iegelijk.
      
      
        Niemand en kan daar toe gaan ander pad,
        Want des weg leidt alleen tot deze stad,
        Al schijntse smal en p'riculoos om gaan,
        Treedt daar op voort, en wijkt niet van des baan.
      
      
        Zo zal u God goetlijck bieden de hand,
        En inder noot ghetroulijck doen bij stand,
        Want ons krankheid is gants op hem gedaald,
        Wat ons ontbreekt, heeft hij voor ons betaalt.
      
      
        Ons betaamt dan te wezen wel bereid,
        Op dat hij ons met die Maagden geleid,
        Die haar lampen lichten en branden schoon
        Tot in die Feest voor zijnes Vaders Troon.
      
      
        Op dat wij daar eeuwig ende altijd,
        Voor zijn aanschijn met vreugde en jolijt
        Deelachtig zijn al des Hemels gheneught,
        En uit ghena genieten eeuwig vreugd.
      
      
        Neemt doch in dank dit slecht simpel gedicht,
        Verkiest het best en het meest van gewicht,
        Bereid daar door u hart, gemoet, en zin,
        Op dat hier na Christo zij u gewin.
      
    
  