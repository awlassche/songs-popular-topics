
    
      
        DEn Hemel is ons vreugd,
        Den Hemel ons verheugt
        Met Algenoegsaamheden!
        Zendt Here wat gij wilt,
        Ons hert heeft altijd stilt',
        Ons ziel eeuwige vrede.
        Den lang-gedreygden duister
        Van rampen komt vast aan:
        De lang-genoten luister
        Van spoed wil onder gaan.
        Den Hemel is het Ligt
        Daar alle glans voor swigt,
        Het ligt van eeuwig wel-sijn:
        Hoe zoudt een wolk een damp
        Van tijdelijcken ramp
        Ons rampsalige quel zijn?
      
      
        Den Hemel is ons vreugd
        Den Hemel ons verheugt
        Met Al-genoegsaamheden!
        Zendt Here wat gij wilt
        Ons hert heeft altijd stilt',
        Ons ziel eeuwige vreden.
        Geen vijand geeft de wonden
        (het Was lijdelijcker leed)
        Maar het volk aan ons verbonden
        In Waarheid, Trouw, en Eed.
        Des Hemels diere Trouw
        Heeft nimmermeer berouw
        Staat op onfeylbare eeden:
        Ons vijandschap in het bloed
        Van Godes soon geboet
        Brengt ons bondige vreden.
      
      
        Den Hemel is ons vreugd,
        Den Hemel ons verheugt
        Met Algenougsaamheden!
        Zendt Here wat gij wilt
        Ons hert heeft altijd stilt',
        Ons ziel eeuwige vreden
        Wij zien haar handen grijpen
        Naar al ons have en goed,
        En ons den armoed nijpen
        Na zo een overvloed.
        Wij missen het alles stout,
        Den Hemel is ons goud
        Daar zijn ons diere schatten:
        (Hier is ons voor ons nood
        Genoeg belooft) dat brood
        Zal niemand ons ontvatten.
      
      
        Den Hemel is ons vreugd,
        Den Hemel ons verheugt
        Met Algenoegsaamheden!
        Zendt Here wat gij wilt
        Ons hert heeft altijd stilt'
        Ons ziel eeuwige vreden.
        Moet onzen akker dor staan:
        En Boomgaard aan den kwin:
        Zal het schaap niet weer ter schorr gaan;
        Ontbreekt ons most en wijn.
        Den Schepper die het gediert
        Dat door de dalen swiert
        Die most en wijn gemaakt heeft,
        Is spijs en medicijn,
        Is coorn en most en wijn
        Voor die zijn gunst gesmaakt heeft.
      
      
        Den Hemel is ons vreugd
        Den Hemel ons verheugt
        Met Algenoegsaamheden
        Zendt Here wat gij wilt
        Ons hert heeft altijd stilt'
        Ons ziel eeuwige vreden.
        Als, wat wij dierbaar vinden,
        Ons al gelijk ontgaat,
        Ons have, goed, en vrinden,
        Daar des werelds hert op staat:
        Ons herte-maker kent
        Zijn maacksels, en hij zendt
        Genougen in het herte;
        En dus Hij magtig maakt
        Dat wat ons lichaam raakt
        Ons zielen niet en smerte.
      
      
        Den Hemel is ons vreugd,
        Den Hemel ons verheugt
        Met Al-genoegsaamheden!
        Zendt Here wat gij wilt,
        Ons herte heeft altijd stilt'
        Ons ziel eeuwige vreden.
        Als ons de wrede crijgers
        Omringen, en den blijk
        Van Half-ontmenschte Tijgers
        Ons smelten doet van schrik:
        Dan zal des Heren zorg
        Ons swackheyds wissen borg
        het Gelovig oog ons klaren,
        En om ons als een muyr
        Van ruiters, ja van vuyr,
        Doen zien Hemels scharen.
      
      
        Den Hemel is ons vreugd,
        Den Hemel ons verheugt
        Met Algenoegsaamheden!
        Zendt Here wat gij wilt,
        Ons hert heeft altijd stilt',
        Ons ziel eeuwige vreden.
        Want als de felle roeden
        Van allerley' ellend
        Op onze ruggen woeden:
        Den Hemel die ons kent
        Kastijdt ons Vaderlijk,
        Om ons der zonden slijk
        Afschuwelijk te maken;
        En oefent onze deugd
        Om door de Deugd, ter vreugd
        En Heerlijkheid te raken.
      
      
        Den Hemel is ons vreugd
        Den Hemel ons verheugt
        Met Al-genoegsaamheden!
        Zendt Here wat gij wilt
        Ons hert heeft altijd stilt'
        ons ziel eeuwige vreden.
        Want als ons smerten hoog-gaan
        En grote maten vult,
        Dan ook ons deugden hoog-staan
        In onvermoeid geduld.
        Den Hemel al de maat
        Van Heerlijkheid en staat
        Na moeite en deugd gelijken;
        Zo zal der mensen haat
        Ons heerlijken door smaat;
        Ver-armend ons verrijken.
      
      
        Den Hemel is ons vreugd
        Den Hemel ons verheugt
        Met Al-genoegsaamheden!
        Zendt Here wat gij wilt,
        Ons hert heeft altijd stilt,
        Ons ziel eeuwige vreden.
        Want als de Heylge bladen,
        Het Heilig Brood en wijn,
        En Die ons heilzaam raden
        Ons all ontnomen zijn:
        Dan zal het Eeuwig woord
        Gerugteloos gehoord
        Ons Leraar zijn, en hoeden:
        En het Hemels Vlees en Bloed
        Zal (zonder Brood) ons goed
        Ter Spijze zijn, en voeden.
      
      
        Den Hemel is ons vreugd
        Den Hemel ons verheugt
        Met Al-genoegsaamheden!
        Zendt Here wat gij wilt
        Ons hert heeft altijd stilt'
        Ons ziel eeuwige vreden.
        Als Zyons juychend zingen,
        Als Zyons Bede-sugt,
        Als Zyons gadering, en
        Als Zyon zelve vlugt;
        Dan zal der Englen zang,
        Des Hemels Troost, ons bang
        Gemoed tot vreugde wecken;
        Den Hemel in een feest
        Vergad'ren met ons geest,
        En het Lam ten Tempel strekken.
      
      
        Den Hemel is ons vreugd
        Den Hemel ons verheugt
        Met Al-genoegsaamheden!
        Zendt Here wat gij wilt.
        Ons hert heeft altijd stilt'
        Ons ziel eeuwige vreden.
        Ia rooft de rasernye
        Ons leven in die nood,
        Dat is ons laaste ly'en
        En aller rampen dood.
        En aller rampen dood.
        Den Vader dan ons rust:
        Den Soon is onze lust:
        (Den Hemel onzen toegang)
        Den Geest met ons gemeen:
        (O Heyl'ge Dry-in-Een!)
      
      
        O Heyl'ge Dry in Een!
        Ah dat ons eens verscheen
        Uw Al-vergoeden Aansigt!
        En dat ons oog bij Zon
        Verheerlijkt aanzien con
        Dat wij nu zien bij Maan-ligt!
        Dit is ons aller bede
        Dog maakt uw wil geen ijl,
        Nog zijn wij wel te vreden,
        En zingen onderwijl,
        Den Hemel is ons vreugd
        Den Hemel ons verheugt
        Met Al-genoegsaamheden!
        Zendt Here wat gij wilt
        Ons hert heeft in u stilt'
        Ons Ziel eeuwige Vrede.
      
    
  