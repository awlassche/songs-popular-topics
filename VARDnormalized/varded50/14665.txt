
    
      
        Gij zijt wel gh'luckigh Nicodeme,
        Nu u die groten jonst geschied,
        Dat gij hem meugt van het Kruike nemen
        Die Hemel ende Aerd' gebiedt.
      
      
        En gij Ioseph van Arimatheye
        Ontvangt den allerhoogsten staat,
        Nu gij de armen om de zijen,
        Van Christus dode lichaam slaat.
      
      
        Here mijn hert dat wordt weemoedig
        Nu dat ik u dus dichte bij,
        Aanschouwen mag, mismaakt en bloedig,
        Zonder een plaats te wezen vrij.
      
      
        Wie zal de scherpe doorne Krone
        Afdoen van u door-wonde hoofd,
        Zal dat niet doen Zeb'dei Zone
        Of is hij al te afgheslooft.
      
      
        Hij heeft te veel met uwe Moeder
        Bedrukt ghesworven heen en weer,
        Gelijk als een oprechten Broede,
        en trouwen Dienaar van zijn heer.
      
      
        Wij zullen die de sterkste laten
        Zo zoet afnemen als hij kan,
        En u dan leggen in Lijnwaten
        Fijn doek als toekomt sulcken man.
      
      
        Doch Nicodeem' wil u eerst zalven
        Met dat hij brocht heeft uit de stad,
        En magdalena noch behalven,
        Maakt u noch eens met reanen nat.
      
      
        Rust u nu onzen Zaligmaker,
        Rust u doorwonde dode lijk
        Rust u oprechte minne-blaecker,
        Want onze ziele maakt gij rijk.
      
    
  