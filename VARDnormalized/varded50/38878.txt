
    
      
        CUpido en ook de Dood,
        In een herberg tezamen rackten,
        Ende goede chiere maakten,
        Ende wierden vrienden groot,
        Ende gingen g'heel zat slapen,
        Stonden vroeg op noch half zat,
        Gingen elk een lochtjen rapen,
        Ende trokken naar de Stad.
      
      
        Cupido half zat en root,
        Heeft onwetende genomen,
        Zonder enig vrees of schromen,
        Den pijlkoker van de dood:
        Ook de Dood zonder haar weten,
        Nam Cupidos koker aan,
        Met een backxken wat gezeten,
        Elk is op syn jacht gegaan,
      
      
        Cupido voor eerst die kwam,
        Bij een miesken jonk van Jaren,
        Schoon en fris en rip om paren,
        Dus hij zijne boge nam,
        Ende meent op haar te schieten,
        Enen pijl van zoete min,
        Maar eilaas hij laat uitvlieten,
        Een pijl, die de dood had in:
      
      
        En die schoon en jonge maagd
        Rik, en Edel van geslachte,
        Die een ieder zo groot achte,
        Die haar Ouders zo behaagt,
        Wordt met een gemisten pyle
        Getreft, en eilaas valt dood,
        Ende dat op korte wijle,
        Ieder was in droef heyt groot.
      
      
        Ook de Dood, die niet en wist,
        Dat zij was zo fray besteken,
        Met Cupidos minne-treeken,
        Heeft haar pijlkoker gemist,
        Dus aan een ouden grampere,
        Een gemisten pijl zij gaf:
        Want zij dochte bon confere,
        het is tydt dat gij zijt in het graf.
      
      
        Ende ziet Grampeer die wordt,
        Met een minne pijl geschoten.
        In syn oud' en koude koten,
        Wordt een minnevier gestort,
        En grampeer begint te vrijen,
        Een jong, ende zoete maagd,
        En grampeer gaat sigh verbiyen,
        In de min, die hem behaagt.
      
      
        De Dood, en Cupido ook,
        Geven dikwijls blinde slagen,
        En zij nieveres naar en vragen,
        En zijn beyd een vremde spook,
        Deugh, en wijsheid ende reden,
        Maken vrij van allen druk,
        Die syn tydt wel heeft besteden,
        Is de dood ook een geluk.
      
      
        Cupido en ook de dood,
        Hebben alle bei geen hogen,
        Komen ook sigh meest vertogen
        Daar mense ook nooit ontbood.
        De dood treft de jonge lieden,
        En Cupido d'oud' ophist,
        Zeer verkeert hun pijlen vlieden,
        dikwijls heeft hun pijl gemist.
      
    
  