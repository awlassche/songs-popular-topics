
    
      
        EEn vroom op-rechte ziel, die hier God-zalig leefd,
        En naa volmaaktheid streefd,
        Is God zoo aangenaam, dat hyze wil belonen.
        Vol-maakte liefde vloeid uit een op-recht gemoed,
        En met geen minder goed,
        Als het geen de liefde baard, wil God zijn kind'ren kronen.
        Als Jezus in de lucht met macht verschijnen zal,
        Om ieder in die dag of loon of straf te geven;
        Dan blijven zij bevrijd van leed en ongeval,
        En krijgen op hun hoofd de kroon van het eeuwig leven.
        Hij wil haar blijdelijk ontvangen,
        En voor het verdriet // wel eer geschied // vergeet Hij niet
        Het leed // en zweet // met troost te drogen van hun wangen.
      
      
        Hij leid haar in zijn rijk, naa zijn verheven troon,
        In het alder-schoonste schoon:
        En geeft hun in het verstand on-noemelijke dingen,
        Het brein vol hoog begrip, de ziel in zachte rust
        De geest vol zoete lust,
        Het oor vol schoon geluid, en over-aardig zingen;
        De zinnen, in het gemeen, vervuld met grote vreugd,
        Vol lieffelijk vermaak, dat nimmer kan vervelen;
        De jaaren grijs noch zwak vol zoetigheid en jeugd;
        De geest al-tijd bereid om God ter eer te spelen.
        De monden vol vol-maakte tongen,
        Waar door Gods kracht // en grote macht // aan haar vol-bracht,
        Met klank // en dank // al-tijd vol-maakt kan zijn gezongen.
      
      
        Daar is geen ramp of pijn, die deze vreugde maakt,
        Dat zij ten einde raakt:
        Daar komt geen dood, of nood haar strenge pijlen schieten.
        De vreugd vervuld de geest, en sluit voor ongeluk,
        Voor angst, voor smaad, voor druk
        het Vermogen toe, op dat de ziele niets geniete.
        God is haar toe-verlaat, en maakt ze Hem gelijk
        In eeuwigheid, en blijft haar alder-liefste Vaader.
        Zij zijn de Borgeren en Hij de Heer van het rijk,
        Die het ruim geniet van vreugd vergund aan alle-gaader.
        Des loofd hem elk met hert en zinnen;
        En zijn verblijd // om het aller tijd // in grote vlijt,
        Met stof // van lof // den Heer ter eren te beminnen.
      
      
        O! die zijn leven hier naa Godes wil besteed,
        Zal met dit heerlijk kleed,
        Uit goedertierenheid des Heren, zijn beschonken!
        Wel op dan Christen hert! Ontgrendel uw gemoed,
        En laat dit heerlijk goed,
        Dat zoo hoog-waardig is, uw ziel met lust ontvonken.
        Vernieu in u het verstand, trek uit het vuil gewaad.
        Doe aan het bruiloftskleed, dat Christus kan behaagen.
        Laat blijken dat gij het kwaad, uit al uw krachten, haat
        Door u, naa Gods bevel, onstraffelijk te draagen.
        Waar in gij krachtig moet vol-herden.
        En yv'ren voort // naa des Here woord // door de enge-poort:
        Zoo zal // het getal // hier naa door u vermeerderd werden.
      
    
  