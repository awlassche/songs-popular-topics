
    
      
        HOe wonder schoon is dat gezicht!
        Waar in Gods macht en wijsheid licht,
        het Is als den lust-hof van het Eeden,
        het Is een vermaecklijck Paradijs,
        Wie is bekwaam de waerd' en prijs,
        Daar van te uiten met zijn Reden.
      
      
        De bomen, velden, berg, en dal,
        De kruiden, vruchten, 'k zie 'et al
        Voor mens, en beesten toe bereiden,
        Al wat de Aarde draagt, en geeft,
        Hoe vele vruchten dat zij heeft,
        het Is al tot des mensen nut bescheiden.
      
      
        De ogen zien al dit vermaak,
        De tonge proeft de zoete smaak,
        Van veelderhande lieflijckheden.
        Gij Heer, houdt voor ons open Hof
        En geeft ons overvloedig stof,
        Te roemen uwe heerlijckheden.
      
      
        Wat ere, prijs, en danckbaerheyt!
        Komt tot uwe grote Majesteit?
        Hoe konnen wij genoeghsaem loven,
        U goedheid, en uw grote macht,
        Die het al voor ons heeft voort gebracht?
        Noch straelt u gunst op ons van boven!
      
      
        Doch gij mijn ziele! blijft niet staan,
        Op dingen die doch al vergaan:
        Stuert uwe gedachten na om hoge,
        Daar is een Hemels vreugdenlicht,
        Daar schijnt Gods heerlijk aangezicht,
        En zal verzaden hert, en ogen.
      
    
  