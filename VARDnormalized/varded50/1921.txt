
    
      
        Wijs zijn ze die’t begeven
        Wt weelderij der steden, en haar wensen,
        HET lucksalich boere leven,
        In heylleloosheyt begeert van alle mensen,
        Den boer gerust, leeft na zijn lust,
        Wt des Hofs oneenicheden,
        Bij zijn geburen,
        De voghels tureluren
        Hem de vrede.
      
      
        Hij wil zijn hut niet ruilen,
        Hoe slecht s’ ook is met gulden Prinsen Hoven,
        Om datser moylijck pruilen
        Als de een in staat den andren gaat te boven,
        Want haar begeer, wil altijd meer,
        En hij heeft goed genoegen,
        Hij dankt de Goden,
        En leeft na haar geboden,
        Hoe zijt voegen.
      
      
        Noch Princelijcke woning,
        Noch Keizers hoed hoe lastig om te dragen,
        En maakt den mens gheen Koning,
        Gerust van hert, zo zoudt het gemoet doen knagen,
        En qua begeert, de ziel verheerd,
        Ei neen het en kan niet missen,
        Of zonden wonen,
        In het midden van de kronen,
        Na mijn gissen.
      
    
  