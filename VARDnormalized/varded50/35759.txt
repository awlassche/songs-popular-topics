
    
      
        MIjn Iesu, mijn Behoeder,
        Gunt mij op deze dag,
        Dat ik van uwe Moeder
        Oprecht verhale mag:
        Hoe zij is op-genomen,
        Hoe zij heden gekomen
        Is, in het des Hemels hof
        Met vreugden, eer en lof.
      
      
        Maria oud van Iaren
        Met deughden al vervult,
        Gods Engel hoort verklaren:
        Weet dat gij sterve zult.
        Palmtak heeft haar gegeven
        Om dat zij in haar leven
        Verwonnen had den Draak,
        het Vlees, en des Werelds vermaak.
      
      
        Door al de Werelds hoeken
        D'Apostelen verspreid,
        Met Jezus haar bezoeken
        Eer dat zij van hier scheid.
        Met blijdschap is gestorven:
        Haar lichaam niet bedorven
        Is, al leit het in het graf,
        Al is de ziel daar af.
      
      
        de Eng'len en Seraphijnen,
        En Mogendheden blij,
        Tronen en Cherubijnen,
        d'And're Chooren daar bij,
        Met vreugd op de aarde dalen,
        Om tot 'Hemelsche zalen
        Mariaes lijf en geest,
        Te leiden in dit feest.
      
      
        Jesus, den Heer der Heren,
        Laat zijn Engelen schaer,
        Om zijn Moeder te eren,
        Zingen in het openbaar,
        Hij laat zijn Moeder steunen
        En op zijn schoud'ren leunen:
        Alzo dit waerste pand
        Geraakt tot des Hemels land.
      
      
        Den Vader haar ontmoete
        Met lof, en groten eer;
        de Heilige Geest haar groete,
        Zo doet haar Soon, haar Heer.
        De vrome Martelaren,
        Ende al Godes scharen,
        Die vallen haar te voet
        En zingen: Weest gegroet.
      
      
        Een kroon is haar gegeven,
        Een kroon op het heilig hoofd,
        Met Sterren vijf en zeven,
        Wiens klaarheid nooit verdooft,
        En met de Zon haar leden
        Zijn mede bekleed heden,
        Daar bij haar voete staan
        Boven de klare Maan.
      
      
        Boven d'Engele Toren,
        Boven de Maagden schoon,
        Ia, al Gods uit-verkoren
        Ontvangen heeft haar troon:
        Aan Christi rechter zijde
        Zij in het Hemels verblijde,
        Ontvangt de meeste vreugd
        Tot loon van hare deugd.
      
      
        Valt neder op der aarde
        Catholijcken, en prijst,
        Die Maagd, die Iesum baarde,
        En groten eer bewijst,
        Uwe Hemels Koninginne;
        Naast God wilt haar beminne;
        Weet, weet dat God behaagt
        Den lof van deze Maagd.
      
      
        Zoekt gij met ziel en leden
        In des Hemels hof een plaats?
        Haat des werelds ijdelheden,
        Loopt nooit na het zondig aas,
        Na deughden al wilt trachten,
        Dient God, bij dag en nachten,
        Doet nooit dat gij beklaeght;
        Doet nooit dat God mis-haeght.
      
      
        Moeder! door uw gebeden,
        Verkrijgt van uwe Soon:
        Dat wij ons hart en leden
        Van zonden houwe schoon:
        Dat wij de boosheid vluchten,
        Voort brengen goede vruchten.
        Verzoend u Soon verstoort;
        Weest onze Hemels poort.
      
    
  