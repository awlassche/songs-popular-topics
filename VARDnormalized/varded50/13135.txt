
    
      
        het is zeker wel een wonderwerk,
        En boven mijn verstand,
        Dat een Ghereformeerde Kerk,
        Niet enen Predikant
        En heeft, die God gegeven
        De gunst heeft, om te leven
        In reynicheydt, na Paulus raad,
        Sulcx die beschreven staat.
      
      
        Is Christus dan zo schaars geweest
        Aan 'uytverkooren volk?
        Of is het het wapen van den Geest
        Die tot hem d'eerste Tolk
        In deze laatste stonden
        Te preken heeft gezonden
        Een Evanghely zacht en goed
        Tot lust van vlees en bloed?
      
      
        Dit moet wel d'oorsaeck wezen, want
        Zo ras en is de stoel
        Bereid niet voor den Predikant,
        Oft krielende gevoel
        Begint hem te vermanen
        De weg te moeten banen,
        Om voorts te telen, dag en nacht,
        Het Israels geslacht.
      
      
        Wat wil de goede Leraar doen?
        De Knecht moet aan de Meid,
        Om nieuwe Leeraars voorts te broen,
        Des hij ten lesten zeid:
        Ei! valt mij niet meer moelijck!
        dit Vroutjen rijk en goelijk
        Sal'k in mijn le'en voertaen doen zien
        Wat Heerschap dat ik dien.
      
      
        Fijn-man! g'hebt recht; want min of meer
        Gelijk 'tbeloofde kuis
        Des Priesters, plag te zijn wel eer
        Het merk van Godes huis;
        Zo si de Vrou nu 'tzeghel
        Van Asmodeus regel,
        Doet dan professy, en belijd
        Dat gij zijn Dienaar zijt.
      
      
        Maar zonderling zo doet u best
        Dat Moer, van jaar te jaar,
        Naar d'oude stijl een goede rest
        Van rijpe vruchten baar,
        Verzekerd dat u 'twassen
        Der kind'ren, zal doen passen
        Een vijftig gulden reis op reis
        Te meer voor het vruchtbaar vleys.
      
      
        Een scherpe spoor voor vlees en bloed,
        Wanneermen't wel versindt.
        Want 'tgeen de Vader garen doet
        En daar hij geld me'e wind,
        En kan niet als gelukken;
        Hij arbeid op zijn stukken:
        En na de goede Man hem kwijt,
        Zo doet hij zijn profijt.
      
      
        Wel-aen dan Vader, schept wat moeds;
        Groeyt aan; g'hebt meer als reen:
        De Man is fluks; en 'tWijff is broeds;
        Maar laat de Meid met vreen;
        Op dat de reine Lely
        Van 'tnieuwe Evangely,
        Al-om vertoon 'toprechte merk
        Van haar vruchtbare Kerk.
      
    
  