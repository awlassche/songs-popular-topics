
    
      
        O Mens hoort mijn vermaan.
        Opent eens u verstand:
        Hoe lang zult gij noch staan
        Op des werelds land en zand,
        Wat is doch des werelds pand,
        Anders dan vliegend sant,
        Het welk u metter hand
        Trekt na den Helschen brand.
      
      
        Al leed gij al de pijn
        Die daar is over al:
        Die daar ooit mochte zijn,
        Die daar ook wezen zal
        Ten waar al niet met al
        Bij dat helsche geschal,
        Daar die tormenten zijn
        Altijd zonder getal.
      
      
        Het bed daar men op rust
        Is niet dan het Helsche vier
        Den drank die niet en blust,
        Zijn tranen wonder dier
        De spijze is den Gier,
        Muziek is groot getier
        O ziel, o arme ziel
        O ziel wat maakt gij hier.
      
      
        Eewich te derven, och
        Het Goddelijk aanschijn
        En daar beneven noch
        Eewich verdoemt te zijn,
        O wat een grote pijn,
        O pijn zonder termijn,
        Te derven Gods aanschijn
        Eewich verdoemt te zijn.
      
      
        Den hooveerdigen mens,
        Die nu na prachte staat
        Zullen de duivels gins
        Groeten met blij gelaat,
        En als een Potentaat
        Stellen in hogen staat
        Daar Lucifer zijn hand
        Zal kussen met versmaad.
      
      
        Die boze kinders blij,
        Die d'ouders zijn rebel,
        Liegen, en stelen vrij
        En vechten om een spel,
        Zullen dan in de Hel
        Al met die duivels fel
        Branden in eewicheyt,
        Kinders bedenkt dit wel.
      
      
        Prinsen die zonder pijn
        Drinkt sond' als water puur
        Zij gaan zeer soetgens in
        Maar breken op zo zuur
        V leven is een uur,
        En na des korte uur,
        Zo blijft ons eewich bij
        Blijdschap, ofte getruer.
      
    
  