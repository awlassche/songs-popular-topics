
    
      
        AMarilletje zoete Dier,
        Wakker Harderinnetje,
        Stooke-brandt al van mijn vier,
        Vrou voedster van mijn sinnetje,
        Goddinne die dit Bos bewoond,
        En al de Harten na u troont,
        Die u aanschouwen
        Die moeten strak vervrouwen.
      
      
        Al kwam die het heele Cirkel rond
        Met enen blijk doet beven,
        U eens te kussen aan u Mond,
        Hij sou u niet begeven,
        Veel liever hij den Hemel gaf,
        En droeg met u een Harders staf,
        Dan hij den Donder
        Sou voeren tot een wonder.
      
      
        Zelfs die den Helzen Poel bewoond,
        En Cerbrus houdt gevangen,
        Die het Hoofd met Vuur en Solpher kroont
        Wanneer hij maar de wangen
        Sach van mijn lieve Amaril,
        Zo stond strak al zijn wreedheid stil:
        De snoo Ziele-rover
        En voerde niemand over.
      
      
        Wanneer den ouden grijzen God,
        Met zijn begruysde Haaren,
        Kwam barsten uit zijn Water-slot,
        Hij zocht met u te paren,
        Voorzeker hij de Zee verliet
        En woonden met u onder het Riet,
        In Strooje Daken,
        Daar sou hij hem vermakken.
      
      
        Apollo met zijn snel gespan
        Van vier gevlerckte paarden,
        Doen hij u lest in het Bos sach an,
        Hij daelden fluks ter Aarden,
        De Wagen bond' hij aan de Layts
        En vrijden met u alzo wayts,
        Maar zijn zoet stralen
        En deed' u niet verdwalen.
      
      
        Noch Hemels Heer, noch Helsche Goon
        En zal ik niet beminnen,
        Noch Water-vorst, noch Phoebe schoon,
        En staat niet in mijn zinnen,
        Zijn Scepter is een Harders stok,
        Een Boere-Py, een ruyge Rok
        Dat draagt mijn Koning,
        Een stroojen hut zijn Woning.
      
      
        Gelukkig ben ik Florysel,
        Dat ik heb sulcken waarde,
        Die mijn rukt uit des naare Hel,
        En bouwt mijn op der Aarden
        Een Hemel na mijn des hartsen lust,
        Waar in mijn Ziel in vrede rust
        Tot spijt der Goden:
        Die haar tot Minne noden.
      
    
  