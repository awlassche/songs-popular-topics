
    
      
        OM ieder een zijn plicht te togen,
        Sprak Christus des geheimenis,
        En stelt haar het Koninghrijck voor ogen,
        Der Heem'len, door gelijkenis.
        Door tien Jonkvrouwen,
        Die als vaardig staan,
        En het oog vast houwen, op den Bruidegom aan,
        Als hij ter Feest sou gaan.
      
      
        De vijf die vulden hare vaten,
        Met Oly om te zijn bereid:
        De andere, dwaas en uitgelaten,
        Die dachten, waar toe niet gebeid?
        Als hij zal komen,
        Dan zo is het noch tijd,
        Slaap wekt de dromen: terwijl de tijd verslijt,
        Gelegendheid ontglijdt.
      
      
        De Bruyd'gom middernacht verschenen,
        Verrees gewoel en hees geluid:
        Ontsteekt u Lampen, op de benen,
        Geleid hem eer de deure sluit.
        Vijf gants beladen,
        En als onversien,
        Om Oly baden, maar het mocht niet gezien:
        Gaat elders die bespien.
      
      
        De vijf, nu vaardig, traden binnen,
        Ter Bruiloft met den Bruidegom:
        Verheugd van gantser hert en zinnen.
        De deur gesloten wierd al om.
        d'Andre vijf klopten,
        Here laat ons in,
        Maar het oor hij stopten, voor haar dwaze Min,
        En heel verdoolde zin.
      
      
        Hij sprak, ik acht niet op u kloppen:
        Ik ken u niet het is te spa.
        ‘ Dus waakt en bidt, wilt het oor niet stoppen,
        ‘ Ontvonckt u Lampen altijd dra.
        ‘ Legt op u luimen,
        ‘ Als de wacht komt aan,
        ‘ Wilt dan niet sluimen, maar heel vaardig staan,
        ‘ Of het is met u gedaan.
      
      
        Wel zalig die op God kan achten,
        ‘ Met Lampen der Godvruchtigheid,
        ‘ En niet op het uytterst oordeel wachten,
        ‘ Om Oly, en zijn onbereid.
        ‘ Och laat ons ogen,
        ‘ Altijd wakker staan,
        ‘ Ziet ons vermogen, doch genadig aan,
        ‘ Dat wij ter Bruiloft gaan.
      
    
  