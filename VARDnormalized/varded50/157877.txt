
    
      
        Groten discoureur en eter,
        'k Dank u voor uwe goed onthaal,
        Schoon ik loof, dat bed'laers beter,
        Eten op haar avond-mael:
        Doch om echter niet te tonen,
        Dat ik heel ondankbaar schijn,
        Kom 'k u met dit vaars belonen,
        Voor uwe vleysch, uwe brood en wijn.
        Voor uwe vleysch, uwe brood en wijn.
      
      
        'k Wil u dan voor eerst bedanken,
        Voor uwe stiere vlees zoo taay,
        Als door natte wijngaerdt-rancken,
        Taayer als een bonte kraay,
        Daar in zeen'wen als mijn ving'ren,
        Liepen, zoo dat ik mijn kop,
        Vreesde aan de muyr te sling'ren,
        Had ik niet gerezen op.
        Had ik niet gerezen op.
      
      
        'k Dank u, voor u Friesche zuivel,
        En voor u verschimmeld brood,
        Dat zoo hart was als de Duivel,
        Op zijn hoor'nen, en zoo root,
        Of het van roosten was gebakken,
        Dat ik niet verdouwen kon,
        Dat mij heeft belet te kakken,
        Daar 'k mijn ongemak in von.
        Daar 'k mijn ongemak in von.
      
      
        Doe kwam daar een zilv're beker,
        Schuim ende vol beste bier,
        Dicker als ooit drank d'Ap'teecker,
        Mengde, of als ooit bij het vier,
        Kees de Veenboer in de ketel,
        Met zijn blote ruyge borst,
        Warmde in zijn groene zetel,
        Daar hij stickte schier van dorst.
        Daar hij stickte schier van dorst.
      
      
        'k Wil mijn danckbaerheydt ook tonen,
        Aan u, fraayen noob'len baas!
        Schoon ik u niet kan belonen,
        Voor u schrale lebb'ge kaas:
        Maar uwe starcke Fransche wijnen,
        Schenckt die vrij mijn Heer de Veer,
        Om de dieven mee te pijnen:
        Want mij lust geen droppel meer.
        Want mij lust geen droppel meer.
      
    
  