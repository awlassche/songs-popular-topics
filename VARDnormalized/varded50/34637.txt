
    
      
        PAN bestond het spelen
        Met zijn riete-fluyt,
        En beriep de Velen,
        Met het zoet geluid
        Van Apollos Herpen
        Onder Tmolus-bergh,
        Om daar uit te werpen
        Sijnder fluiten merg.
      
      
        En heeft flux verkoren
        Hem een Vonnis-heer,
        Just tot smaad geboren
        Van Apollos eer',
        Midas den befaemden
        Om zijn oren twee,
        Die hem flux versaemden
        Aan zijn hers'nen dwee.
      
      
        Als hij Pan vereerden
        Met des winners-eer',
        Daar gans Tmolus keerden
        Zijn groen kruyne ne'er:
        Tot een klaer' aen-wijsingh'
        Van het groot onrecht,
        Dat-men met mis-prijsingh'
        Phoebum hadd' berecht.
      
      
        Doen den dwazen wijzer
        Stond be-eselt-oort:
        Zo zal den mis-prijzer
        Voordt-aen zijn geboord,
        Riep God Phoebus krachtig
        Voordt een-ieder aan,
        Zijt dit dan in-dachtigh,
        En wilt red'lijck gaan,
      
      
        Oft uwe  korte oren
        Worden ook verlengd;
        Dus wilt ernstig horen,
        En altijd gedenkt
        Mijn b'exempelt praten,
        Oft wilt zonder schand'
        Zenden t'uwer baten
        het Vonnissen van kant.
      
    
  