
    
      
        HOe lank zullen wij noch haken
        Naar den Heer, en gulden tydt:
        Zullen wij dan nooit geraken
        Aan den dag, die ons verblydt?
        Is de uur' noch niet gekomen,
        Van vijf honderd jaar voorzeid?
        Davidts troon moet syn genomen
        Van Messias, lank verbeid.
      
      
        DaniÃ«l, naar uwe bedieden
        Syn de weken al volbracht;
        Nu moet ons t'geluck geschieden
        Van te krijgen s'Hemels kracht.
        Zendt, o Hemel, uwen zegen,
        Die uw schatten open-doet;
        Zendt, o wolken, uwen regen,
        Zendt Messias, t'eeuwigh goed.
      
      
        Laat den dauw de aerd'besproeyen,
        Op dat hij ons brengen mag
        (Uit wie ons geluk moet bloeien)
        Den verlosser voor den dag.
        Zendt doch neder uwe stralen
        Zonne der Rechtveerdigheydt,
        Dat tot ons komt nederdalen
        God met syn Bermhertigheydt.
      
      
        Als noch in het leven waren,
        David, ende Abraham,
        Is hij ons van zo veel jaren
        Toegezeid uit hunnen stam:
        Dat hij zoude syn geboren
        Van een Maghet, zonder pijn:
        Is ons hope dan verloren?
        Hemel, wanneer zal dit syn!
      
    
  