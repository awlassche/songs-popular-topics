
    
      
        Waar toeft mijn gouden dageraad?
        Waar mag Silvia nu blijven?
        Ach Nimphje komt eer ‘het wordt te laat!
        Ik zie de Zon na ‘het Westen drijven.
      
      
        HET schijnt of mijn ruygh-ghewolde Vee,
        Gevoeld de smert die ik moet lijden:
        Want ieder stil leit op zijn stee,
        En schijnt gelijk als ik te beiden.
      
      
        Zwijgt stil, mijn tong hout u gerust,
        Verschuylt u Kloris in de bomen,
        Nu heden werd u min gheblust:
        Vermits ik Silvia zie komen.
      
      
        Hoe zoet is ‘het minnen als men mint
        Aan wederzijden even krachtig,
        En als de liefde Weer-liefd’ vint:
        Zo is de min door liefd’ eendrachtig.
      
      
        Wel hoe wat ‘s dit? ‘het is nu de tijd
        Dat Kloris mij hier had’ bescheiden,
        Waar of mijn Herder nu verbijt?
        En laat Silvia ook verbeiden.
      
      
        Wat ruyssen hoor ik in het gheboomt?
        Ay mij! o Goon! wat zal dit wezen?
        Zacht waarde lief weest niet beschroomd,
        ‘Het is Kloris dies verlaat u vrezen
      
      
        Zijt wellekom mijn waarde Zon.
        En gij mijn Herderin geprezen:
        Kom rusten wij aan deze Bron,
        Stelt van u hert ‘het onnodig vrezen.
      
      
        Ha Kloris rover van mijn sin’.
        En gij voogdes van mijn vryheden.
        En gij Steel-diefje van mijn Min.
        En gij Goddin in mijn gebeden.
      
      
        Waar is er soeter zoet op aard,
        Als Weerliefd, liefde komt begroeten?
        ‘Het schijnt d’ Hemel ons te samen part.
        ‘Het schijnt ik door dwang u lust moet boeten,
      
      
        Ontvangt Silvia van mijn hand,
        De zegel van mijn trouwigheden,
        ‘K aanvaart, en reik u toe mijn pand,
        Tot tuig van onbreeckbare erden.
      
      
        Tuygt bloem, en blos, en blaetjes, tuygt
        De trouwe liefd’ bij ons besloten.
        Queelt beesjes, fluit, van vreugde juycht:
        Mits liefde Weerliefd’ heeft ghenoten.
      
      
        Kom waarde Lief laat ons in ‘het groen;
        Venus Altaren op gaan stokken,
        En blussen min met zoen op zoen:
        Want nooit ons min en werd ghebroocken.
      
    
  