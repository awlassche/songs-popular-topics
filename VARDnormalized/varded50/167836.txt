
    
      
        AUroor klam op zijn wagen,
        Doen Phebus voer uit jagen,
        Vroeg in de morgenstond;
        Maar hij geen Wilt en vond,
        Dan ene uyt-genomen,
        Sach hij onder de Bomen
        Zeer enig in het Veld,
        Daar zijn hert was op-gesteld.
      
      
        Het was zijn Liefken reine,
        Die zat aan een Fonteine,
        Onder het groen Geboomt,
        En daar het Beeckjen stroomt,
        Zeer dicht aan eender Heide,
        En bij een Klaverweide,
        Om plukken Bloemkens schoon,
        Ia kruiden fray van toon.
      
      
        Hij zei mijn Liefken reine,
        Wat maakt gij hier alleyne,
        Enig in het woeste Wout,
        Onder dit groen gebont?
        Om mij wat te vermeien
        Onder de groene weyen,
        Dus stelt u hier wat neer,
        Aenschout na u begeer.
      
      
        Dees' Christalijne vlieten,
        Zeer overvloeyend' gieten;
        Als van het Pluym-gediert,
        Dat vrolijk tiereliert:
        Om dat de Zon komt naken,
        het Schijnt alles te vermaken:
        De Vogels zoet van taal,
        Met naam de Nachtegaal.
      
      
        Die laat hem lieflijk horen,
        Hoe ruyckt de groene dooren,
        Zeer lieflijk ende schoon
        Staat ook des Hemels Troon:
        Ia lief aenschout te degen,
        Hoe dat de groene wegen,
        Met Bloemkens staan beplant,
        Tot aan den Beken-kant.
      
      
        Aanziet mijn Lief met hopen,
        Hoe de Konijnkens lopen,
        Van d'eene Duin in d'aer,
        En springen op malkaer;
        Aanziet het lieflijk paren
        Al van de Oyevaren,
        Putoors en Krayen mee,
        Zij gaan al twee en twee.
      
      
        De Duif al met zijn gaeytje,
        De Koekoek met zijn maeytje,
        Patrijsen goed van aard,
        het Is alles wel gepaard:
        Ach mocht ik met u paren
        Gelijk de Oyevaren,
        Of als de Tortelduif,
        Al met zijn staande kuif.
      
      
        Ben ik voor u geboren
        Mijn Herder uitverkoren,
        En heeft het God verzien,
        Mijn Lief het zal wel gezien,
        Dus wilt de tijd verbeiden,
        En laat ons van hier scheiden.
        Tot morgen ochtend ree,
        Zo voegt u hier ter stee.
      
      
        De Goden u behoeden,
        Ik zal mij voorders spoeden
        Morgen bij die Fontein,
        En bij de beke rein,
        Om u daar te verbeiden,
        Hier in de groene weiden,
        En voeden mijn gedacht,
        Daar ik uwe komst verwacht.
      
    
  