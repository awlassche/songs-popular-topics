
    
      
        AL te wreede Roosemond,
        Zullen dan mijn droeve klagten,
        Nooit uw staale Hert verzagten,
        Ach! mijn Ziel is zeer doorwond,
        Zo uw Wreedheid mij doet sterven,
        Ik ontvang de Dood met vreugd,
        Wijl ik niets en kan verwerven,
        Is mij het Leven ongeneugt.
      
      
        Dog zo uw aanminnelijkheen,
        En uw glinsterende Lonkjes,
        Die niet zijn als Minne-vonkjes,
        Daar mijn Ziel is door bestreen,
        Mij met enig gonst bestralen,
        Zal ik over uw Godin,
        Mettertijd nog Zegen-pralen,
        Als Verwinnaar van de Min.
      
      
        Geeft dan Schone, geeft gena,
        Zet uw strafheid dog ter zijden,
        En hebt deernis met mijn lijden,
        Wilt gij dat ik troosteloos ga?
        Zo vaard wel, 'k verlaat mijn Leven,
        En verkies de bleeke Dood,
        Gij hebt de Dood-steek mij gegeven,
        Als ik uw mijn Liefde bod.
      
    
  