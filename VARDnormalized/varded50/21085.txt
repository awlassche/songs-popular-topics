
    
      
        EVen als de Scheepjes varen,
        In het grondeloose Meer,
        Hollen, sollen, gins en weer,
        Op de woeste wilde baren,
        Door veel winden en tempeest,
        Dat er dikwijl maakt bevreesd.
      
      
        Zijn de Vryers te gelijken,
        Die noch in de Zee verwoed,
        Dolen als een Schipje doet,
        Tot zij hare zeilen strijken,
        Tot zij komen op de kust,
        Daar men van het woelen rust.
      
      
        Maar ons Bruidegom verheven,
        Komt nu op een goede ree,
        Met zijn Scheepje van de zee,
        Door een goede wind gedreven,
        Ter gewenster haven in,
        Bij zijn lieve Koningin.
      
      
        Dit is Bruidegom de haven
        Daar gij lang hebt na gewaght,
        Daar gij lang hebt na getracht:
        Laat nu droefheid zijn begraven,
        Laat hier blijken uwe trouw,
        Maakt hier vast het kabel-touw.
      
      
        En gij o vrou-Bruydt geprezen,
        Weest in dezen uwen tijd,
        Met u Bruidegom verblijd,
        Wilt zijn qualen weer genezen,
        Biet hem wederom de hand,
        Doet hem wederom bijstand.
      
      
        Wilt te samen dan vergaren
        Met een recht genegen Min,
        Met een hert, een ziel, een zin:
        Werd nu alle woeste baren,
        Van bedroefde water-tocht,
        Dat u overkomen mocht.
      
      
        Gij genode wilt dan zingen,
        Wenst des wel-vereende twee
        Veel geluk, voorspoed en vree:
        Wilt dan vreugde hier ontspringen,
        Roept nu met mij overluyt,
        Geluk Bruidegom en Bruid.
      
    
  