
    
      
        Beminnaars van de vreugde,
        Laat ons eens vrolik zijn,
        Wanneer het geschiet in deugde,
        Men verheugt zich bij de wijn;
        Want de wijn is gegeven,
        Tot de vreugd van ons hert,
        En om vernoegd te leven,
        Schoon het van zorg omsingeld werd.
      
      
        Verdrenken wij de pijnen,
        En angsten daar een hert
        Dat laf is, om gaat kwijnen,
        En zich zelf in zorg verwerd.
        Komen ons de oude dagen,
        Al verhaast men die niet,
        Niet vroeg genoeg na jagen,
        Schoon men steeds niet treurig ziet.
      
      
        Weest vrolik bij de vrienden,
        Alwaar de vreugde past,
        Die daar de blijdschap binden,
        Strekken and'ren tot een last.
        Daar des een tijd van te zorgen,
        En van verheugt te zijn.
        Stel het zorgen uit tot morgen,
        Weest verheugt bij spijze en wijn.
      
    
  