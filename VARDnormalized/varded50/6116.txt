
    
      
        HEt reder een Ridder wt jagen,
        Wt jagen, en vant een Maagden kroon
        Hij dacht hoe hij haar mocht behagen
        Hij gaf haar een krans van ere schoon.
      
      
        Hij sprak aenhoort gij Maagden reine,
        Reine, Jesus heeft u gezind,
        Dies wil hij ook voorwaar alleyne,
        Van u suyverlijck wezen bemint.
      
      
        Gedenkt hoe gij verwint met strijden,
        Met strijden, die krankheid van die natuur,
        Dat gij mocht namaals u verblijden,
        Met die jonckvroulijcke krone puur.
      
      
        In zeden wilt niet zijn hoogmoedig,
        Hoogmoedig, verheft u nimmermeer
        Hoe wel gij sijt van Jaren bloedig
        Van lichaam en leden schoon en teer.
      
      
        Want wat zijn toch die klaar ogen,
        Klaar ogen, in u gezicht geprent,
        En al dat gratieus vertogen,
        Van u geheel lichaam excellent.
      
      
        Och anders niet dan stof der aarden,
        Der aarden, dus trout daar op niet,
        V lichaam dat is klein van werden,
        Het welk haast verdrogen zal als een riet.
      
      
        Spiegelt u toch eens aan een roze,
        Een roze, als zij open staat,
        Zij bloeyt voorwaar een kleine pose,
        Want haar schoonheid alte haast vergat.
      
      
        Zo zal in u ook haast verdwijnen,
        Verdwijnen, het aanzicht door den dood
        Dat gij nu hebt met vele pijnen
        Willen behouden klaar en root.
      
      
        Maar zo gij u ziel maakt van binnen,
        Van binnen, door deugd hups en schoon,
        Dan zal u den Here Christus minnen
        En cieren met die hemelse kroon.
      
      
        Laat dan des werelds vreugde varen,
        Al varen, zij brengt droefheid en pijn,
        Wilt denken op der Maagden scharen
        Die in die hemelse glory zijn.
      
      
        Een niew liet voor den Heer verheven,
        Verheven, zingen die Maagden daar,
        En haar wordt ook alleen gegeven
        Te volgen altijd dat Lammeken klaar.
      
      
        Wilt gij met haar dit niew liet zingen,
        Liet zingen, d'ydelheyt versmaad,
        En wilt ook u lichaam bedwingen,
        Van ontucht en alle zonden kwaad.
      
      
        Adieu gij Maagden al te samen,
        Te samen, brengt den tijd zo uit,
        Maakt u met deugden zo bekwame
        Om Jesu te zijn een lieve bruyt.
      
    
  