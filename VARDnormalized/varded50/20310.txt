
    
      
        WAt mag toch de jeugd al razen,
        Van der minnen God verblindt,
        t’Is toch maar een dertel kind,
        Werd geacht een God der dwazen:
        Vliet van mij gij blinde God
        Ik heb toch met u de spot.
      
      
        Ziet gij lekker ongebonden
        Vrij met u schichten van loot,
        Ik geef u mijn herte bloot,
        Gij en zullet niet door-wonden:
        Vliet van mij gij blinde God
        Ik heb toch met u de spot.
      
      
        Oft u schichten altemale
        Waren van goed staal en stof
        Gij bent veel te plomp en grof,
        Gij zult in u schieten valen:
        Vliet van mij gij blinde God
        Ik heb toch met u de spot.
      
      
        Ik die nu in vrijheid leve,
        En van herten ben gerust,
        Zoud’ ik door een dertel lust
        Mij tot slavernij begheve?
        O neen: vliet gij blinde God
        Ik heb toch met u de spot.
      
      
        Al durft gij u zelven noemen
        Machtig boven Iovis sterk,
        k’Acht u doen maar kinder werk:
        Al u macht bestaat in roemen.
        Vliet van mij gij blinde God
        Ik heb toch met u de spot.
      
      
        Hoe wel de min-zieke zotten,
        V als God veel ere bien:
        Ik zal u in stee van dien,
        Staegh beschimpen en bespotten.
        Vliet van mij gij blinde God
        Ik heb toch met u de spot.
      
      
        Gaat nu als de kinders plegen,
        Claeght u moeder vrij dit leed,
        Anders toch gheen raad gij weet,
        Gij bent met u schicht verlegen.
        Vliet van mij gij blinde God
        Ik heb toch met u de spot.
      
    
  