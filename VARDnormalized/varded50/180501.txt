
    
      
        ALmogentheit, die het al beheerscht, wiens oog
        En hand het al bereikt van des hemels boog;
        Die het eerste licht ontstaakt, den dag stelt palen:
        De zon vertrok, om andren toe te stralen.
        Begeef ons niet: och blyf ons bij, zo rê,
        Als Jesus op zijn leerlings avontbê!
        De toezigt van uw vaderlijke zorgen
        Bescherme ons trou, en langer dan tot morgen.
      
      
        Wanneer de slaap, afbeelding van de dood,
        Ons leen verkwikt, hoe leggen wij dan bloot
        Voor allerlei gevaren! hoe onmagtig
        Den minsten ramp te keren! niet gedachtig
        Aan goed noch bloed, ten waar misschien een droom
        Ons dit verward asschilderde, en met schroom.
        Gedenk gij ons, terwylwe ons zelfs vergeten:
        Verdadig ons nu meest, als wij het niet weten.
      
      
        D'Aartsvyant, vorst van het rik der duisternis,
        Belaagt ons, neemt zyn' slag wel waar en wis,
        Plag allerminst, daar het alles rust, te slapen;
        Doch recht niet uit, verstrekt uw kracht ons wapen,
        Uw zorg ons borg, uw hemelse Englewacht
        Ons lijfwacht, uw geleide ons licht bij nacht,
        Uwe ogen, van geen sluimerzucht beschoten,
        De trouste wacht des slaaps, bij ons genoten.
      
      
        Uw vleugel dekk', beschaduw' het stille bedt;
        Dat zelf geen droom ons store, of ons besmett';
        In huis, op straat geen moortgeschrei opsteke;
        Geen plaag van vier of vloed de nachtrust breke.
        Hoe is des dag, hoe al ons levens tydt
        Helaas gespilt! hoe luttel u gewydt
        Ten dienste! wie verstaat zijn blinde feilen?
        Wie kan het gemoet, dien diepen afgrond, peilen?
      
      
        Wie siddert voor uw vierschaar niet van schrik,
        Die vonnis veld van ure en ogenblik?
        Och! laat uw gunst ons grof vergrijp bedekken,
        des Verlossers bloed ons zuivren van die vlekken.
        Gewen ons u te zien met diep ontzag
        Naar d'ogen, wien de nacht is heldre dag,
        De duisternis zo klaar, als middagstralen:
        Een toom, die ons verbiê van het spoor te dwalen.
      
      
        Gedoog in het hart geen drift van blinden lust,
        Die op uw trou te los en trouloos rust;
        Geen' dootslaap van de ziele, in lust verzopen,
        Gereed ontzint in haar bederf te lopen.
        Leer waken, naar de les van des Heilants mond,
        En wachten op den jongsten morgenstond:
        Als of dit lijf niet voor dien dag zou rijzen,
        Maar voort in het graf, zijn rustbedt, wormen spijzen.
      
      
        Dat als het lijf den blyden morgenstraal
        Herblinken ziet, de ziel weer adem haal'
        En leve en zweve in het licht van heil en waarheit,
        Dat neêrstraalt van uw aanschijn, rik van klaarheit:
        Dat zelf de slaap uw glori dus verbrei',
        Ons hoop altoos des bruigoms komst verbei,
        En het bruiloftsfeest, dat nimmer donkre vlagen
        Noch beurten kent van nachten en van dagen.
      
    
  