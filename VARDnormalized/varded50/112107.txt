
    
      
        WElzoetste Meisje van den lande,
        Hoe komt het, dat jij dus alleen
        Langs deze barre naare stranden
        Zo parremantigjes gaat treen?
        Wagt jij uit des woeste zeên.
        Ligt een van uw naaste Vrinden,
        Uw Vader, Broeder, of Beminden.
        Kom, lieve Buisje, zeg de reen.
      
      
        Ag! Ag! Ag! Ag! laat mij maar treuren
        Ik ben mijn Ary Vis-ben kwijt!
        Ach! dat geluk mogt mij niet beuren,
        Dat hij genoot mijn jongen tyt.
        Moest dan uw bedrieglijkheid,
        Valse Zee, mijn Vrijer roven.
        Ag! deze smert gaat al te boven
        Hij is wel waard te zijn beschreid.
      
      
        Staak tog uw treuren, bolle Meisje
        Ei, kom verlaat dit razend nat.
        Kom en voldoe mijn lust een reisje;
        Daar voor beloof ik jou een schat.
        het Ben een rik Heer uit de stad;
        'k Zal veel kostelijke dingen,
        Als zilv're bellen, goude ringen
        Voor jou kopen, doe jij dat.
      
      
        Neen Neen, jij zoudt mij maar bedriegen,
        Ik heb die praat wel meer gehoord.
        'k Laat mij zoo ligt in slaap niet wiegen.
        Zulk volk houd tog zelden woord.
        Zoek die beter dit bekoord.
        Al uw kostelijke schatten,
        Kan onze nederigheid niet vatten:
        Daarom gaat uws weegs maar voort.
      
      
        Weg, malle Meid, gaat niet meer dolen
        Neem mijne bêe in overleg.
        Daar zijn voor af al twee pistoolen,
        Tot blijk, dat ik de Waarheid zeg.
        Gaa nu met mij deze weg.
        Wel, ik zal het dan reis wagen
        Ik kan 'er een nieuw jak voor dragen,
        Mijn Ary Visben is tog weg.
      
    
  