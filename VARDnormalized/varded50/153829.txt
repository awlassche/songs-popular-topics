
    
      
        ALs Ikaris een vreemde lust
        In zijn gedachten kreeg
        Was het vliegend herte niet gerust
        Te blijven hier om-leegh:
        Hij zag de zwier der Voog'len aan
        Tot aan de blauwe Lucht,
        En dachte, ik wil mede gaan,
        En trekken op de vlucht.
      
      
        Hij maakte vleugelen van was
        Aan elke zijde een,
        Daar mede was hij wel te pas:
        Want daar mee vloogh hij heen.
        De grillen in zijn malle kruin
        Die dreven hem om-hoogh,
        Gheen spitse Toorn, noch grijse Duin,
        Daar hij niet op vloogh.
      
      
        Ten laatsten door zijn dwaze zucht
        Die dagelijks aenwon,
        Zo nam hij voor met enen vlucht
        Te vliegen op de Zon:
        Maar deze yd'le overleg
        Was lichter als een Veer:
        De Zon versmelt de vleugh'len weg,
        En Ikaris valt neer.
      
    
  