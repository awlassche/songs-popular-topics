
    
      
        ZEe-sterre klaar
        Belooft in all' ons gevaar,
        Na god ons toevlucht aldermeest.
        Gij zijt voorwaar
        Ons seker' hope waar naar
        Wij ons begeven onbevreest
        Zo verlicht van den heiligen Geest,
        O Zachtmoedige Maagd
        All' ons wolken verjaagd,
        In u handen ons draagt,
        En ons tranen af vaeght,
        Gij voor ons uit Jacob rest
        Om weer te stillen ons tempeest.
      
      
        O zuiver licht
        Toont u barmhertig gezicht
        Eer dat ons ziel te gronde gaat.
        Ons wegen richt
        In ons de liefde weer sticht,
        Licht ons, o schonen dageraad,
        Door u stralen verdrijft al ons kwaad.
        Weer ons ogen ontblint,
        Van de zonden ontbint,
        En verzoend met u kind,
        Dat zijn Moeder bemindt.
        In den strijdt altijd bij-staat
        En in het einde niet verlaat.
      
      
        Die niet begeert
        Dat uwe kinders iet deert,
        O lieve Moeder weest gegroet,
        Weer ons vereerd
        Den naam van EVA verkeert,
        Laat ons eens horen den AVE zoet.
        Wij ootmoedig u vallen te voet
        Als de ziele verscheid,
        Ons den weg dan bereid,
        Na den hemel onsleyt,
        Daar den Heer ons verbeid.
        Komt met hem ons in het gemoet
        En het eeuwig Rijk ons open doet.
      
      
        Van God bewoond,
        Rondom met Sterren gekroond
        O nooit gesloten hemels poort.
        Ons nu verschoont
        Voor ons u borsten hem toont,
        Spreekt eens voor ons een krachtig woord
        Dat het hert van den Vader doorboort.
        Hij genadig aanschouwt,
        Met zijn gracy bedouwt,
        In zijn liefde behoudt
        Hem, die op u betrouwt.
        Maagd der Maagden ons verhoord
        Die uwen maagdom nooit verloort.
      
      
        O nooit besmet
        Met alle deuchden bezet,
        Van alle zonden ons bevrijd.
        Laat ons gebedt
        Gaan opwaarts zonder belet
        Tot u wen Soon gebenedijdt,
        Die u voor zijne Moeder belijd,
        Die u nooit en veracht
        En u geeft hoge macht,
        Ons bevrijd van de nacht,
        Daar de sond' ons in-bracht.
        Toont dat gij zijn Moeder zijt
        Door uwen Jesum ons verblijd.
      
    
  