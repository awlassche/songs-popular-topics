
    
      
        Wanneer de Zon in het morgen rood
        Jn het oosten kwam ontmoeten,
        Lag Phoebus in Auroraes schoot,
        Om Zee en Duin te groeten;
        Om Roos om Blom om Phyolet:
        Met Elst en Linde dicht bezet,
        door Zuyer koelt te buigen;
        Om druppels die als Christalijn:
        Op Roos en Blom gedropen zijn,
        Vol Nectar in te zuigen.
      
      
        De vers ontloken dageraad,
        Begroet van Zuyer Winden,
        Haar morgen zugjes vallen laat;
        Op digt bebladen Linden,
        de Zon in het Oosten opgestaan;
        spelt met zijn glans op groene blaen:
        van hoog getopte bomen;
        van waar mijn Philis dreef haar vee,
        Tot op den Oever van de Zee;
        En brakke Waterstroomen.
      
      
        Haar Schaepjes aan de waterkant
        verquikten door het verkoelen,
        Mijn Philis gaat terwijl op strand,
        Haar blanke voetjes spoelen;
        en slobbert in het ruyzend nat:
        dat haar tot aan de middel spat:
        door drifjes opgevlogen,
        Nooit soeter vreugd nooit blijder dag,
        Als doen ik weer mijn Philis zag:
        Haar natte leden drogen.
      
      
        Haar open boezem heel ontblood,
        het Albastert wit verdoofde;
        Haar blanke kaekjes blozend rood;
        Aroor haar glans verdoofde;
        Hoe graegde mijn verliefde zin,
        Na dit genod door zoete Min,
        dog dorst het niet betragten:
        dies was de vreugde mijn een smert,
        Een vreugd voor het oog, En pijn voor het hert:
        Een stuit voor mijn gedagten.
      
      
        Had ik mijn Philis na gegaan,
        Jk had veel vreugd genooten,
        En ik had veel beter gedaan,
        het en had mijn niet verdrooten,
        Maar valsheid was voor mijn een smart,
        dat dede treuren mijn jonk hert;
        Als ik mijn Lief aenschouden,
        en hoe dat zij aan de Rivier
        Haar voetjes spoelden met pleyzier,
        dat zal ik wel onthouden.
      
      
        Mijn Philis was zo blij van geest,
        Dat zij haar zo vervarsten,
        Mijn hert was alzo zeer bevreesd,
        Jk dorst haar niet aantasten:
        Om dat ik was zo slap van geest,
        dat maakte mijn Jonk hert bevreesd,
        Jk dorst haar niet genaken,
        Dus was mijn hert vol droef getier,
        Ontsteken door het Minnevier,
        Jk moest haar Liefde staken.
      
      
        Jk zag mijn Philis met pleyzier,
        Na het wout weer henen keren,
        Haar Schaepjes met een zoet getier,
        die spelden heen en weren,
        Liepen en spelden alzo ras,
        Al door het groene klaver Gras,
        Mijn Lief was wel te vreden,
        Doen kwam ik bij mijn Philis weer,
        Jk groeten haar nog eens een keer,
        Zij is tot mijn getreden.
      
      
        Jk sprak weest wellekom schoon Godin,
        Wilt mijn verexcuseren,
        Jk spreek u aan uit zuiver min,
        Wilt mijn niet reverseren.
        Jk kom tot u mijn schoon Jonkvrou,
        Al om te bieden u mijn Trou,
        dus laat mijn eens genaken,
        Uit Liefden uwen rooder Mond,
        Ontvangt van uwen Lief terstond,
        Een kusje voor jou kaken.
      
      
        Jonkman zei zij ik ontvang jou trou,
        Met vreugden in mijn handen,
        Wilt mijn dan maken tot jou Vrouw,
        Al door de Egte banden,
        En wilt met mijn gaan treden voort,
        Na het Wout onder de Linde hoord,
        Veel vreugd zult gij ontvangen,
        En wilt mijn Schaepjes drijven heen,
        Ter plaatse daar wij hene treen,
        daar na is mijn verlangen.
      
      
        Sa maakt nu vreugde aan alle kant
        Met Bassen en Fiolen,
        Mijn Philis met haar Lief pleyzant,
        Die ziet men onverholen,
        Gaan treden door het groene Wout,
        Daar menig vogel Jonk en oud,
        Zo zingen zonder schromen,
        En ik ben met mijn Lief gegaan,
        Al in het Wout wilt mij verstaan,
        Onder de groene Bomen.
      
    
  