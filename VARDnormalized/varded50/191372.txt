
    
      
        VErstoort u niet, indien het hier beneden
        Den bozen gaat na zijnen wens en wil:
        Benijdt hem niet, zo hem ’tgeluck op heden
        Lacht vriendlijck toe, en draeyt op zijnen spil:
        Want eer niet lang zo werd hij afgesneden
        En dort als ’tgras, dat door de seyssen vil.
      
      
        Sta vast op God en wilt zijn woord vertrouwen,
        Spoe u ter deugd en allerhande goed:
        Zo brengt hij u in weelige Lands douwen
        Daer’t alles stroomt in rijken overvloed;
        Hij zij uw lust: en laat die niet verkouwen,
        Zo krijgt gij weer dat uw begeerte boet’.
      
      
        Draeg op aan hem de zorge dyner zaken:
        Bevel uw recht in zijn getrouwe hand;
        Vertrouwt het hem, gij zult wel boven rakken
        En zien met vreugd uw vijand in de schand;
        Hij zal uw sak zo klaar voor ieder maken
        Gelijk een Zon die op de middag brand.
      
      
        Werd het uw lot te lijden, lijd geduldig,
        Ontstelt u niet zo het andren beter gaat
        En lukken ziet haar listen menigvuldig;
        Mort niet op God: geen toorn, geen gram gelaat
        Maeck’ u voor hem aan ’tmurmureeren schuldig:
        Uw bloed ontsteeck zich immers tot geen kwaad.
      
      
        Want God zal doen de goddeloose sterven
        En roeyens’ uit; maar die den Heer verwacht
        Zal hij de Aard in vast bezit doen erven.
        Een weinig tijds, en, sytter op verdacht,
        Die godloos was zult gij zijn plaats zien derven,
        Zijn eer vergaan, zijn huis te niet gebracht.
      
      
        Maar die zijn lot zachtmoedig heeft gedragen
        Zal in het land, dat hij alhier bezit,
        Genieten vree en wellust in zijn dagen.
        De vrome zijn der goddeloosen wit,
        Die zij gestaegh beloeren en belagen,
        En knarssen vast van spijt op haar gebit.
      
      
        God lachter om: hij ziet haar hoop bedrogen,
        Haar drift gesteuyt, haar dagen op een end.
        Haar boog is ree, haar zwaarden zijn getogen
        En tegen den onnooselen gewend
        Tot slachting van die hier niet veel vermogen:
        Maar God die waakt die haren aanslag kent.
      
      
        De flits, de pijl, en den getrokken degen
        Zal hij doen gaan in ’smeesters eigen bloed.
        Een klein bezit, dat eerlijk is verkregen
        Is beter als het grondeloose goed
        Van menigen, door goddeloose wegen
        Geschrockt, geschraept, in hollen overvloed.
      
      
        Wat is de macht der knevelaers en vrecken?
        Haar armen zal de Heer in stukken slaan,
        En al haar kracht verpuffen en begekken,
        Maar door zijn hand den vromen houden staan,
        En over hem zijn gunst en zegen strekken:
        Haar deel en erf zal nemmermeer vergaan.
      
      
        De vrome zal, als God bezoekt de Landen
        En die met pest en honger komt te slaan,
        Van hem bewaard geraken nooit ter schanden:
        In dieren tijd zal hem de Heer versaen;
        Maar, even als het vet der offeranden,
        Zal ’tgodloos volk in rook en smook vergaan.
      
      
        De boze houdt al wat hij komt te stropen:
        Geeft niet weerom van het geen hij leent of haalt:
        Daar tegens gaan des vromen handen open,
        Die geeft en schenckt daar iets gebreeckt of faelt;
        Dies sal’t den een met zijn bederf bekopen
        En de ander van Gods goedheid zijn bestraelt.
      
      
        De Heer heeft lust in het bedrijf der vromen,
        Hij richt haar voet om vast en wel te gaan
        Alss’ op het glad of op ’toneffen komen;
        Zij sneuvlen wel, maar God die houdse staan,
        En werden zij verrukt door harde stromen
        God brengt ze weer ter goeder haven aan.
      
      
        ’K heb jong geweest, nu ben ik op mijn dagen,
        Maar ik heb niet gezien dat God vergat
        Des vromen mans, zo dat hij brood ging vragen
        Of zijn geslacht gebede brokken at;
        Hij leend’ en gaf, en heeft wel zelfs gedragen
        Aan anderen van ’tgeen dat hij bezat.
      
      
        Wijkt van het kwaad en wilt het goed betrachten,
        En groeyt en bloeydt, woont eeuwig op der aard,
        Want God bemint het recht en die het achten,
        Hij is het, die haar in eeuwigheid bewaard:
        Maar die de boos’ en hare na geslachten
        Roeyt uit het land, noch hare zonen spart.
      
      
        Al sietmen den rechtvaardigen aanranden
        Van het ongeval dat hem somtijds bevecht:
        Al toont de nijd hem haar vergifte tanden:
        God doet op aard hem wonen vast en hecht,
        En zet zijn huis in uytgeleese landen,
        Om dat hij spreekt dat wijsheid is en recht.
      
      
        De wet zijns Gods is altijd op zijn lippen,
        Die in zijn hert wel diep geschreven staat,
        Dies zal zijn voet niet wankelen noch glippen.
        De boze loert, waar dat de vrome gaat,
        Om nu of dan hem yeuwers te beknippen
        En met zijn dood zijn lust te zien verzaad;
      
      
        Maar God zal hem in zijne hand niet laten
        Of hij al schoon van hem geoordeeld wordt.
        Wacht op den Heer en wandelt op zijn straten:
        Hij zal u hoog verheffen op een kort,
        Maar die, die God en die den vromen haten,
        Zult gij eer lang ter neder zien gestort.
      
      
        Een godloos man, die zijn geweld de schromen,
        Heb ik gezien, ontdaan en uitgeleid
        Als ’tweeligh hout der groter linde-bomen
        Dat wijd en zijd zijn takken henen spreyt,
        Maar korts daar na heb ik hem niet vernoomen;
        Ik sochter na, maar vonde geen bescheid.
      
      
        Neemt vlijtig acht en let op vrome mensen
        Van herten rein, van handen onbesmet:
        Haar eynd is vree, haar uitgang is na wensen;
        Maar die vertreen des Heren wil en wet
        Die zullen haast verdwijnen en verflenssen
        Heel uitgeroeid, versmeeten en verplet.
      
      
        Der vromen heil komt, Heer, van uwe handen,
        Gij zijt haar troost in allerhande strijd,
        Gij zijt haar sterckt’ als ’tquaed haar aan komt randen,
        Gij zijt die haar in harde nood bevrijd,
        Die haar verlost van doods benaeude banden,
        Die hare burgt en vaste toevlucht zijt.
      
    
  