
    
      
        MAria Maagd eerbaar,
        Prinses van Hemel-rijke:
        Gij zijt een spiegel klaar,
        Heel zonder smet voorwaar,
        Boven der Eng'len schaer.
        Waarom zij ook eenpaar
        U eren eeuwelijcke.
      
      
        Gij hebt Adams geslacht,
        het Welk Eva had doen trueren,
        Als Hester, wijs bedacht,
        En Judith, door Gods kracht,
        Weder in vree gebracht,
        Voor uw'vrucht groot van macht,
        Wt druk, en doods bezuren.
      
      
        Gij zijt de vrome Vrouw,
        Die het Serpents hoofd vertreden
        Heeft, en door des Hemels douw
        Gods Soon, Edel kersouw,
        Gebaard, Maagd zonder rou,
        Bleeft Maagd, en zonder flouw
        Bracht, als Abigail, vreden.
      
      
        U heeft de Zon gekleed,
        Schoon dageraad gheresen,
        Die uit u wel bereedt,
        Heel zonder pijn of leed
        Kwam, om ons druk en zweet
        Te drogen wijd en breed.
        Met recht wordt gij geprezen.
      
      
        Gij blinckt van diep ootmoed,
        Hof, schat, fontein vol deughden.
        Geloof, Hoop, Liefden gloed
        Is uwen geur, duif zoet,
        Gelijk de Maan den vloed,
        Verwekt zo ons gemoed,
        Vervuld ons ziel met vreugden.
      
      
        Schoon' leli', Jacobs leer,
        Die strekt aan God bezijden,
        De Eng'len doen u eer,
        Naar uwes Zoons begeer:
        Slagh-oord', druckt nu toch neer
        Uwe vijanden, die zeer
        Groot'lijcks uwe lof benijden.
      
      
        Maar wij tot des duivels spijt,
        Willen u altijd loven:
        Al is het dat zulks benijdt
        Zijn zaad vermaledijd,
        Van haar geweld ons vrijdt,
        Vroom Iahel voor ons strijdt,
        Aenhoort ons arm verschoven.
      
    
  