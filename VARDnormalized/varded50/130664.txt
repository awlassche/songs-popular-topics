
    
      
        Mijn Rozemond vertoond al het zoet
        Der lieve Lente op mond en wangen
        Nu zij mijn liefde en leven voed,
        Schoon zij mijn   zinnen houd gevangen.
        Ik wens dat mijne vlam, Als mij haar mondje kust,
        Nooit werd geheel geblust.
      
      
        Opregte liefde heeft geen end,
        Haar vlammen blijven eeuwig blaken.
        Hij die den aard der liefde kent,
        Houd min voor het opperste vermaaken.
        Het hart, aan het hart mijns liefs gehegt en vast gesmeed,
        Bemint in lief en leed.
      
      
        De roos, hoe geurig, teer en zagt,
        Moet voor mijn Rozemondje zwigten.
        Een zagt gemoed is het hoogst geagt.
        Goedaardigheid straalt uit haar ligten:
        Haar heldere ogen, steeds twee zonnen van mijn hart,
        Genezen mijne smart.
      
      
        Waar het hart niet harder dan metaal
        Zo het zulk een Beeld niet kon beminnen!
        het Mint alles, zelfs het steen en staal,
        De Min kan het wreedste hart verwinnen:
        Dies is een ziel, zo schoon, zo zagt, zo zoet van aard,
        Een trouwe liefde waard.
      
    
  