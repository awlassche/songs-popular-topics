
    
      
        Vriende laat ons nu eens vrolijk wezen,
        Bij de zoete Koffy uitgelezen,
        Waarom sou men nu zo zitten pronken,
        Nu de Kopjes al staan in geschonken.
      
      
        Juffrouw ik drink zonder vrezen,
        Het zal u Galands gezondheid wezen,
        Zoete Juffrou laat het u behagen,
        Want zo moet men veel verdragen.
      
      
        Laat ons nu de Kopjes wat omspoelen,
        Dan zo zal de Koffy wat verkoelen,
        Want ik voel het datelijck aan mijn tanden,
        Dat de heete Koffy wel kan branden.
      
      
        Vrienden gij moet het niet vergeten,
        Daar een klontje suiker bij te eten,
        Want de Suiker doet de Koffy smaken,
        Anders kanse u dog niet vermaken.
      
      
        Juffrou het zal u gezondheid wezen,
        Benje ziek, de Koffy zal het genezen,
        Want de Koffy die is Medicijnen,
        Zij geneest ook veelderhande pijnen.
      
      
        Wie heeft lust tot deze zoete dingen,
        Hier zijn Koeckjes ende Krakelingen,
        Sa Monsieur wilt u Matres bezorgen,
        Anders kent gij het ligt met haar verkorven.
      
      
        De kopjes die dienen weder vol geschonken,
        En te samen weer in het rond gedronken,
        Want het is nog geen tijd om te scheiden,
        Daarom laat ons hier nog wat verbeiden.
      
    
  