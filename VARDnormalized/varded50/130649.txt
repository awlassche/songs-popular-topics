
    
      
        Ach, ach, eilaas, wat heb ik gaan beginnen,
        Dat ik om het bedroefde   werelds goed
        Al in het bloeien van mijn Jeugd mijn zinnen
        Zo heb gesteld om enen ouden bloed,
        Die   niet als weene,
        Klagen en stenen,
        Sugten met enen,
        Dag en nagten doed.
      
      
        'k Verfoey mijn Moeders raad, die mijn ging porren
        Tot deze daad. O Oude, koude man,
        Die niet en doed als eeuwig altijd knorren!
        Ag, wat ben ik 'er ongelukkig an!
        Zijn dit goe dagen?
        O neen, het zijn plagen
        Die 'k niet verdragen
        Nog niet lijden kan.
      
      
        Wat baat, helaas, mijn al zijn Goude schyven
        Nu ik versteken ben van het soetste zoet
        Daar dezen bloed mijn niet in kan geryven!
        Wat kan mijn hellepen het werelds goed:
        Het wellig vleisje
        Van mijn jonk Meisje
        Word na zijn eisje
        Niet eens deur gevoet.
      
      
        Hoe kan ik vreugd of blijdschap bij hem rapen,
        Want hij is dag en nagt altijd vol pijn:
        Van Jigt en Podagra kan hij niet slapen.
        Og, is dat niet een grote vreugd voor mijn,
        Stadig te suffen!
        Hij zit te muffen
        Altijd te duffen:
        Hoe kan het slimmer   zijn.
      
      
        Zijn ingevalle kin en mag're kaken,
        Zijn druipneus en zijn beentjes als een stok
        Konnen mijn Jonge bloem tog niet vermaken!
        Syn aasem stinkt hem als een vuile bok,
        Die drogen Zander!
        het Moet zijn een ander,
        Want hij en kander
        Niet, dat ouwe blok.
      
      
        Hij roept al: ‘Spaarsaamheid dat kan veel winnen’
        En zet mijn gantse dagen aan het wiel:
        'k Moet alle dagen twee pond vlas afspinnen,
        En nog zoo word mijn van des rare   ziel
        Het lieve eten
        Nog toegemeten
        En staag verweten,
        Van des ouwe fiel!
      
      
        ‘Het zijn mijn schijven’, zeid hij, ‘die hier klinken’,
        En zit geduurig altijd bij den haard.
        Water en Scharrebier,   dat moet ik drinken.
        Ik schrik en gruwel van zijn grijze baard.
        het Valt mijn zoo bange.
        Duurt dit nog lange,
        'k Zal mijn verhangen.
        Ik word desperaat.
      
      
        Gij jonge dogters, steld dog niet u zinnen
        Op enen ouden kouden bloed, als ik.
        Wilt het in het minst niet denken of beginnen,
        Zo raakt gij niet, als ik, in zoo een strik.
        'k Wou dat dien ouwe,
        Dien stijve kouwe,
        Ter goeder trouwe,
        Al hong aan de mik.
      
    
  