
    
      
        BAcchus was een Nob'le geest:
        Laat ons Bacchus prijzen;
        Maar Venus is een poes geweest,
        Dat men kan bewijzen.
        'k Zit des liever op een bank
        In het lommer van een Wijngaardrank:
        Ik, Ik, Ik, hou veel van lekk're drank;
        Want bij de Wyngod ruikt het fris,
        En Venus stinkt als rotte vis.
        Wel aan! verlaat de laffe min,
        Wel aan! verlaat de laffe min
        En tred de kelder in.
      
      
        Een dronkaard spreekt gelijk hij peinst:
        Dat kan met zien en tasten,
        Maar het vrouw volk is altijd geveinst,
        Een zoen zou haar belasten.
        Dog als de een bij d'and're staat,
        het Is al van vrijen dat men praat:
        En, En, En hoe dat het minnespel gaat.
        Baaden wij ons dan in de wijn
        En belaggen de Minnepyn.
        En geef de zak aan uw Maìtres,
        En geef de zak aan uw Maìtres,
        Verkiest een volle fles.
      
      
        het Geen een Vrouwmens ons nog bied.
        Haar zoetste Minneranken
        Heeft van haar zelven niet:
        Maar moet het Bachus danken.
        Een dronke Vrouw is zegt de wet.
        Een Engelin in het zagte bed.
        Dan, Dan, Dan geeft ze ons de regte pret.
        Drinken wij dan naar onzen wens.
        Wijn alleen verheugd den mens.
        Ik lach met Venus en de Min,
        Ik lach met Venus en de Min
        En ik tree de kelder in.
      
    
  