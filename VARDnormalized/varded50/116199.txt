
    
      
        Ziet op, O Christen, slaat uw oge
        Op het heilzaam Licht, dat uit het hoge,
        Van God, zoo goed, zoo rijk,
        En vol ontfer-mings blijk,
        Nu op ons nederdaalt,
        En gunstelijk bestraalt,
        Dat als een Zon, vol Hemel-luister,
        Verlicht, verdrijft al het zondig duister.
      
      
        Dit Licht, dat niemand kwam te voren,
        Is Godes Zoon, ons nu geboren:
        Wiens glans, en hoge waard’
        (Schoon hier zoo arm gebaard)
        Klaar in elks ogen scheen:
        Gaa slechs na Bethlem heen:
        Gij vind Hem, en hoort Eng’len reien,
        En Harders, daar zijn lof uitbreien.
      
      
        Komt daar dien Eerstgeboren zoeken
        Gods Zoon, gewonden slechs in doeken;
        Het bed, daar Hij op leid,
        Is in een krib gespreid,
        En onder het beesten dak,
        Verzien van slecht gerak.
        Hij arm moet voor de rijke wijken,
        Die haar, en alle zouw verrijken.
      
      
        het Geen mens versmaad, geeft God meer Ere.
        Want ziet, een Engel, van den Here
        Gezonden, gaat voorbij
        Het hof en heerschappij;
        Maar Harders waarder acht,
        (Gesteld bij het vee ter wacht)
        Te melden Dien, Die als een goeden
        En groten Harder hen zou hoeden.
      
      
        En vreest niet sprak die Hemel-bode,
        Ik breng u blijde maar van Gode,
        Voor alle volk op aard;
        Want heden is gebaard
        Den Heiland, lang voorzeid,
        Tot aller zaligheid,
        Van God met zalving overgoten
        Tot Koning, boven zijn genooten.
      
      
        Hier op veel duizend Hemel-schaaren,
        Terstond gereed, Gods Lof verklaaren,
        Al wat in d’Hemel leeft
        O God, U ere geeft,
        Dat Gij het verbond van Vree
        Deelt aan de mensen mee:
        Op dat door Vree met U, en allen
        Gij in haar schept een welgevallen.
      
      
        Bij d’Hemel laat zich de aard ook horen,
        Van blijdschap om des Nieuwgeboren.
        De Harders brengen stof,
        En Anna, tot Gods Lof.
        De vrome Simeon
        (Dien God zijn bee vergon)
        Omhelst dit Kind, en opgetogen
        Van vreugd, den Heiland gaat verhogen.
      
      
        De Wijze brengen Hem ook offer,
        De schatten, uit haar rijke koffer,
        Van Wierook, Myrrh’ en Goud,
        het Geen Oosten dierbaar houd:
        En hebben Hem met een
        Als Koning aangebeen.
        Zij kwamen uit zeer verre hoeken.
        Hoe moesten wij dan Jezus zoeken!
      
      
        Laat deze wolk van Lofgetuigen
        Uw hart, door vreugd, tot Jezus buigen;
        In Wien verborgen leid
        Ons Heil en Zaligheid.
        Van het Wee, tot het eeuwig Wel,
        Voerd ons Emmanuël:
        Want Hij komt God met ons verenen,
        En daar toe Woord en Geest verlenen.
      
      
        En Jezus (naam wel uitgevonden!)
        Is een Behouder van de zonden:
        Want in het Gena verbond
        Vergeeft Hij alle zond;
        En van haar heerschappij
        En macht maakt Hij ons vrij;
        Ook van haar straf, het eeuwig sterven;
        En doet ons het eeuwig Leven erven.
      
      
        Verheugd u dan, O volk, verkoren,
        Te zien die Zoon, voor u geboren.
        Doch (na zijns Vaders stem)
        Hoor, en gehoorzaam Hem,
        in all’ uw doen en laat,
        Zoo wel goed, als kwaad;
        Want niemand, als den zondverzaker,
        Is hij van Zond een Zaligmaker.
      
      
        Elk U, O Vader, dank betoone,
        Voor deez’, om ons geboren Zone:
        Wiens Leer en Levens beeld
        Ons ook tot zonen teeld,
        Zoo elk van ons zoo leeft,
        Als Hij gewandeld heeft.
        Geef, dat wij het doen, en zoo volherden,
        Dat wij, als Hij, uw kind’ren werden.
      
      
        Ik kom, O Jezus, U ook prijzen,
        En offer U op, met de Wijzen,
        Voor Goud, mijn geest en zin,
        Vol rein geloof, en Minn’:
        Voor Wierook, ook mijn gebe’en:
        Voor Myrrh’ mijn aardse le’en,
        Gedood, op des harts altaar ten brande.
        Ontvang, O Heer, deez’ Offerande.
      
    
  