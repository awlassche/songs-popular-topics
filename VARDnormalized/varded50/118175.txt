
    
      
        Waarom is het dat gij uwe zinnen,
        Buiten u, onrustig maakt?
        Daar het dog meer vermaekt en smaakt
        In zijn opregt herte binnen
        Steeds te nemen zijn vertrek,
        Dat men houd aldaar gesprek.
      
      
        Laat veel schrik en achterdenken
        Kwellen een bewroegt gemoet,
        Maar die steeds het goede doet,
        Hoeft zich daar niet mee te krenken,
        Mits zijn eigen goed gewiss'
        Allenthalven bij hem is.
      
      
        het Goed gewiss' kan nederslechten
        Wat zich tegen haar stelt op;
        Onvertsaegt en hoog in top
        Mag d'opregt'heit het hoofd opregten,
        En door alle laster heen
        Vast op hoge schoenen treen.
      
      
        Laat de Satan heele troepen,
        t'Saem door linkerny verwoed,
        Tegen een opregt gemoed
        Met geweld te hulpe roepen,
        Niemand is er die het deert:
        Want het slecht hem zelfs verweerd.
      
      
        Schoon uw woord of werk by-wijlen
        Een verkeerden uitleg lijt
        Door onwetenheit of spijt,
        Kan en moet in aller ijlen
        Eigen zin en meining doch
        Zijn de rechte glozer noch.
      
      
        Ja gelijk de middag-stralen
        Zal doch uw geregtigheit
        Door haar luister zijn verspreit.
        het Goed gewiss' moet zege-pralen,
        Dat het alles onder legt,
        Wat haar immermeer bevegt.
      
      
        Wel-gezette Christen zielen
        Zijn gelijk een sterke rots,
        Die geen buien, dul en trots,
        Ooit verzetten, of vernielen,
        Die de schuym'ge watervloed
        Maar te meerder wassen doet.
      
    
  