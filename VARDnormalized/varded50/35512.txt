
    
      
        Al die beminnen d’Aerde-rijck
        Zijn aerd’, en slijk,
        Maar die uit all’ hun zinnen
        God vierigh minnen
        Die zijn Goddelijk,
        De liefde weet den Minnaar zo te keren
        Dat s’hem het wezen geeft van zijnen Heer
        De Bergen van Alevernen hebben dit gezien
        Als daar Franciscus van den Seraphien
        De wondekens van Christus heeft
        Ontvangen in zijn Lichaam,
        Zo dat de form van Christus in Franciscus leeft.
      
      
        Franciscus legt af uwe habijt
        Voor kleinen tijd,
        Komt zonder kap verschijnen,
        Zij zullen meinen
        Dat gij Christus zijt:
        O Christus kleed u in Franciscus kleeren,
        Zo zullen zij u voor Franciscus eren,
        De Zon die ziet haar zelven in een klaar Fontijn,
        En Christus ziet nu in Franciscus zijn aanschijn,
        Die Jezus mindt die wordt gelijk
        Aan Jezus, die hij lief heeft,
        De goddelijke liefde maakt ons goddelijk.
      
    
  