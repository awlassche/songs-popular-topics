
    
      
        HEt dartel wigtje van de min
        Bestond eens met een lossen zin,
        De Bytjes te belaagen
        Zijn Moeder had zijn lipjes eens
        Bestreken met iet ongemeens,
        Dat hem zeer kon behagen.
        En pales, die hem op dat pas
        Ontmoete, zeide, het honing was.
      
      
        Hij trekt het pyltje van zijn boog
        En steekt de korf in naar om hoog,
        En maaktze zeer verlegen,
        Die, bezig in haar iever, niet
        Begrijpen wie hen dit verdriet
        Komt aandoen allerwegen.
        Haar Koning, die den top bewaard,
        Wordt met den groten raad vergaard.
      
      
        De Bytjes algemeen gestoord
        Verlangen na het Konings woord
        Om uit den Korf te breken
        Zij branden vol van wraak, vol lust,
        Om dien verstoorder van haar rust
        Op het pynelykst te steken.
        Een ieder houd zijn angel rêe
        Tot voorstand van de schone vrêe.
      
      
        des Ervaren Konings wijs beleid
        Had lange voor de rust gepleit,
        Om zig maar stil te houwen;
        Dewijl op zulken guuren dag
        Een groot gevaar met allen lag,
        Om ligt'lyk te verkouwen.
        Zo lang als men hier binnen blyf,
        Is ieder zeker van zijn lijf.
      
      
        Het oorlogsrot vond weinig baat
        In het overleg van dezen raad:
        Zij sloegen aan het morren.
        Een wijze Bij, die op dit pas
        Gelaan met Honing en met was,
        Ter korfdeur in kwam snorren;
        Zei, byenbroeders ik bevind.
        Het is maar een onnozel kind.
      
      
        De Byen, zonder ietwets meer
        Te luist'ren na haar wettig Heer,
        Bestaan te veld te scheren.
        Zij vliegen met een groten drom
        Het Minnewigt zijn oogjes om.
        Hij zoekt zig te verweren:
        Dog, door haar groot getal ontstelt,
        Verliet hij ras het oorlogsveld.
      
      
        Een Bytje, dat al t'yv'rig vloog,
        Vervolgt en treft hem boven het oog;
        En laat zijn angel steken.
        Hij slaat het, eer het henen vlood,
        Juist met zijn regter wiekje dood;
        Terwijl het rot, geweken
        Voor wind en voor een reegendamp,
        Sig weinig kreunt aan deze ramp.
      
      
        De vrees kon naan wat over zijn,
        Of't minnewichtje voeld de pijn;
        het Fenyn vliegt door zijn aâren
        Hij rukt den angel uit de wond,
        Bekykt hem en zijn lieve mond
        Doet dus zijn hart bedaaren:
        ik krijg een scherpen pook tot buit!
        en maak zo zwaar een oorlog uit!
      
      
        Zijn moeder, die van verre zag
        Des fellen krijg, komt met een lag
        Haar Zoontje toegevloogen.
        Hij roept, zo ras hij venus ziet,
        De pijn en smert verminderd niet
        Met traantjes in de ogen:
        o! Straf, o! straf, dit boos gebroed
        Dat mij zo wreede pijn aandoet.
      
      
        Ze omhelst hem en zij zuigt de wond
        Die rooder als scharlaken stond,
        Zij stryktze met poleyen.
        Hoe, zeit ze lachend tegens het Wigt,
        zult gij nu om zo kleinen schigt
        zo jammerlyken schreien?
        zo oordeel eens, hoe groten pijn
        uw pyle aan de minnaars zijn?
      
    
  