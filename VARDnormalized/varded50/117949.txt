
    
      
        De wijn op melk
        Is goed voor elk.
        O dat valt licht te leren.
        Maar melk op wijn,
        Dat is venijn,
        En niemand zal het begeren.
      
      
        O gij die bent
        Aan wijn gewend,
        Hoe zal u dat behagen,
        Als voor dien wijn
        Slechts melk zal zijn
        Het vulsel van uwe maagen?
      
      
        Die over gaat
        Tot meerder staat,
        Vind daar in zijn genoegen:
        Maar het valt wel hard,
        Door nood benart,
        Naar het mind're zich te voegen.
      
      
        Trekt tot besluit
        Den wyntand uit.
        Leert wijn door melk bespaaren.
        Die spaarzaamheid,
        En goed beleid
        Drinkt wijn in ouder jaaren.
      
      
        Die beide wil,
        En staatverschil
        Hier door niet ondervinden:
        De Heilland bied
        Die beid' om niet,
        En toeft daar mee zijn vrinden.
      
    
  