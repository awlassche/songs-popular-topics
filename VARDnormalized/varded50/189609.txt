
    
      
        Schone Kloris waart te roemen,
        Als de schoonste veltgodin,
        Waart versierd met de eelste bloemen,
        Bloemen, die de zuyvre min
        Zijn geheiligd schoon en fier,
        Pronk beeld van de Maagden,
        Groot van geest.
        Schoon van leest,
        Die mijn oog behaagden.
      
      
        Onlangs dogt mij, onder het dromen,
        Dat ik naast u zijde zat,
        Gants ontbloot van angst en schromen,
        Door de liefde als afgemat,
        En dat ik uw poesle hand,
        Door de minne lusten
        Gants ontroerd
        En vervoerd
        Duizend werven kusten.
      
      
        Ach, riep ik, mijn uitgelezen!
        Ach ik sterf van minnepyn!
        Wilt mijn tedre smart genezen,
        Laat de min zoo schoon als rin,
        Eens den overwinnaar zijn,
        Ei laat eens uw zinnen,
        Door het zoet
        Van den gloed
        Der min overwinnen.
      
      
        Kloris lachten om mijn reden,
        En sprak Herder zijt gerust,
        'k Heb altoos gehoord uw beden,
        Met een aangename lust.
        'k Sprak mijn lief nu eens gekust.
        Laat ik eens uw kaken,
        Op des stond,
        Met mijn mond,
        Kuschende genaken.
      
      
        Laat ik mij in be√Ø uw ermen
        Vleien, als het een Herder past,
        Die door min tot in zijn dermen
        Is op het deerlykst aangetast,
        Heeft de liefde mij verast,
        Hal triumf wat schaden!
        'k Zal mijn lust,
        Moe gekust,
        Hemel! nu verzaden,
      
      
        Met viel ik voor haar ter neder,
        Op het jong en groene gras,
        Maar de slaap verliet mij weder,
        Op dit aangename pas.
        'k Zag dat het dromen was,
        En begon te schreien.
        Dromen zijn,
        Vol fenyn,
        Vol verraderyen.
      
    
  