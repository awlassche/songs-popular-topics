
    
      
        RUst der zielen vloeit in deugd.
        Deugd baard vast' en wis - ze vreugd.
        Vreugd is zoet en licht om dragen.
        'tGeen gemaklijk valt en zacht
        Draagtmen geerne met behagen,
        Zonder ongemak of klagt.
      
      
        Maar met ondeugd is het zoo niet.
        Haar vermaak is als een riet
        Dat geen stand hout voor de winden.
        Waar des zondaars herte naakt,
        Daar was anders niet te vinden
        Als het geen hem elendigh maakt.
      
      
        Die des vromen herte zach
        Daar het klaar ontvouwen lach,
        Zoo het geweest was met zijn werken:
        O voortreffelijke zaak!
        Niemand zou daar iets in merken
        Als uitnemend zoet vermaak.
      
      
        Zoekt gij waar dit onderscheit
        Openbaar t'aanschouwen leit?
        Let op tweederleye mensen:
        Waar van de een is als een boom
        Staande, zonder iets t'her wensen
        Aan een frissen waterstroom.
      
      
        D'andren als het lichte kaf,
        Raken heilloos in het graf,
        Zonder hoop van beter leven.
        Hun gedachte moet vergaan.
        Want bij God is niets verheven
        Als het geen eeuwig kan bestaan.
      
      
        Vrome groenen als het gras.
        Boze smelten als het was.
        Elk zal loon na werk ontvangen.
        Als Mardachi groeit in lof
        Dan wordt Haman opgehangen,
        En vertreden in het stof.
      
      
        Dat Gods kindren veel verdriet
        Overkomt, ontken' ik niet;
        het Einde werkt hun Gods genade.
        Maar hoe fier een zondaar treet,
        Komt berouw en leed te spade,
        het Laatst' is noch het quaatste leed.
      
      
        In een waart verworpe zaak
        Neemt den zondaar zijn vermaak:
        Maar die lust doet nimmer rusten.
        Zoo een schaduw voedsel geeft,
        Zoo verzaden zonde lusten
        het Herte dat in zonden leeft.
      
      
        Maar in tegendeel, de geen
        Die op Godes wegen treen
        Hebben smaak, en zijn vol vreugde.
        Zoo uitnemend een gedeelt',
        Ziet gij dat de zond' en deugde
        Van malkanderen verscheelt.
      
    
  