
    
      
        DEn koelen Mei
        Staat Lieffelijck voor ogen
        In des Contrei
        Betreden wordt de baan
        In elk vallei
        De Zonne gaat verhogen
        Om tsoet geschrei
        De Minnaers buiten gaan
        Met haar gespelen in Lieffden schoon ontdaan
        Om therte te vermaken //iet
        Zij bij malkander raken // ziet
        Zulk vreugde is te laken // niet
        Want t'mach in Lieffd' bestaan.
      
      
        Menich jong paar
        Lieflijken om versieren
        Wand'len te gaar
        Al langs den waterkant
        Zien zwemmen daar
        Viskens in de Rivieren
        Gaande voorwaar
        Vriendelijk hand aan hand
        En openbaren haar Liefde vol verstand
        Therte dat zwaar te zorgen // plag
        Door Lieffd' die lang verborgen // plag
        Haat ende nyt verworghen // mag
        Door Liefde abondant.
      
      
        De weiden staan
        Heel cierelijck ontloken
        Met groene blaen
        T'dor hout becleedet is
        Der Nimphes paan
        Staan Lieffelijck vol roken
        Deur bloemkens zaan
        Die Flora sent gewis
        Die gaat vergieren Der Amoureusen dis
        Daar zij om drucx vergeten // rat
        Zoet Lieffelijcken eten / wat
        Bacchus schenckt ongemeten // t'nat
        Der Lieffden zoet en fris.
      
      
        Aurora vocht
        Door shemels dans besproeien
        Een zoete locht
        Brengt aan het firmament
        De jeugd bedocht
        Zich haastelijk gaat spoeyen
        Met handen vlocht
        Veel Cranssen excellent
        Van Rode Rozen / en bloemkens pertinent
        Phoebus het Loof voortspruiten // doet
        In kracht en vol virtuyten // zoet
        Zo dat de jeugd na buiten // vroed
        Hun daghelijcken went.
      
      
        Prinslijcke rein
        Minnaers ende jonkvrouwen
        In het Nimphes plein
        Vermaeckt u allebey
        Gaat ter Fontein
        Vyt Lieffdes gloed beschouwen
        Hoort zo ghemeyn
        Des Voghels zoet geschrei
        Want uwe vreugde / groeyt op deze valey
        Laat Lieffdes lust ontspringen // blij
        Wilt Lieffelijcken zingen // vrij
        Rein Lieffd' wilt niet bedwingen // gij
        Trou Lieffgens in den Mei.
      
    
  