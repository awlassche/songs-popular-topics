
    
      
        "LIefde het al bedekt,
        "Ook dat de zonde vleckt:
        "En willet al verdegen:
        "Maar Nijd het al uytmaelt,
        "En op-smalt // Alderwegen,
        Wat in een ander faelt.
      
      
        Zo men in het Joods volk ziet,
        Dat een Vrouw Jesu biedt,
        In Overspel gevallen;
        En zei: naar Moyses Woord,
        Deze hoort // Om haar mallen,
        Met stenen zijn vermoort.
      
      
        Maar Jesus straks beleeft,
        Voor hen geschreven heeft
        In de aerd', op zande-gronden:
        Zo van u allen een
        Is alleen// Zonder zonden,
        die werp den eersten steen.
      
      
        Doen ginck beschaemt elk uit,
        Maar Christus vraegd' en sluit:
        Vrouw', wie heeft u verwezen?
        Noch ik straff' u misdaad:
        Hebt genaedt // Maar na dezen
        Wacht u van zo een kwaad.
      
      
        Ziet Christi Liefde hier,
        En het Joodse nijdig vier.
        Schouwt dit zo als de peste.
        Heeft uwen Naasten schuld,
        Die hem dult // Slaat in het beste,
        Gij Liefde maet vervult.
      
    
  