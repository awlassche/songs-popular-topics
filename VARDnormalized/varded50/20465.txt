
    
      
        TReurt nu mijn Sangs-gedicht die vrolijk plag te kwelen,
        Versteld u blijden toon; weent bracke tranen uit,
        Eilaas ! de bleke Dood komt nare droefheid telen:
        Uit innig hertz verdriet uitwendig zuchten spruit.
      
      
        Nu wil ik mijn verdriet en herten-leet uit klagen,
        Op dat ik door het geween ontlasten mag mijn hert,
        het Welk ik met groot verdriet heb lang, en bang gedragen,
        En staegh met zucht op zucht, en tranen is benert.
      
      
        Mijn Moeder ben ik kwijt, Och ! och ! ik moet dit lijden,
        Die mij in liefd' en vreed' heeft lange bij-gewoond.
        Most gij, o ! wreede Dood, haar levens draad af snijden,
        Die met Gods heyl'ge vrees hier cier'lijck was gekroond.
      
      
        De glans van hare denkt, kond' hier een licht verstrekken,
        Een spoor voor ieder een, een spiegel voor een Vrouw'
        Die als een helder licht vertoonde veel haar vlekken:
        Zij is van ons gerukt; dus smelt mijn hert van rou.
      
      
        Ik mis haar denkt, en troost, en stichtelijcke reden,
        Ik mis haar trouwe zorg, ik mis haar wijs beleid;
        Ik mis haar zachten aard, geneigd tot liefd' en vreden.
        Och ! och ! dit groot verlies is waard te zijn beschreyt.
      
      
        HOe is mijn hert beklemt, met droefheid ingenomen ?
        Eilaas ! ik dwaal te verd' van het Christelijk geduld:
        Mijn Moeder heeft het eynd' van haar verdriet bekomen,
        Daar ik in het Tranen-dal met droefheid ben vervult,
      
      
        Droefheid met vreugd vermengt zijn in mijn herte beide,
        Dus stort mijn treurig hert gemenghde klachten uit,
        Zij rust wel in den Heer, maar droevig valt mij het scheiden,
        Ik weet dit moet van mij ten besten zijn geduyt.
      
      
        Zij heeft haar strijd gestre'en, en het Geloof behouwen,
        En rust victorieus op het einde van den baan:
        Zij was (door Gods genaed') vervult met vast betrouwen
        Om des levens ware Kroon van Christo te ontfaen.
      
      
        De Dood die noemd' ik wreed (uit droefheid) buiten reden,
        Zij komt als Gods Gezant met troostelijk bescheid,
        En brengh den Here toe zijn uitverkoren Leden,
        Die Christus heeft versierd met zijn gerechtigheid.
      
      
        Na lijden komt haar vreugd: en na den dood het leven:
        Troost u hier me'e, mijn Ziel, met uwe Moeders vreugd,
        Haar lichaam oud' en zwak zal heerlijk zijn verheven
        In het nieu Jerusalem; al met een nieuwe Jeugd.
      
      
        HOe lange zal ik, Heer, na dezen vreugd verlangen ?
        Hoe lange zal ik hier noch zijn in tegenspoed ?
        Hoe lang zal 'tsondich vlees mijn Ed'le Ziele prangen ?
        Hoe lang zal zijn den tijd dat ik hier wonen moet ?
      
      
        Ik moet hier, o ! mijn God, als vreemdeling noch dwalen,
        Dus zucht mijn dorstig hert, na het vruchtbaar Vaderland:
        Steenachtig is dees' grond, geheyt vol dorre palen,
        Mijn boom draagt weinig vrucht, o ! Here, dien verplant.
      
      
        Daar hoop ik zult gij, Heer, genadelijk mij kronen:
        Daar hoop ik zult gij, Heer, mij als een Kind ontfaen:
        Daar hoop ik zal ik zijn bij Abra'm, en zijn Zonen:
        Daar hoop ik zal ik vast in vreugde blijven staan.
      
      
        Des Hemels zoeten vreugd spelt staech in mijn gedachten,
        Dien vreugd, dien zoeten vreugd, maakt dat ik schrik van het kwaad,
        Dien vreugd, dien zoeten vreugd, verlangt na meerder krachten,
        Dien vreugd, dien zoeten vreugd, uit Christus dood onstaet.
      
      
        Sterkt in mij, o ! mijn God, altijd dit vast betrouwen,
        Sterkt mij u zwakken Knecht door uwen heyl'gen Geest,
        Sterkt u begonnen werk, wilt, Here, dit op-bouwen,
        Sterkt mij Emmanuel, zo strijd' ik onbevreest.
      
      
        Met Geest'lijck Brood, en Wijn, wilt, Heer, mijn Ziele spijzen,
        het Welk nu gelovig ziet op u verdienst alleen.
        O ! sinne-rijck bedenk: U, Here, wil ik prijzen:
        Ik ben in u gerust: Door u al Een Te Vre'en.
      
    
  