
    
      
        Slaaverny die is afschuwlijck; om dat zij ons het quaade doet,
        Als zij van ons neemt de vrijheid, en ook veeler mensen goed.
        Zij de vrijheid komt te haaten, zij haar aandoet veel geweld.
        Ongelukkig zal die wezen, die zij met haar gruwels quelt.
      
      
        Zij de mensen haar doet wenen, die zijn hunne vrijheid kwijt.
        Over het geen zij komt te heersen, door haar boosheid zeer veel lijt:
        Bij haar zelden is meedoogen. Zij door het alderbooste quaat
        Alle haar benaude slaaven geeft een zeer bedroefde staat.
      
      
        Die de slaaverny hier krijgen, o! die zeer ellendig zijn;
        Want zij moeten dan verwaghten van haar niet als kruis en pijn.
        Swaaren arbeid zij de slaaven in hun naare stand opleyt:
        En zij doet hun bitter wenen, om dat zij zijn vrijheid kwijt.
      
      
        Die haar hebben, niet ligt komen in hun lieve vaderland;
        Want zij keetens heeft gebonden aan hun voeten, in die stand:
        Zij aan hun geeft veel meer slaagen, als dat zij hun eten geeft:
        Waar door dat ook ieder slaave desperaat ligt bij haar leeft.
      
      
        Zij hun veel gebrek laat lijden, in haar landen, en op zee:
        En zij hun ligt slimmer handelt, als zij handelt al haar vee.
        Zij hun niet meer komt te agten, als zij agten zal haar hond.
        Waar door dat gij haare wreedheid met mij klaar bemerken kont.
      
      
        Die haar wil met list ontvlughten, stelt hem in een doods gevaar.
        Als hij dan weer vrij kan komen, veel geld hij moet geven haar.
        Als zij hem weer komt te vatten, werd hij wreed getormenteert,
        Als zij door veel wreede plaagen die bedroefde overheert.
      
      
        Zij berooft dan vele mensen van hun vrijheid, maar die stelt
        Haar zeer dapper en kloekmoedig tegen al haar boos geweld:
        Eer dat zij haar zelfs sou geven aan de wreede slaaverny,
        Goed, en bloed, en het lieve leven wou veel liever missen zij.
      
      
        Daar de slaaverny zal heersen, is het volk hun vrijheid kwijt.
        Die gewillig haar beminnen, zij die zelden zwaar kastijt.
        Die met moedwil blind wil wezen, nooit de waare deugd hier ziet:
        En al die zo bij haar leven, van haar nog wel gunst geniet,
      
      
        Zij de zondaars hout gebonden aan de sonde-keetens vast:
        Waar van dat alleen de vroomheid in hun leven hun ontlast:
        Door de gantse grote wereld deze slaaverny boos sweeft:
        En die geen die zal haar krijgen, die moedwillig zondig leeft.
      
      
        Zij de mensen overweldight door haar grouwelijck geweld.
        Die is dan zeer ongelukkig, die hem tegen haar doen stelt.
        Zij hem sleept na haare landen, zeer ver van zijn vrinden af;
        Daar hij, zonder hun t'aanschouwen, ligt zal daalen in het graf.
      
      
        O! hoe naar die stand moet wezen: wie dit dog begrijpen kan,
        Hoe ellendig dat moet wezen bij haar een gevangen man?
        Naar wij aanzien zijne keetens waar aan hij gebonden lag,
        Doe hij voor zijn nijver werken tot zijn loon kreeg slag op slag.
      
      
        Laaten wij voor vrijheid strijden, zo lang als de Maan hier schijnt,
        Of zo lang als God zal geven, dat zij bij ons niet verdwijnt.
        Laaten wij ons lieve leven hier opofferen voor haar,
        Als de slaaverny de vrijheid van ons brengt in doods gevaar.
      
      
        Laat de vrijheid ons dog leiden na de allerhoogste God,
        Als de slaaverny wil geven andren een rampzaaligh lot;
        Want zij kan aan u niet geven, dat gij ooit rampzaaligh zijt,
        Als gij bij haar en de vrijheid hier maar een vroom leven leit.
      
      
        Koningen der gantse aarde, dog de slaaverny weghdrijft,
        Ook geloofs dwang; en wilt maaken, dat de vrijheid bij u blijft.
        Vreest dan God, zo zult gij komen in het eeuwig vaderland:
        Alle ongereghtigheeden uit u landen mee uytbant.
      
    
  