
    
      
        Geen mens, na Godes wet
        (Wat kommer hem belet)
        Of is genoodzaakt, voor hij ga te bed,
        Dat hij met God zijn zaken effen zet.
        Wel hem, die daar in steeds volhard,
        Hij vind zijn ziel ontlast van alle smart,
        En leeft gerust in voor-en tegenspoed,
        Hoe zeer de helse vijand op hem woed.
      
      
        De werrelt, en het vlees
        Bragt mijne ziel in vrees:
        Wanneer mij des Heren wet de heirbaan wees
        Daar het ligt der waarheid voor mijn ogen rees.
        Ik doelde, en greep na dat kleinood
        Van Heilig vuur gedreven, om de dood
        Des afgronds met dit onwaardeerbre pand
        Te ontvlieden in het Hemels vaderland.
      
      
        De reiziger op zee
        Gesukkelt, wenst dus m√©
        Het lijf te bergen aan geruste ree:
        Wanneer de stormen mast, en spriet aan twee
        Gerabraakt hebben, en de kiel
        Geslingert, of ze in de afgrond neder viel,
        En weer tot aan de starren opgejaagt,
        Van elk, in doods gevaar, en schrik beklaagt,
      
      
        Dus uit het zielverderf
        Mijn God! (eer dat ik sterf)
        Gerukt, en hopende op uw zalig erf,
        Wat middlen zijn 'er, zoo ik dat verwerf,
        Om zulks te erkennen na waardij,
        Terwijl ik hier op aard, nog sta, en stry,
        Dan uw gena te roemen onbepaald
        Van daar de zonne rijst, tot daar zij daalt.
      
      
        Ik volge deze baan
        In godgewijde blaan.
        Het zij dat mijn zang Vorst David na wil gaan,
        De zonden boet met zugten, en getraan:
        Of mij voor uw genade altaar
        Ter nederwerp, en zoek mijn troost aldaar
        Op dat mijn schuld, als die van Magdaleen,
        Werde uitgewist in mijn boetvaardigheen.
      
      
        Het zij dat ik zing, en kwel
        En mijne snaren streel,
        Gods gaven roem geheel of wel ten deel:
        Of zoek mijn nooddruft op dit aards toneel.
        Uw liefde blijf mij stadig bij,
        Waar uit mij uw bescherming zoo gedy,
        Dat ik geen vijand vreze deze nagt,
        Waar in ik slapende den dag verwagt.
      
    
  