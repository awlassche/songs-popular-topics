
    
      
        LEert uw gericht den Koning weten,
        O God, en ook zijn Soon
        Als hij zal zijn ten Troon gezeten
        Als volger van de Kroon;
        Sijt hem geduyrigh tot een voorbeeld,
        Daar hij niet van en wijk
        Als hij den volke richt en oordeelt,
        Het zij of arm of rijk.
      
      
        Zo zal een ieder recht geschieden,
        Waar door de Vrede zal
        Zich breiden over land en lieden
        Tot vreugd van berg en dal.
        Hij zal den armen die hier bukken
        Zich ernstlijck trekken aan,
        En die d’onnooselen verdrukken
        Met scherpe roeden slaan.
      
      
        Op dat zij u ontzien en vrezen
        Met al haar nageslacht
        Zo lang daar Zon en Maan zal wezen
        Tot dienst van dag en nacht.
        Hij zal zijn als een zoeten regen
        Op’t flaeuwe zomer gras
        Dat door de hitte neer gesegen
        Nu half gestorven was.
      
      
        Den vromen onder zijn regering
        Zal het na wensen gaan,
        En het land door overvloed van nering
        Altijd in weelde staan;
        Zijn rijk en zijn gebiedt zal strekken
        Van de een tot de ander Zee,
        Zo ver als zich de stromen rekken
        Reckt zich zijn scepter mee.
      
      
        Zij die het woeste land bewonen
        Die zullen huld en eer
        Aan hem ootmoedig komen tonen
        En vallen voor hem neer;
        De Koningen en Koninginnen
        Die zullen komen uit
        En giften en geschenken bringen
        Van het Oost en het laeuwe Zuydt.
      
      
        De Prinsen zullen zich verneren
        En met gebooge knieën
        Sal’t heydendom hem komen eren
        En zich aan hem gebien;
        Hij zal hem troosten en beschermen
        Die om zijn bijstand smeekt,
        En zich des armen mans erbermen
        Dien hulp in nood ontbreekt.
      
      
        De vrome, die hij ziet verstoten,
        Verschoven en vertreen
        Door list en overlast der Groten,
        Die helpt hij weer te been;
        Hij wilse redden en bevrijden,
        Haar onschuld schat hij hoog
        En’t bloed van die hier t’onrecht lijden
        Is dierbaar in zijn oog.
      
      
        Hij zal op’t alderheerlijckst leven,
        Van Seba krijgt hij goud,
        Het volk zal hem haar zegen geven
        Dat handen voor hem vouwt;
        Van het gebergt zal koren komen
        Uit maar een hand vol graan
        Dat het zal ruisen als de bomen
        Die op den Liban staan.
      
      
        Het volk zal meerderen en groeien
        Gelijk het welig gras,
        En hare steden zullen bloeien
        Daar winst noch welvaart was;
        Zijn naam zal eeuwig blijven leven
        En gaan van kind tot kind,
        Zo lang de Zon den dag zal geven,
        Zo lang men mensen vind.
      
      
        In hem sal’t al gezegend wezen,
        En hij van het Heydendoem
        Door alle landen hoog geprezen,
        Dat tot des Heren roem
        Met luider kelen uit zal krijten
        Geperst van haar gemoed,
        Het is de God der Isralijten
        Alleen die wondren doet.
      
      
        Gelooft zij hij, zijn eer verheven:
        Sijn’ hoge Majesteit
        Van al die op der aarde leven
        Zij lof in eeuwigheid.
        Groot zij zijn naam in alle landen:
        Zijn lof en eer bekent
        Tot daar het aardrijk aan de stranden
        Zich zelven ziet geendt.
      
    
  