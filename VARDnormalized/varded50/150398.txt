
    
      
        WAt zijt gij, groterd, zo hoovaerdigh,
        En draagt op boosheid moed?
        God is (hoewel niet even vaardig)
        Den goeden altijd goed.
        Gelijk een vlijm ter snede staat
        Zo ook uwe tong tot kwaad.
      
      
        Door lust tot dingen die niet deugen
        In uwe begeerden blind,
        Wordt kwaad voor goed, voor waarheid leugen
        Van u in het hert bemint.
        Tot alle woord vol list en leed
        Staan oor en tong gereed.
      
      
        Dies daalt in het endt Gods heete wrake
        Met lang-verschulde straf,
        Op’t best-gewaende van u zake,
        Ten hogen Hemel af;
        Die u verdelgd, vermaald, en stoot
        Ter eyndelooser dood.
      
      
        De vrome zal het zien, en vrezen
        De strenge hand zijns Gods,
        En des te onbeweeghder wezen
        In het houden des gebodts,
        En lachen uws, die, zot en stout,
        Zo veel hier wezen woud.
      
      
        Dat is, dat is hij (zal hij zeggen)
        Die ’sherten troost en kracht
        Op’t Goed, maar niet op God, dorst leggen
        En steund’ op eigen macht,
        Gestijft en snel tot alle kwaad
        Daar slimmen lust toe raad.
      
      
        Nu neemt hij eyndt, maar ik zal blijven,
        En buiten alle qua’en,
        (Als jonge telgen van Olijven)
        In Godes woning staan;
        Getroost in aller eeuwiche’en
        En dat op God alleen.
      
      
        Een eeuwig lof wil ik u geven
        Die’t wraeck-werck hebt gedaan,
        En op uwe kracht door all’ mijn leven
        Mijn hope laten staan;
        Vw’ kracht, daar ieder dien gij mint
        Een schat des heils in vindt.
      
    
  