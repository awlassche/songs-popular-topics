
    
      
        EEn goed nieu lied heb ik bedacht,
        O broeders al te zaamen!
        Dat laat ons zingen met een-dracht,
        Tot prijs van Godes naame.
      
      
        Als wij nu bij den and'ren zijn
        Vergaaderd in den Here,
        Zoo is het schier den tijd, hoord mijn,
        Dat wij nu scheiden weere.
      
      
        Och! het scheiden en is geen nood,
        Al moeten wij verstrooien;
        Als wij maar naa-maals werden groot,
        Verzaamd in eender kooien.
      
      
        De Here zal zijn Schaapkens fijn
        Vergaaderen zeer blijde,
        Van alle hoeken waar zij zijn:
        Komt gij gebenedijde.
      
      
        O wat een liefd' is ons vertoond!
        Wild dit gedachtig werden,
        Zie hoe wij zullen zijn gekroond,
        Is het dat wij hier vol-herden.
      
      
        Hier-om zoo laat ons houden vast
        Aan zijn beloften schone,
        Op dat wij niet worden verrast,
        Verliezen onze krone.
      
      
        Niemand en word gekroond, aan-hoord,
        het En zij dat zij verwinnen,
        En zetten in des Heren woord,
        Nacht ende dag haar zinnen.
      
      
        Ons is betroud al zulken schat
        Al in ons aarden vaaten,
        Laat ons getrou bewaaren dat,
        Ons leven daar voor laaten.
      
      
        Al is het dat wij een kleine tijd
        Als pelgrims moeten zwerven,
        Met vreugden laat ons zijn verblijd,
        Verlangen naar ons erven.
      
      
        Christus zijn wij deelachtig zoet,
        Och vriendekens vol trouw!
        Zoo wij het begin zijns weezens goed
        Tot in het einde behouwen.
      
      
        Is het dat wij nu al in den geest
        Aldus hebben begonnen;
        Laat ons niet van het gekroonde beest
        Wederom zijn verwonnen.
      
      
        Laat ons malkander in het gebed
        Al-tijd gedachtig wezen.
        En laat ons met een goed op-zet,
        Den Heer van herten vrezen.
      
      
        O! broeders ende zusters mijn,
        Laat ons al-tijd verne'eren,
        Op dat wij met malkander fijn
        Eeuwiglijk triumpheeren.
      
    
  