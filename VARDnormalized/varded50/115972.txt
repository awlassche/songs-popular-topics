
    
      
        LAat ons van liefde zingen,
        Van liefde, voor wiens ligt en held're straalen
        Verduist'ren alle dingen,
        En waar van alle deugd zijn glans moet haalen.
        Die niet in schijn,
        Maar kragt doet zijn,
        Daar veel onnut om twisten,
        Zonder wiens klaarheid
        Niemand kan zijn in waarheid
        Een regt Christen.
      
      
        Of iemands taal en reden
        Wierd als een Mens en Engels stem bevonden,
        Of hij verborgentheeden,
        Hoe diep op het naust kon peilen en door-gronden,
        Iaa kon voor-zien
        Wat zou gezien,
        En nergens in waar dwaalig,
        het Waar vrij een wonder,
        En nogtans maakt dit zonder
        Liefd' niet zaalig.
      
      
        Al hadd' iemand gelove
        Zoo groot, zoo sterk, dat berg en rots beweegde
        En van zijn plaats verschoove;
        Of liefde-loos iemand schijn-deugden pleegde,
        En tot een gaaf
        Schonk al zijn haaf,
        Iaa liet zijn lichaam branden,
        het Waar niet met allen
        God zonder liefd bevallen
        Geen off'randen.
      
      
        Een vast en wis betrouwen,
        Dat staadig oogd op God, en Godes Zone,
        Een vrooijelijk beschouwen,
        Een zeker hoop van die zaalige krone,
        Is loflijk, dog
        De liefde nog
        Veel hoger word geprezen,
        Die zijn vergank'lijk,
        Maar liefde zal on-wank'lijk,
        Eeuwig wezen.
      
      
        Geloof en hoop zal strijken,
        Wanneer van God het beloofde word gegeven,
        De liefd' zal nimmer wijken,
        Maar die zal God, on-af-scheid'lijk aankleven,
        Door liefd' is het dat
        Het Hemel-pad
        Zeer ligt vald, om betreden;
        Die des Hemels zegen,
        Als enen milden regen,
        Haald beneden.
      
      
        De liefd', beweez zijn kragten,
        Toen Abraham, uit Goddelijke minne,
        Zijn zoontje zoude slagten.
        O kragt! o liefd'! o Hemels koninginne!
        O deugd der deugd
        Die ziel verheugd,
        En vrijd van alle smerten:
        Hemelse zaalen,
        Ontsluit, en laat liefd' daalen
        In ons herten.
      
    
  