
    
      
        DEn Hemel wil getuigen,
        De lichte Maan met al haar gulde sterren,
        Hoe wij ons herten buigen,
        Voor â€™tlicht dat staech ons zinnen kan verwarren,
        Wij roepen al, met blij geschal, de Mei is ons verschenen,
        Die ons uit minne, des grote Koninginne
        Komt verlenen.
      
      
        Hoe kan het land en de aarde
        Met kruid, met wijn, met loof, of bloemen kronen,
        Ten waar haar des alwaerde
        Met nieuwe kracht en stralen kwam verschonen:
        Dit aangezicht, geeft glans en licht, aan Phoebus gulde ogen,
        Ons goedertieren, Goddinne die wij vieren
        Naar vermogen.
      
      
        Maar wast haar wel behagen,
        Den stranghen winter ende coude regen
        Van al ons droeve dagen
        Verdwenen en verlichten door haar zegen,
        Wanneer zij lacht, ter middernacht, begint de Zon te schijnen,
        De bange herten, en denken noch aan smerten
        Noch aan pijnen.
      
      
        De vlugge voghels kwelen
        Wanneer zij veld of wegen gaan betreden:
        De zachte winden spelen,
        Het woud versierd thien-duysent dertelheden,
        De weiden het vee, de dulle Zee, de vischen in de stromen
        Vernieuwen het leven, het acht haar al even
        Wel gekomen.
      
      
        Des Mei zal altijd duren,
        Hooch-draghend' volk komt offert u gedachten,
        Hier schijnen jaren uyren,
        Hier hebt gij niet als zomer te verwachten,
        Des vlechten blond, des morghen-stont, des lipkens root als rozen,
        Dit zijn de kaken, die altoos Lenden maken
        Met haar blozen.
      
    
  