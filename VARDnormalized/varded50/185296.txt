
    
      
        DOen den tijd, Pincxter gekomen was,
        Zijn verblijd, Al Gods Discip’len ras,
        Zij waren nog bij een vergaard,
        Haar herten nog te zeer bezwaard,
        Dog zijn verlicht, Door een wonder gezigt.
      
      
        Een geluid, Is daar bij haar gehoord,
        Dat kwam uit, Den hogen Hemel voort,
        Regt of daar kwam een sterken wind,
        En dat vervulde zeer gezwind,
        Het gantse Huis, Met een zeer groot gedruis.
      
      
        Nog kwam daar, Op deze zelve uur,
        Neer op haar, Gevallen als een vuur,
        Gedeelde Tongen over al,
        Die zaten op dit gants getal,
        De minst en meest, Ontving den Heyl’gen Geest.
      
      
        Elk een sprak, Na hem den geest in gaf,
        Met gemak, En het viel haar niet straf,
        Wat spraak dat hij wou spreken daar,
        Alwaar d’Omstaenders al te gaar
        Hebben gehoord, Ieder zijn eigen woord.
      
      
        Spraken doen, Wel wat een wonder saek,
        Onvermoen, Horen wij onzen spraak,
        Hier spreken van de Galileen,
        Zo klaarlijk, dat van ons niet een
        Regt zeggen kan, Daar feilt een letter an?
      
      
        Zo Parten, Als meed’ den Medeaen,
        Elamiten, En ook Mezopotaen,
        Cappadoos, Ponden en Judeen,
        Azen, Prijgen, en Pamphileen,
        Van Egypten, Cirenen, van Libeen.
      
      
        Van Romen, De Joden en noch meer,
        Heidenen, Bekeert tot Joodse leer,
        De Creten en den Arabier,
        Elk hoort zijn taal nu spreken hier,
        Zij staan bedeest, Een ieder was bevreesd.
      
      
        Altemaal, Spraken zij met een woord,
        In zijn taal, Heeft ieder hier gehoord,
        De wonder werken van den Heer,
        Die wij nu moeten meer en meer,
        Prijzen altijd, Waar dat gij bent of zijt.
      
      
        Heilig Geest, Komt op ons dalen mee,
        Op dit Feest, Komt schenkt ons dog u vree,
        Ontsteekt dog vuurig ons gemoet,
        U innig vuur de ziele voet,
        Het vuur brand zeer, Gods Liefde nog veel meer.
      
    
  