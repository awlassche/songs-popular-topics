
    
      
        WAar blijft mijn Ziel, mijn hoop mijn leven?
        Waar blijft zij, die mijn ziel gebiet?
        Wat groot verdriet?
        Wat pijn, kan mij het verlangen geven?
        Zoet is de teedre min,
        Maar nimmer schenkt hij zijne vruchten,
        Of mengt daar zuur of bitter in,
        En doet den Minnaar deerlijk zugten.
        Waar schuilt gij Fillis, in het woud?
        Vreest gij de barre wintervlaagen,
        Is het liefdensvuur zoo haast verkouwt,
        Of durft g' u in het bos niet waagen?
        Ik wacht, daar gij mij had belooft,
        Dat ik des dag u zoude omarmen;
        Een kransje vlechten om uw hoofd,
        En mij bij het jeugdig vuur verwarmen,
        Dat gij verbergt in uw gezicht;
        Mijn kwaal verlicht,
        Wanneer ik tracht door duizend kussen,
        Mijn vuur te blussen.
        Ach doe mij weten waar gij zijt!
        Want, als ik van u ben, verveeld mij uur en tijd.
        Kom haastig schone? ei wil niet wachten,
        Gij winden, vlieg met mijne klachten,
        Naar Fillis, wees mijn tolk, zeg haar,
        Dat Damon, zoo hij haar moet derven,
        Zal kweinen, en van wedom sterven,
        Gaa! spoed u, en meld mijn gevaar?
      
    
  