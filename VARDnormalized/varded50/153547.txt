
    
      
        WIe is 'er die niet wenst uwe slaaf te wezen,
        En vw' vriend'lijck wezen;
        Met wat strafs vermengt, niet daeghlijcks offer brengt?
        Die vrij wil leven, moet zich niet begeven
        Ter plaatse daar uwe oog zijn kracht verspreid:
        Want de schoon' Aurore,
        Vers geboore,
        Wijkt voor uwe lieflijkheid.
      
      
        Men mag u bij de Dood wel vergelijken,
        Waar voor het al moet wijken,
        En die, wat zij vindt, zo oud, als jong verslint;
        Geen grijse haren, konnen zich bewaren
        Voor u geweld: ja! zelver Nestor sou
        Weer op het nieuw ontvonken,
        Door uwe lonken,
        En denken om een ander Vrouw.
      
      
        Uwe hals, en boezem, en volmaakte leden,
        Derf ik niet ontkleden,
        Wijl het alles is, zonder gelijkenis.
        Gij, die de Rozen, doet van schaamte blozen,
        het Albast, dat zich met recht op schoonheid roemt,
        Wierd terstond hoovaerdigh,
        Zo het was waardig
        Bij u te zijn genoemd.
      
      
        In hardigheid leidt Marber bij u achter,
        Nochtans zijt gij sachter
        Als het fijnste Bont, dat m' ooyt in Moscouw vond;
        En noch van binnen, voert gij sachter zinnen,
        Zo dat geen Momus tong u kan misdoen:
        Die Venus dorst lakken,
        Door het krakken,
        In het danssen, van haar schoen.
      
      
        Hoe moedig dat de Leelien het hoofd opsteken,
        Bij u vergeleken,
        Is haar witte pracht, als schoorsteen-roet geacht:
        Noch doen des gaven, u niet hoger draven,
        De zedigheid geeft u een beter leer:
        En u goe manieren,
        Die versieren
        Uwe deughden noch veel meer.
      
      
        Zo lang mijn mond bij u zich mag verversen,
        Acht ik het Rijk van Perssen,
        Ja, de gantse Aard, niet een spouw waters waard;
        Laat Scepters, Kronen, bij de Prinsen wonen,
        Het soetste Reukwerk dat de Moor ooyt vond,
        Is mij bitt'ren alssem,
        Bij den balssem,
        En wellust van uwe mond.
      
      
        Gelukkig lot van een opreckten Minnaar,
        Die als een verwinnaar
        Krijgt dit schoonste Schoon, een meesterstuk der Go√¥n.
        het Schijnt, na mijn voorstaet, dat mij noch door het oor gaat,
        Uwe stem, die zwoer dat ik u maar alleen,
        (Schoon al d'and're samen,
        Bij u kwamen)
        Behaeghd', en anders geen.
      
      
        De uuren kruipen voort gelijk een Padde,
        Dat zij vleugels hadde
        Als der grijzen tijd, ik wierd wel eer verblijd;
        het Sou mijn gedachten, vrij al wat verzachten,
        Die altijd bang zijn voor een dat, of dit:
        Want hoe kan hij wezen,
        Zonder vrezen,
        Die sulcken schat bezit?
      
      
        Mijn Troost, verkort dan door u gunst de tijden
        Van mijn droevig lijden,
        Doet gij het niet, zo wordt mijn leven zelf verkort:
        Laat doch mijn hopen, eens de vrees ontlopen,
        Als g' in mijn bedt zult rusten met gemak:
        'k Zal dan mogen lijden,
        Dat de tijden
        Voortkruipen als een slak.
      
    
  