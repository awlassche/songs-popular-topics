
    
      
        Gelooft zij God die mij heeft uitverkoren
        Eer zaligheid, eer dat ik was geboren,
        Is eer de gront des Werelds was geleid:
        Ziet uit mijn Geloof, of werken verheven,
        Die ik bedrijven sou in dit leven,
        Maar alleen uit zijn goedertierentheid.
      
      
        Gelooft zij God die na zijn raad bestendig,
        Mij heeft getrokken door zijn geest inwendig,
        En uiterlijk geroepen door zijn woord;
        Mijn blind verstand en mijn verdorven zinnen,
        Heeft hij verlicht door zijnen geest van binnen,
        En zal het meer verlichten voort en voort.
      
      
        Mijn bozen wil die in voorleden stonden,
        Een dienstknecht was een slave van de zonden,
        Heeft hij verlost van de slavernij,
        Alzo dat ik nu gantsch'lijck ben genegen,
        Om steeds te wand'len in des Heren wegen,
        Maar aan de macht (eilaas) ontbreekt het mij.
      
      
        Gelooft zij God die door zijn geest almachtig
        En Godlijk woord werkende t'saem eendragtig
        Een vast geloof geplant heeft in mijn hert;
        Een zulk geloof en zekerlijk vertrouwen:
        Het welk door kruis of ander zwaar benouwen,
        Somtijds gezwackt, doch niet gebroken werd.
      
      
        Wie zal de Uitverkoren Gods verleiden?
        Wie zal mij van de liefde Christi scheiden?
        Wie zal mij trekken uit zijn sterke hand?
        Duivel noch dood, noch doodelijke zonden,
        Zal ooit zo sterk of machtig zijn bevonden,
        Dat ze mij nemen zal dit zeker Pand.
      
      
        De goede God die in mij heeft begonnen,
        Het goede werk zal voorts genade jonnen,
        En zal het werk volbrengen tot een ent:
        Ook aan het eynd' van dit ellendig leven,
        Zal God de Heer mij het volherden geven,
        En met zijn Geest mij altijd zijn ontrent.
      
      
        O Enig God! Drievuldigh in Personen
        God Vader, Soon en H. Geest wilt wonen,
        In mij, en mijns herten lof nemen aan,
        Een kleinen lof ten aanzien der weldaden,
        Die gij o Heer! vol goedheid en genaden,
        Ontallijk veel mij dagelijks hebt gedaan.
      
      
        Doch nooit en zal met sterffelijcke Tongen,
        Al sulcken lof u Here zijn gezongen,
        Als wel u goedheid toebehoren zal:
        Maar als ik zal zijn opgenomen,
        En bij het gezang der Engelen zal komen,
        Zal ik u loven Heer met blij geschal.
      
    
  