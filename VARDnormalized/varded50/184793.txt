
    
      
        Waar toe laat gij u vervoeren
        Dat gij loochent uwen Heer
        Kent gij, Petrus, mij niet meer!
        Wat doet zo uw hert ontroeren,
        Dat gij mij vervloekt zo zeer?
        Petrus, kent gij mij niet meer.
      
      
        k'Heb mijn liefde u gegeven,
        U omhelst noch dezen dag,
        Als ik voor uwe voeten lag:
        Met het brood van het eeuwig leven,
        Heb ik u gespyst daar bij:
        En gij, Petrus, loochent mij.
      
      
        Gij weet, wat ik heb geleden,
        Wat in t'Hofken onderstaan,
        Daar ik was met u gegaan:
        Als ik dry-mael had' gebeden,
        Quamp verrader Judas aan:
        Petrus, is u dit ontgaan?
      
      
        Wat heb ik u dan misdreven,
        Dat gij noch in al mijn smert
        Met een zweerd door-steeckt mijn hert?
        Gij hebt mij uwe trouw gegeven,
        En herhaald den derden keer:
        Petrus, kent gij mij niet meer?
      
    
  