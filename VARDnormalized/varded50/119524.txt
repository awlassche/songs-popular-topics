
    
      
        DE Schoonste, die 'k heb uitgelezen,
        Is Laura, die de Rotszen tart:
        Helaas! ze is lieffelyk van wezen,
        Maar z' heeft een onverbidlyk hart,
        Zij voeld geen Min en brand van toren,
        Zo haast ik haar de myn' laat horen.
      
      
        Zij stopt haar oren voor mijn zugten
        En lagt, als zij mij wenen ziet.
        Zult gij dan eeuwig voor mij vlugten,
        Ik eeuwig smoren in verdriet;
        Zult gij mij nimmer weder minnen
        En ik uw wreedheid nooit verwinnen.
      
      
        Wel aan dan, Wreede, zie mij sterven,
        Wijl ik van uw ontmenst gemoed
        Geen hoop nog troost en kan verwerven.
        Zo is de Dood mijn eenigst goed
        En 'k walg van dit verdrietig leven.
        Kom, zie de laatste snik mij geven.
      
    
  