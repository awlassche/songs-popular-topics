
    
      
        O Mens! van Gode vrij gemaakt,
        Hoe dus u zelfs verslaeft en vastgebonden
        Aan het juk der dagelijkse zonden,
        Daar alles wat'er leeft, na vryheit haakt!
        Gij roept, dat gij na vryheit tragt,
        En dient, als slaaf, uw driften dag, en nagt.
        Wat lust tot kwaad u ook komt in de zinnen
        Dat tragt uw hart
        Voort te beminnen
        In dien strik verward.
      
      
        Begeerte tot verganklijk goed
        Houd u in hare dwaze min verzonken,
        De zugt tot wellust maakt u dronken.
        Terwijl gij zwemt in weeldens overvloed.
        Geketent aan de slavernij
        Der ydle pragt, tred gij uw heil voorbij.
        En wandelt aan dien gulden band gebonden
        Als zonder nood
        Op het pad der zonden
        Vast na hel, en dood.
      
      
        Verdoemelijke dienstbaarheit!
        Die eerst der zielen vryheit hebt geschonden,
        Wanneer word eens uw band ontbonden
        Die haar, gelijk een os, ter slagtbank leyd.
        God voerde het Isralitis heir
        Om vrij te zijn, voorheen door het rode meir,
        Dat zong zijn lof met opgeheven handen,
        Toen het vrij gemaakt
        Zijn slaafse banden
        Eenmaal zag geslaakt.
      
      
        Maar gij, onaangezien het regt
        Van vryheit, u zoo mild van God geschonken
        Blijft als, betoovert dol, en dronken
        o Ziel! alleen der zonden slaaf, en knegt.
        o Ydelheit van ons gemoed
        Dat hier, voor eewig, zoekt verganklijk goed!
        Ontvlie het juk tot uw verderf geheven.
        Keer weer o Ziel!
        Eer het slaafse leven
        Uw geluk verniel.
      
    
  