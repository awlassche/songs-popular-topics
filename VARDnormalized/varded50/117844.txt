
    
      
        O Here ! God, Genaadig,
        Barmhertig zonder maat,
        Lankmoedig en weldaadig,
        Vergevend' alle kwaad!
        het Is goed uwe naam te psalmen
        Dus in den morgen-stond,
        En des nagts met heyl'ge galmen
        Uwe goedheid maaken kond.
      
      
        Als wij ons tot u schikken
        Des morgens vroeg, wanneer
        De dag begint te blijken,
        Hoort gij onze stem, o Heer.
        Dies komen onze gebeden
        U Voor in het morgenlicht,
        Wilt niet verbergen heden
        U vriendlick aangezicht.
      
      
        Laat u doch welbehagen
        Onze morgen-offer nu,
        Het welke wij opdragen,
        O grote God, aan u.
        Laat doch den reuk opvaren
        Van het offer, dat nu werd
        Gebracht van uw dienaren
        Uit een gebroken hert.
      
      
        Gij toont ons alle morgen
        Op het nieuwe klaar en bloot,
        Dat gij ons wilt verzorgen:
        Uw trouwheit is zeer groot.
        het Zijn uw goetheden, Here,
        Dat wij niet zijn vernield,
        U geven wij all' d'eere,
        Dat wij niet zijn ontzielt.
      
      
        Gij hebt ons uwe weldaden
        Noch dees' voorleden nacht
        Bewezen uit genaden,
        End' hebt gehouden wacht.
        Al lagen wij in het duister,
        Het kond' ons schaden niet,
        Dewijl gij uwen luister
        Rondom ons schijnen liet.
      
      
        Gij hebt op onze straten
        Geen nacht-gekrijs, alarm,
        Noch oproer komen laten;
        Staag waekt' uw sterken arm.
        Van ziekten, qualen, rampen,
        En alderhande kwaad,
        Welk ons zo licht aan klampen,
        En zijn wij niet beschaedt.
      
      
        Ja Herder uwer schapen,
        Wijl gij ons hebt bewaard,
        Zo hebben wij geslapen
        In vreed' en onvervaard.
        Geen kwaad kond ons genaken
        Wijl gij op schildwacht stond:
        Dies komen wij t'ontwaken
        Verfrischt en welgesont.
      
      
        Gij Heer die hebt begonnen
        In ons het goede werk,
        Wilt ons voortaan ook jonnen
        Uwe hulp in krachten sterk:
        Wilt ons voortaan geleiden
        Door uwen Heyl'gen Geest,
        Die niet van ons mag scheiden,
        Zo zijn wij onbevreest.
      
      
        O God zeer groot in machten,
        Gij die uwe Kind'ren kent;
        Gij weet onze kleine krachten,
        Dies u doch tot ons wendt
        Laat ons uwe aanschijn lichten
        In gunst en vriendlickheyt,
        Op dat wij wel verrichten,
        Het ambt ons opgeleid.
      
      
        Het is doch niet gelegen,
        O Here, bij den mens,
        Te keren zijne wegen,
        Na zijnen wil en wens:
        Daarom wilt gij versterken
        Die alle ding regeert,
        All' onzer handen werken:
        Zo zult gij zijn geÃ«erd.
      
      
        Gij die ons hebt ontbonden
        Van des Lichaams slaap, o Heer,
        Wilt uit den slaap der zonden
        Ons wecken meer en meer.
        Verlicht onze duister ogen
        Door glans uws aangezichts,
        Op dat wij wandlen mogen
        Als kinderen des lichts.
      
      
        U woord laat altydt lichten
        Gelijk een lampe klaar,
        Waar na wij mogen richten
        Onze dagen allegaar.
        Geeft dat wij niet en schromen
        Te werken bij den dag:
        Een lange nacht zal komen
        Dat niemand werken mag.
      
      
        O Christe Morgen-sterre!
        Zon der gerechtigheid,
        Gaan wij van u wat verre,
        Geeft dat u licht ons leidt:
        Leert ons voorzichtig lopen,
        In onze gestelde baan
        Den goeden tijd uit kopen
        Die haast voorbij zal gaan.
      
    
  