
    
      
        WIe komt daar met een zo groten schrik?
        Een heyrschaer lijkt gij zeer vreesselik,
        Als klare Zon, als schone Maan,
        Zo komt gij daar braveren aan.
        O Dageraad, de duisternis vergat.
      
      
        Wij zijn blij, Sint Anne Moeder goed,
        Om dat gij ons baard Marie zoet,
        Ons Morgenster, ons Dageraad,
        Die alle duisternisse haat.
        O Dageraad, de duisternis vergat.
      
      
        Wellekoom, o schone Dageraad,
        des Werelds droom niet langer duren laat,
        Neemt weg de duisternisse al,
        Verlicht des Werelds donker dal.
        O Dageraad, de duisternis vergat.
      
      
        Morgenster, des Zonne blye bod,
        Gij schijnt verr', met gulden stralen rood,
        Nu weten wij dat komt den dag,
        Die onze ziel verlichten mag.
        O Dageraad, de duisternis vergat.
      
      
        Enen Kroon met twaalf Sterren net,
        Ende schoon, is op uwe hoofd gezet,
        De Zon die is u tot een kleed,
        De Maan gij met uw voeten treedt.
        O Dageraad, de duisternis vergat.
      
      
        Van ons hard, o blyhartige Maagd,
        Al ons smardt, en donker droefheid vaeght,
        Dat wij met blijde Zonneschijn,
        In Gods licht mogen vrolijk zijn.
        O Dageraad, de duisternis vergat.
      
    
  