
    
      
        WEer-lief-de liefd' met liefd' vermeerderd,
        Zij wekt, zij trekt, zij kleeft, zij geeft
        Zij lieft, zij looft, zij werd vereerdert,
        Om dat haar lief-geloof-de leeft;
        Die zeid, gij schoon' en Hemel-weer-de,
        Inwendig en uitwendig schoon,
        Wat is, of zal der zijn op eerde,
        Dat lijk van uwe schoonte toon.
      
      
        Uwe ogen, haren, tanden, lippen,
        De slaap des hoofts, uwe hals, u borst,
        Zijn u als zeven-geestes stippen
        Des seven-oogig Lams en Vorsts.
        Uwe ogen, als der Duiven, stralen
        Van tussen uwe vlechten heen;
        het Verstand en oordeel twee gemalen,
        Kuis, zuiver, zedig in de re'en.
      
      
        Uwe haren, uwes hoofts-cieraden,
        Des Godsdienst uiterlijk gewaad,
        Zijn even, als der Gileaden
        Bergh-geyten-hayren, in gelaat.
        U tanden rein en af-geschrapen,
        Herkauwend' geestelijke spijs,
        Als woschen en geschoren Schapen,
        Die geven vruchtbaerheyts bewijs.
      
      
        Uwe lippen, suyv're leerings-spraken,
        Zich spreiden als een bloosigh snoer
        Van het rode brandige Scharlaken,
        Den slaap uw's hoofts, der schaemten vloer,
        Met wittig-rood, wil blijken laten,
        Doch sparighlijck uwe sedigh'en,
        Gelijk de korlen van Granaten
        Blick-bloosen in gesneden le'en.
      
      
        Uwe hals verwachtens onderstuttingh,
        Als Davids toren, op-gebont
        Met Wapen-tuigen, tot beschutting
        Rondassen, Schilden, zet haar stout.
        Uwe borsten soete-melckse-flessen,
        Daar gij de Zielen mede zoogt,
        Der beider Testamenten lessen:
        Beschaffen voedsel in de drooght.
      
      
        Gelijk der Tweelingen, of Welpen,
        Van wel-gevoedert Rhee, of Geit,
        Om met het zoet de dorst te stelpen,
        Als onder Lelyen geweyt,
        Maar Lief, van mij zo zeer geprezen
        Verwacht de Bruiloft niet te vroeg,
        Tot dat zal aangekomen wezen
        Des werelds avond, houd' u smoeg.
      
      
        Terwijl de schaduwen vervlieden
        Zal op der Mirren Hemel-berg,
        En Wierook-heuvel, het geschieden
        Dat ik mijn God u vrijdom vergh.
        Gij schone, gij geheellijk schone
        Vriendin, wiens zonden ik bedek,
        Ik zal u mijnen Vader tonen
        Rein, zonder rimpel ende vlek.
      
      
        Vergaderd' dan tot uwen besten,
        Van Libanon, van Amana,
        Van Senir, Hermon, van gewesten,
        Des wilden volks, en bij mij sta.
        Gij hebt mij het herte weggenomen,
        O mijne Zuster! uwe geloof,
        Een uwer ogen, is gekomen
        Met hals-sieraad, ten herten-roof.
      
      
        O Bruid! u liefd' hoe uytgesteken,
        Hoe smaeck-vermaeck'lijck boven Wijn,
        Vw' Oly-reuck, hoe zoet, geleken
        Bij alle specerijen zijn?
        U lippen, die mijn roem verbreiden,
        Die druipen, als den honig-zeem.
        Uwe kleed'ren reucken zich verspreiden
        Als die van Libanons gebe'en.
      
      
        Mijn Zuster, als een Hof besloten,
        Als een verzegelde Fontein,
        Met mijn genaden over-goten,
        Zijt met de Wereld niet gemeyn.
        Uwe scheuten, als der Paradijsen
        Granaten-booms met ed'le vrucht.
        Vw' kinder-planten geurig rijzen,
        En zij vervrolijken de lucht.
      
      
        Wel lief! gij spring-fontein der Hoven,
        Gij levendige Water-put!
        Die als uit Libanon van boven
        Besproeyt u Kruiden-hofs beschut.
        Laat waaien uwes Geestes winden
        Van Noord en Zuiden, door het Hof,
        Op dat gij komende meugt vinden
        Der ed'le vruchten rijken stof.
      
    
  