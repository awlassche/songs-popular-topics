
    
      
        SInt dat ik schone Maghet
        Van de Goden heb ontfaan
        HET gheen dat mij meest behaghet,
        D’ooghen eens op u te slaan,
        Denck ik staag in mijn geest, is het ook een mens van aard,
        Daar heerlijkheid zo veel in is vergaard.
      
      
        Vw’ooghen als twee Zonnen
        Blinken in het aanschijn klaar,
        Maar meest blijf ik verwonnen,
        Door u suyverheyt voorwaar,
        Maar als gij totte spraak u proper mond ontbindt,
        Dan blijcket gij voor al een Hemels kind.
      
      
        Of gij moet zijn Diana
        Die Goddinne van de jacht,
        V naam die wijst ook ane
        Voor een dieder wel op acht,
        Of zegt eens met wat net, daar gij u garen hangt,
        Waar mee dat gij de wilde herten vanght.
      
      
        Zegt, zegt eens jagherinne,
        Wieder ooit heeft ongefaald,
        Als deze jacht-Goddinne
        Enig hert ter loop onthaalt,
        Maar zonder eens uit u ghewoone tredt te gaan,
        Zo hebdy het alder wildtste hert ghevaan.
      
      
        Al mijn rijkdom en goeden
        Had ik aan dit hert besteet,
        Van jonghs op ging ick’t voeden
        Met al dat een hert liefs eet,
        Maar het worden alzo wild dat het mij zelfs ontsprongh,
        En nooit en wasser iemand die’t weer vongh.
      
      
        Eens isset weer gehouden,
        Maar de Parcken lieten ’tlos:
        Nu hebdy’t, willet houden,
        Stiert het niet weer in het bos,
        Wij warent beide quyt, dan als het zo mocht zijn,
        Zo gunn’ ik het veel liever u als mijn.
      
      
        HET is van gheen kleynder waarden,
        Maar het beste van zijn soort
        Zijt gij Goddin op aarden,
        Weten kendy’t ongehoord:
        Een hert hoe’t wilder is, zo veel is het beter mee,
        In alle ding is deze reeckningh ree.
      
      
        Maar ik vrees van de honden,
        Als Actaeon onbedocht
        Te worden ook verslonden,
        Om dat ik het verzocht,
        Maar mocht ik als hij deed u Godlijc lichaam bloot
        Aanschouwen zo en was het noch geen nood.
      
    
  