
    
      
        Hoort toe alle gemeen
        Wat men u zal gewagen,
        Ons Admiraal certein,
        Mogen wij wel beklagen,
        Dat hij in deze dagen
        Alzo zijn leven liet,
        Niemand en hoeft te vragen,
        Oft ons niet heeft verdriet.
      
      
        Wisselijk met verstand
        Dit en dient niet vergeten
        Tot dienst van het Vaderland
        Heeft hij dikmaals gequeten
        Niet trots noch hoog vermeten
        Was dezen vromen Held,
        Nu heeft hem de dood verbeten
        En ter neder geveld.
      
      
        Eer dat ons Admiraal
        De dood heeft weg genomen
        Zagen wij zonder faal,
        Drie Schepen na ons komen
        Wij hebben zonder schromen
        Haar lustig na gejaagd,
        Wij zijn daar bij gekomen,
        Kloekmoedig onversaagd.
      
      
        Wij leiden haar aan boord,
        Met moede kloek verheven,
        Ons Admiraal doen voort,
        Sprak wie met mij zijn leven
        Wil wage zonder sneven
        Maak ik tot groten staat,
        En die mij wil begeven,
        Zal hangen zonder ghenaet.
      
      
        Elk een was wel gemoet
        Niemand en zag men schromen,
        Maar eylacy verwoed
        Js daar een Kogel gekomen,
        En heeft doen weg genomen
        Ons Admiraal certein,
        Ons Schrijver als den vromen,
        Trompetter in het ghemeyn.
      
      
        Ons Kapitein als dan
        Hoordemen kloekmoedig spreken
        Elk weer hem als een Man
        Om dezen dood te wreken,
        Kloekheid is daar ghebleken
        Bij onzen Kapitein,
        Moet heeft hem niet bezweken,
        Toond' hem als een Romeyn.
      
      
        Wij stelden ons te weer
        Om ons Vijand te krenken,
        De dood van onzen Heer
        Mogen zij wel gedenken,
        Wij hebben haar gaan zinken
        Van het Wy-water groot,
        Daar zij van moesten drinken
        Om te wreken den dood.
      
      
        Wij hebben metter spoed
        Kloek-moedig zonder falen
        Ons Admiraal zijn bloed
        Op haar weer gaan verhalen,
        Dus mosten zij het betalen
        Al tezamen klein en groot,
        het Schip van haar Admirale
        Sloegen wij meest al dood.
      
      
        Den Vijs-Admirael vertsaagd
        Meenden het te ontkomen,
        Maar wierden na-gejaagd
        Kloek-moedig zonder schromen:
        Ons Kapitein den vromen
        Zeer haastig hij hem kwam
        En gevangen genomen
        Gebracht tot Amsterdam.
      
      
        De ander twee Schepen mee
        Brocht hij zonder bezwaren
        Te Rotterdam in de Stee,
        Denkt dat zij liever waren
        t'Oostende allegare,
        Dan langer in Holland
        Men zal ze leren varen
        Ten haring zonder wand.
      
      
        Des Victory gemeyn
        Heeft God ons noch gegeven,
        Ons Admiraal piet-hein
        Most daar laten zijn leven:
        Nochtans moet zijn beschreven,
        Zijn vrome daden groot,
        Die hij noch heeft bedreven
        Jn het einde van zijn dood.
      
      
        Zijn eer zal zijn vertelt,
        Lange jaren na dezen,
        Wie sou om dezen Held
        Met recht niet droevig wezen?
        Ons Prins zeer hoog geprezen
        Was zijn rouwe niet klein,
        Wanneer hij heeft gelezen
        Het verlies van pieter-hein.
      
      
        God kan ons metter spoed
        Geven tot dezen tijden,
        Een edel kloek gemoet,
        Om vromelijk te strijden:
        Wilt hem aan alle sijden,
        Bidden met goed verstand
        Dat hij doch wil bevrijden,
        het Verenigd Nederland.
      
      
        Bewaard doch alleszins
        O Heer tot onzer baten
        Onzen mogenden Prins
        En ook de Heren Staten,
        U Kerk wilt niet verlaten
        Bewaertse voor twee-draght,
        Wilt mijn reden wel vaten,
        Want een-draght maakt macht.
      
    
  