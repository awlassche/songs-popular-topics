
    
      
        Ach Florinde! mijn beminde?
        Wanneer zal ik t'loon eens vinden
        Die mijn dienst van u verwacht?
        Dat mijn hart op hoop doet leven
        Kunt gij aan u Dienaar geven,
        Zo gij wilt, gij hebt de macht.
      
      
        g'Hebt de volheid van u jaaren
        Waarom zout gij niet vergaaren,
        In het hartje van u tijd!
        Geloofd mijn Liefje dat de oude
        Ons geluk, en trou weerhoude
        Niet om u maar haar profijt.
      
      
        Prinses zijt gij bij u zinnen
        Waarom soudy niet beminnen
        Dien gij aldermeest verkiest?
        En op het hoogste pleegt te zetten,
        Saaghdy aan eens anders wetten
        U geliefde, gij verliest.
      
      
        Keurvorstin van u gedachten,
        Cundy beter Heil verwachten
        Als vernoeging van u Ziel?
        Om u Vrienden te behagen
        Reed u zelf gheen eeuwig klaaghen
        t'Sou mijn deren zo t'gheviel.
      
      
        Koningin van mijn begeren
        Pleeghdy mij niet wel te zweren
        Dat gheen ander boven mijn,
        En sou zitten in u harde?
        Maar (helaas!) ik zie met smerte
        Dat het niet dan woorden syn.
      
      
        Hemel! mocht mijn zeker vrezen
        Slinks en loghenachtich wezen:
        Dat mijn Hoop schielijk verrees!
        Die nu Ziel tocht om te sterven
        Mits ik wantrou te verwerven,
        Ach! dit is mijn grootste vrees.
      
      
        Dat gij hebt voor mijn verkoren
        Een van hoger stam geboren,
        En driedubbele wel zo Rijk:
        Een van langer lijf en leden
        En van goonscher grootsche zeeden,
        Doch in Liefd' gheen mijns gelijk.
      
      
        Heeft natuur mijn niets geschonken
        tegen voor 'tvolc weyts doet pronken
        Van Erfgoen, noch van geboord,
        Dat wil ik geduldig dragen,
        t'Is maar schijn en vals behagen
        Dat de Zotten licht verdord.
      
      
        Laat u sullicx niet bewegen,
        Doch mijn Rijkdom is gelegen
        Niet in geld maar in het ghemoet:
        Dat zal u o lief wel geven
        Een gheruster liever leven
        Dan al 'taarts, en't Werelds goed.
      
      
        Sou Iupin zo licht bewegen
        Met een cleene Goude regen
        d'Ysere Grendels van dit Huis?
        De wachter op hoop van winnen
        De schender sou laaten binnen?
        Bij de saerte Danae kuis?
      
      
        Die om t'gelts wil hier verkiesen
        t'Alderbeste goed verliezen
        Dat's de smaak van alle ding,
        De vreed', en de zoete ruste
        De Vriendschap en lieve luste,
        d'Onverdeyld' vereenegingh.
      
      
        Hier op volgen statig knagen
        Na berou, en droeve dagen,
        Harten leed, en lang gekwel:
        Twisten straf, en quaade vloeken
        Overspel, en t'boos verzoeken,
        Rasery, opt lest de Hel.
      
    
  