
    
      
        O Minnelijcke zoete vreugd! woon-stede der ghenuchte!
        Daar die bly' siel' in God verheugt des' nederheid ontvluchte;
        Daar zij versmolt in het zoet bevinden
        Van haren duysent-mael beminden,
        Die zij haar boodt, die haar door-vloodt,
        Die haar in dat gewenst genieten,
        Daar zijn ghenaden haar in lieten,
        Met duizend weelden over-goot,
        En heel in salicheydt beslot.
      
      
        Dominica letare was het, zij mocht' haar wel verblijden;
        Al haar begeerden gingen vast in God tot allen tijden;
        Zij stond in het hemelrijk der minnen,
        Zij was van God getogen binnen:
        Vol van pleysier, vol van dat vier
        Der liefden, daar zij inne woonde,
        Daar God haar met zijn zelven croonde,
        Door overwonderbaar manier'
        Ontwierdt zij in ghenuchten schier.
      
      
        Alleluia welluste groot! hemelse vrolijckheden
        Waerent, die haar van alles bloot Gods weelden smaken deden;
        Gekwetst met duizend minne wonden
        Stond zij in vreugd en troost verslonden,
        Met hert' en sin' getogen in,
        Ende gevoerd uit haren mense
        In Gods genieten boven wensche:
        Alleluia! die Gods Vriendinn'
        Versmolt in oversoete minn'.
      
      
        Haar weelden waren weelden zoet, haar blijschap was verheven;
        Zij swom in vollen over-vloedt, God zelver was haar leven:
        O goeden God, Zee der ghenaden!
        Met wat geluk kwam te verzaden
        Gods liefde pur die creatur'?
        Voorwaar meer dan hert' kan gevatten,
        Ontfonck zij in Gods minne-schatten,
        Als God haar voerde op die ur'
        Vyt alle bitter ende zuur.
      
      
        Tot haren God mocht' zij te recht, wel uit den gronde spreken;
        Mijn God wat ben ik menschken slecht, aerdts-wormken vol gebreken?
        Dat gij v goedertieren ogen
        Tot mij, o Heer'! wilt nederbooghen?
        Tot mij zo klein, o klaar fonteyn'!
        Tot mij dat gij laat nederdalen
        V vloeden om mij te onthalen?
        Die gij Heer' op mijn siel' onrein
        Vytstort met liefde zo ghemeyn.
      
      
        Zij riep tot God, o gever mild! afgrond van alle goeden!
        Die zo zeer overstromen wilt met vreugd mijne armoeden;
        Wat zal ik weerdig ooit verdincken?
        Wat zal ik v ooit wederschincken?
        O Heer'! o Heer'! waar ik mij keer',
        K'en vind', k'en zien niet opder eerden,
        Om v te dragen op, van werden:
        K'en kan voldoen v nimmermeer;
        V weelden troosten mij te zeer.
      
    
  