
    
      
        Ik groet u Maagd, der maagden kroon,
        Maria hoog geboren.
        In u Gods liefde blinckt zeer schoon,
        Autaer van goud verkoren.
      
      
        Al van het begin, in de eeuwigheid,
        Als blijckt uit veel figueren,
        Dat gij zoudt baren, is voorzeid,
        Ons den God der naturen.
      
      
        Gij zijt een Moeder van ghenae,
        Bij God van groot vermogen.
        Wij roepen tot u vroeg en spa:
        Slaat ne'er uwe milde ogen.
      
      
        O bloem van Jesse, zoet van geur,
        Zeer edele kersouwe,
        O Davids rank, en des Hemels deur,
        Gods vlies vervult met douwe.
      
      
        Den gantsen Hemel u ontsiet,
        Als Vrouw der negen Chooren.
        Wilt ons, al tegen het Hels ghebiet,
        Met hulpe onderschoren.
      
      
        O Tempel schoon des Heylighs Geest,
        En Kabinet, waar inne
        Gehouden is den blijden feest
        Van Jesus trouw en minne.
      
      
        O Cederboom, Cypres playsant,
        O sterr' der Zee zeer reine!
        O palme groen van Cades-landt,
        Des levens klaar fonteine.
      
      
        O Moeder Gods, schoon als de Maan,
        Als die Zon uyt-ghelesen,
        Gelijk een krijgs-heir, om te slaan,
        Toont gij u waardig wezen.
      
      
        Gij wordt genoemd de gulde poort,
        Waar door het licht komt schijnen:
        Wt alle zielen Zuydt en Noord,
        Doet gij de nacht verdwijnen.
      
      
        Den Heer Jesu zij lof divijn,
        Die ons te recht wil leiden,
        Bij Mariam de moeder zijn,
        Als wij eens zullen scheiden.
      
      
        O alder sachtmoedighste Maagd,
        Slaat neer uwe milde oren.
        Tot hem, die zijn misdaad u klaeght:
        Och laat hem niet verloren.
      
      
        Gij wordt van alle mens begeert:
        Want gij zijt rijk in het geven,
        Gij neemt van ons al dat ons deert,
        En voegt tot God ons leven.
      
      
        Uwe vromigheid is zeer vermaard,
        Tegen de hel en zonde,
        het Hoofd van het Serpent en bozen aard
        Vernield gij totten gronde.
      
      
        Maakt door u graci' ons bekwaam,
        Dat wij van Jesus leren,
        Al des vijands aanslag, in zijn naam,
        Met blijschap van ons keren.
      
      
        Als een Meestersse van het beleid
        Der deughden en manieren,
        Helpt ons tot waer' ootmoedigheid,
        Door liefde wilt ons stieren.
      
      
        Maria Moeder Gods eerbaar,
        Let op ons met ghenaden:
        Gij zijt het sieraad des Hemels klaar,
        Wilt ons toch niet versmaden.
      
      
        Naast God zijt gij ons vaste hoop,
        Ons hulp, daar wij na jagen,
        Wij nemen tot u onzen loop,
        Doet ons uwe Soon behagen.
      
      
        Princesse van dit aardse dal,
        Met recht wordt gij verheven:
        Wat goed is vindtmen in u al,
        God zelfs is u gegeven.
      
      
        Drievuldigh God in wezen groot
        U moet de wereld loven:
        Dat gij tot hulp van al ons nood,
        Mariam eert hier boven.
      
    
  