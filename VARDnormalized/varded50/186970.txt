
    
      
        Gij die gezeten
        In het albeschouwend ligt
        Ziet mijn haters in het geweten,
        En wat ieder hier verrigt!
        Vader van het wijd heel al,
        Van het geen is, en komen zal,
        Keer hun, die van wraak bezeten
        Staan na mijn bederf, en val!
      
      
        Al mijn vertrouwen,
        Is, o Heer! op u alleen.
        Wie daar op zijn hoop mag bouwen
        Ziet zijn vijanden vertreen.
        Wat de boosheid oit bedagt
        Viel uit zonder list, of kragt,
        Want uw arm heeft mij behouwen,
        Als ik scheen van u veragt.
      
      
        Brek voorts de lagen
        Van mijn snoode weerparty,
        Op dat ik eens leve ontslagen
        Van zijn woede, en razernij.
        Al de bijstand, die ik wagt
        Is o Heer! uit uwe magt.
        'K wil, om niemands hulpe vragen,
        Wijl ik u mijn Heiland agt.
      
      
        Toom hunne tongen
        Die mij vloeken! demp hun haat!
        Eer ik, door hun list gedwongen,
        Val in hun gesmeed verraad!
        Heeft uw hand mij eens gered
        Als ik weerloos op mijn bed
        Van hun woede wierd besprongen?
        Brek de strikken van hun net!
      
      
        Dat ze ons bestrijden
        Dan die naar ons leven staan:
        'K zal daarom den weg niet mijden
        Die 'k, voor hun gezigt, moet gaan.
        Hoe de haat dorst naar ons bloed
        Als ons uw gena behoed,
        Stellen we alle vrees ter zijden,
        Wijl het daar al voor wijken moet.
      
    
  