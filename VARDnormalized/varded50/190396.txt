
    
      
        In de Min is veel geneugt,
        En een zoet vermaak te vinden;
        Als men zig door trouw laat binden,
        In den Echt met grote vreugd:
        Maar men vind ook veel droefheden,
        Door onkuyse liefde ziet,
        Gelijk ik zal gaan ontleden,
        Van een zaek nu korts geschied.
      
      
        Buiten Meurs de schone stad,
        Was een Boere Weeu woonagtig,
        Op een boere plaats eendragtig,
        die een schone dogter had:
        Die te samen moesten sloven, dorssen,
        Mannen vroeg en laat,
        Planten in de Tuin en Hoven:
        En al wat boere werk aangaat.
      
      
        Maar den Heer wilt dit verstaan,
        Die des Plaats en Hof toe hoorden:
        Woonden ook met goed akkoorden,
        op zijn huis daar nevens aan:
        En des Heer die had een Zone,
        die door liefde was gezind,
        Op des Boere dogter schone,
        Dien hij had zo zeer bemind.
      
      
        Hij sprak met een heusche mond,
        Lief gij zijt zoo kuis en schone,
        Als ‘er hier ontrent geen wone,
        op geen zeven mijl in ‘het rond,
        die men bij u mag gelijken,
        Toont aan mijn u wedermin:
        Want mijn Vader is zso rijke,
        Gij zult zijn als een Gravin.
      
      
        Jonker sprak die schone dant,
        Ik en heb geen goed nog haven,
        En moet dga en nagten slaven,
        En gaan werken op het land;
        Hij sprak Lief daar zijn dukaten,
        Steld u maar in mijn gerust;
        Wilt voortaan het werken laten,
        Weest daar op van mijn gekust.
      
      
        Door het Goud en zoet gevlei,
        Toonden haar de maagd genegen,
        en zij liet haar straks bewegen,
        Om te rusten aan zijn zij;
        Zij omhelsden daar malkander,
        Door de zoete minne kragt,
        Waar door dat den een en de ander,
        Zijn in groot verdriet gebragt.
      
      
        Deze maget raakte zwaar,
        Daarom lieten zij niet blijven,
        Met haar zoet vermaak te drijven,
        Dat het niemand wierd gewaar:
        Maar als nu den tijd kwam naken,
        Om te baren met getier,
        Gingen zij haar vaardig maken,
        Om te nemen een pleyzier.
      
      
        In het Bos twee mijl van daar,
        Kwam den arrebeyd haar prangen,
        En zij heeft een Soon ontvangen,
        Met veel pijn en groot misbaar,
        Den Jonker sprak laat ons het Kinde,
        Zonder dat het maakt getier,
        Nu van stonden aan verslinde,
        En in ‘het Bos begraven hier.
      
      
        Deze raad die dagt haar goed,
        Hij smeet dood het Kind ter aarden,
        En zij groef een kuil met vaerden,
        Stak daar in het kind met spoed,
        Toen gingen zij henen vlieden,
        Als de kuil was toe gedaan:
        Maar een herder haar verspieden,
        Ging haar zoetjes agter aan.
      
      
        Tot zij kwamen zonder erg,
        Aan het end van ‘het Bos wilt weten,
        Om te drinken en te eten,
        Want daar staat een Herreberg,
        Daar zij in gaan met verblijden,
        En terwijl den herder sneld,
        Na ‘het Geregt toe zonder beiden,
        Daar hij deze moord verteld.
      
      
        Schout en dienaars kwamen rad,
        Aan dit wards huis met verstrangen,
        Namen daar die twee gevangen,
        Bragten haar na Meurs de stad,
        Daar zij buiten pijn en banden,
        Allebey bekende voort,
        Haar gepleegde zond’ en schanden,
        En bedreven kinder moord.
      
      
        Waar op dat de Magistraat,
        Straks het vonnis gingen vellen,
        Om haar ligchaam weer te kwellen,
        Door des snoo vervloekte daad,
        Dat den Jonker eerst moest smaken,
        Hakken af zijn Regterhand,
        En zijn Ligchaem te Rabraken,
        En voort op een Rad geplant.
      
      
        En de Dogter moest egaal,
        Mee door strenge Beul zijn handen,
        Voor haar moordery en schanden,
        Daar geworgt aan een Paal,
        En haar Ligchaem wierd daar neven,
        Aan zijn zij op ‘het Rad geleid,
        Om dat zij te zam bedreven,
        Hadden dit vervloekte feit.
      
      
        Daarom Jonkheid neemt dog agt,
        Wilt malkander niet verlijen,
        Want het baard u namaals schrijen;
        Als gij zijt ten val gebragt,
        En het kwaad dan moet beklagen,
        Op het droevig treur schavot,
        Wilt malkander liefde dragen,
        Maar schend nooit het beeld van God.
      
    
  