
    
      
        GElooft zijt gij, mijn God en Heer,
        Dat gij mij hebt gedaan die eer
        Van in mijn huis en hert te komen:
        Gij hebt mijn arme ziel vervult,
        En het lastig pak, der zonden schuld,
        Van mijnen halse weg genomen.
      
      
        Gedankt zijt gij voor die gena,
        Dat ik noch in uw gunste sta,
        Daar gij mij mocht tot gruis vernielen.
        Gij hebt mij met uw heil omkleed:
        Doch, op dat ik het noit vergeet,
        Zo schrijf des weldaat in mijn ziele.
      
      
        Hoe heerlijk is nu, Heer, mijn staat!
        Ik was eens zondaars mede-maat
        Die mij in haar gezin dorst' meng'len,
        Nu hebt gij mij gezet ten Dis,
        Daar Jesus zelf de spijze is,
        En ik een metgezel der Eng'len.
      
      
        Wijk nu, o wereld, uit mijn hert,
        Dewijl het een huis voor Jesus werd,
        En ik nu wandel in den hemel.
        Wijk aardse droefheid; want de vreugd,
        Die nu mijn ziel en zin verheugt,
        Gaat verre boven het aards gewemel.
      
      
        Mijn ziel is nu door liefd' in brand;
        Wel, laat dit zijn een dank-off'rant,
        Die u, Heer, strekt ten welbehagen.
        Het lamm're-vet, en stier, en koe,
        Dat zijt gij, Heer, ten offer moe;
        Maar noit een hert dus opgedragen.
      
      
        Geef Jesu, dat ik nu mijn tredt,
        Gelijk een hemels Burger, zet;
        En noit aan de aard gekluystert blijve.
        Nu ben ik uit haar slavernij;
        Geef dat ik nooit we'er dienstbaar zij,
        Maar door uw Geest het vlees verdrijve.
      
      
        Gij zijt gestorven voor de zond:
        Dies zweert mijn ziel u dit verbond,
        Dat ik 'er nimmer in wil leven:
        Doch glijdt mijn gladde voet eens uit,
        Zo bidd' ik, Heer, dat gyze stuit,
        En mij die zwakheid wilt vergeven.
      
      
        Ziet mij uw wapen-rusting aan,
        Dat ik kloekmoedig kan bestaan
        Door al die mij met kracht bestrijden.
        Drukt uwe dood steeds in mijn zin,
        Dat ik de tochten overwin,
        Die anders swaarlik zijn te mijden.
      
      
        Geef dat mijn gantse leven zij,
        Een tijd waar in ik mij bery
        Om het Avondmaal des Lams te ontvangen;
        En als ik hier dit onderpand
        Geniet, zo steek mijn ziel in brand,
        Dat ik u door het geloov' ontvange.
      
      
        Schoon dan die schrikbre*  koning komt,
        En met zijn scherpen sikkel bromt,
        Mijn ziel zal zijn geweld niet schromen;
        Want, Jesu, uw genaed' alleen,
        Verschaft ons eeuwige trofeen,
        En hebt hem alle macht benomen.
      
    
  