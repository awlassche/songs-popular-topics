
    
      
        Nu vlugt de krijg ten Velde uit,
        Gewoon de Vree en min te haten.
        Geen Krijgsman vlamt hier meer op buit
        Met zijn moetwillige Soldaten.
        Komt, Amaril, mijn lief, mijn Engelin, mijn lust,
        Omhelst de Vreed' en rust.
      
      
        God Mars en Venus, in Verbond
        Getreden, doen de min herleven,
        Dus laten wij ook, Mond aan Mond,
        Ons tot dat lief Vermaak begeven.
        De Krijg, die Vrede en Min gescheiden had van een,
        Is een maal afgestreen.
      
      
        Of hebt gij Mars Uw hart geweit?
        Kom, Oorlog met mij zonder swaerde!
        Ik wagt u op een lippe streit,
        De waerste en beste krijg op aarden.
        En lust het u hier naar Een lijf gevegt van twee,
        Kom, lief, ik waag het mee.
      
      
        Gij lagt, mijn Engel, met mijn moed
        En ziet vast pijlen uit uw Ogen?
        Dat kwest, het is waar, noch stort geen bloed,
        Maar egter toont het uw vermogen.
        Daarom, verweer u vrij, mijn lieve vijandin:
        Ik sterf, of ik verwin.
      
    
  