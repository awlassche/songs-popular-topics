
    
      
        Waart gij Penelope, en ik Laertes soon,
        Tocht weygherd' ik, indien de Grieken mij ontboon;
        Ik dacht, gelijk als hij: wat geld mij naam en eer,
        Of dat ik Priams stad, het onderst boven keer?
      
      
        Al ging mij Calchas aan, en leide het voorspook uit;
        Dat ik mijn Vloot te rug zoudt wenden vol van buit,
        Van zilver en root goud, en van ghestickte kleen,
        En slaven zonder tal' hij kreech tot antwoordt neen.
      
      
        Ik gaf mij uit uw schoot, om gheenderley vertoog.
        Ik waan ik veel te vast zoudt kleven aan uw ooch.
        Een lonckjen had ik daar af liever op den dag,
        Als dat, den helen tijd, 'tgantsch leger op mij sach.
      
      
        Doch waart dat vroomheid el zo prickeld' uw gemoed,
        Dat gij mij, voor mijn land, te wagen riedt mijn bloed;
        Gelijk Pantheia' haar man, met harnas, heeft bekleed,
        Van haar kleynoodjes spijs, doen hij voor Cyrus streed;
      
      
        Ik voer na Troye toe. maar als het lach in as,
        En ik ontent de strand, daar Napels nu leit, was;
        Onnodig dunkt mij waer't, dat ik mij zelven vast
        Met koorden, knoop op knoop, deed binden, aan de mast.
      
      
        Loftuiterij de kloeckst men vaak bekoren // ziet.
        Maar Meereminnen zang belas mijn oren // niet.
        Al queelden zij haar best: Vlysses herwaarts jacht,
        O alderbraefsten Held, daar Grieken roem op dracht.
      
      
        Mij dunkt, al waar ik vrij van keten en van snoer,
        Ik dede mijn Peillood niet eens verwrikken het roer:
        Maar hield mijn rechte loop, met stijfheid van ghemoe,
        Na d'Itacoische wal, op u, mijn leydstar, toe.
      
      
        Mijn brand, in spijt des tijds, sou blijven ongeblust
        Der ZeeGodinnen min, noch der Princessen lust
        En sou den ijver don, die mij tot uwaerts dreef;
        Noch stillen't wee, in het hart, daar liefd u naam in schreef.
      
      
        De glaesde dochter van de glinsteringhe Zon
        Mij, met haar goochelspel, wat marrens brouwen kon:
        Maar uw verheven deugd te wi'en uit mijn gedacht,
        Had Tijd, noch Toverij, noch zoet, noch suyr de macht.
      
    
  