
    
      
        Schoenmaker, houd u bij uw leest.
        Niet hoger moogt gij gaan.
        Dat zijn geen dingen voor uwe geest.
        Gij kont die niet verstaan.
      
      
        Berisp dan zool of overleÃªr,
        Beging de schilder fout.
        Uwe ambagt oorlooft u niets meer,
        Als gij zijn werk beschouwt.
      
      
        Het oordeel, dat een blinde veld
        Van verwen, word belacht.
        Hij mag hier nevens zijn gesteld,
        Wie zich hier voor niet wacht.
      
      
        het Berispen is berispelijk,
        het Geen redenloos geschied,
        En geest van onverstand een blijk
        Dus past het zulke niet.
      
      
        Was elk berisper, die iets wraakt,
        Ook een verbeteraar,
        Wat was de wereld dan volmaakt!
        Maar nu zijn deze raar.
      
      
        Wie is hij, die zich niet bekreunt
        Berisping en bedil,
        Dat niet op goede gronden steunt.
        Laat vitten dan die wil.
      
      
        Al spreekt 'er honderd leppig van:
        Veel meerder geld bij mij
        De lof van een verstandig man:
        En 'k voeg mij ook daar bij.
      
    
  