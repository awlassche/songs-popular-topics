
    
      
        God zal, in gramschap opgestaan,
        Zo lang syn vijand tegengaan,
        Tot hij verstrooit zal wezen.
        Syn haaters zullen, van het licht
        Uit syn verschriklik aangesigt,
        Den dood voorvluchtig vrezen.
        Gij zult ze zoo verdrijven, Heer,
        Gelijk een rook, die, naa de keer
        Der winden, werd verdreven.
        Den goddeloosen hoop vergaat,
        En smelt voor Gods ontvlamt gelaat,
        Als was voor vier geheeven.
      
      
        Maar wie rechtvaardig hem belydt,
        Zal, om des vijands val verblydt,
        Van vreugden op gaan springen,
        En, om het genot van zulk een deugd,
        Voor het aansigt Gods, in hem verheugt,
        Van blyschap vroolik zingen.
        Zingt Gode, psalmsingt zijnen naam,
        Verhoogd, en maakt den weg bekwaam,
        Voor hem, die daar, met ere,
        Op het heerlikst aankomt, van zeer wijd,
        En over woeste velden rydt,
        Want zijnen naam is Here.
      
      
        Springt op, van vreugd, voor syn gesigt,
        Hij aller wezen vaader richt
        Ook het leed der weeduwvrouwen,
        Want hij, de God, die hoog gekroond,
        In zijne heilge neede woont,
        Wil dat ze hem vertreuwen.
        Die God, die het eenzaam jeugdig bloed,
        Gehuist, met kinders, wonen doet,
        Breekt keetens, boei, en banden,
        En voert gevangens uit die pijn,
        Maar die hem wederspannig zijn
        Bewonen dorre landen.
      
      
        O God, doe gij den uittogt had,
        En, voor uw volk, in het woeste trad,
        Zo dreunde het aards gestichte,
        Den hemel droop voor het aanschijn Gods,
        Zelf deze sinaï, zo trots,
        Smolt voor Gods aangesigte.
        O God, gij God van Israël,
        Nu doetge mildelijk ons wel,
        Door druppels van uw regen.
        Gij laaft, en sterkt uw erfenis,
        Wanneer ze mat van droogten is,
        Zij bloeit door uwen zegen.
      
      
        Nu wonen, door uw onderstand,
        Uw arme dieren in dit land,
        Na dat ze het lang begingen.
        O God, het is uw goedigheit,
        Die het vruchtbaar maakt, en toebereidt,
        Voor uw ellendelingen.
        Nu geeft de Heer, door slag, op slag,
        Weer stoffe, dat men spreken mag,
        Want tot des volks verblijding,
        Komt menig heir van lopers aan,
        En boodschapt, hier, en daar van daan,
        Ons deze goede tijding:
      
      
        De koningen, en ieder een
        Van al hun heiren, vlieden heen,
        Zij vlieden allerwegen,
        En zij, die tehuis bleef bij heur spil,
        Verdeild den roof, na wens, en wil,
        Met heurs gelijk gekregen.
        Al schoonge, tussen staapels steen,
        Zo tot twee rijgen los aan een,
        Als waar veel koks in vuuren,
        Zo zwart, als die, van rook geplaagd,
        Gelijk voorheen, als slaaven, laagt,
        Het zal niet lange duuren.
      
      
        Uw vleugels zullen, na dien hoon,
        Als duivevleugels, heerlik schoon,
        Van zilver overtogen,
        En welkers veeders cierlik net,
        Van het geelste goud, als zijn bezet,
        Weer blinken opgevloogen.
        Terwijl dat die almagtig is,
        Daar binnen in syn erfenis,
        De koningen verstrooide,
        Wierdt Zions rik zo blank, en wit,
        Als sneeuw, dat op den Tsalmon zit,
        En teffens nooit ontdooide.
      
      
        De berg van Basan is wel trots,
        Ja Basans berg, een landberg Gods,
        Heeft menig bult gelaaden,
        Maar, bergen, die zo bultig zijt,
        Wat gluurtge moedig, vol van nijd?
        Wat moogtge Zion smaaden?
        Op dezen berg, dien gij onteert,
        Heeft God syn woning zelf begeert,
        Hoe durft ge hem dan honen?
        Ook zal de Heer, in eeuwigheit,
        Hem steeds, gelijk hij heeft geseit,
        Hoe zeer het u spijt, bewonen.
      
      
        Wenkt slechs die God syn waagenschaar,
        Twees tienmaal duizend staander klaar,
        In noch zo veel getaalen.
        De Here, midden onder die,
        Is nu, als eer op Sinaï,
        In Zions heilge saalen.
        O God, gij voert om hoog verhoogd,
        En voerde braaf den helschen voogd,
        En kerker zelf gevangen.
        Den hemel gaf syn gaaven u,
        Gij namt die aan, om troostrijk nu
        Den mensen die te langen.
      
      
        Ook namtge, zonder tegenstaan,
        De weederhoorelingen aan,
        Om, Heer, bij u te wonen.
        Men loof den Heer, die onzen staat,
        Van dag, tot dag, als ooverlaadt,
        Om ons syn gunst te tonen.
        Die God is ons welsaalig lot,
        Die God, allenig onze God,
        Behoudt ons aller wegen.
        De Heer, die heer, te wonder groot,
        Weet zelf een uitkomst in den dood,
        Hij laat ons nooit verlegen.
      
      
        het Is zeker, God zal opgestaan
        Syn vijands kop aan stukken slaan,
        En dus den haairtop vinden,
        Van die zo trots, in het kwaad verstyft,
        In zijne schulden wandlen blijft,
        Tot smart van syn beminden.
        Tot uw gerustheit zei de Heer,
        Ik zal u, in den druk, als eer,
        Uit Basan wederbrengen.
        Ik zal u, uit de diepe zee,
        Ook wederbrengen op een ree,
        En genig leed gehengen.
      
      
        Op dat, als God die slachting doet,
        Gij zeegbaar uwen oorlogsvoet,
        Ja het tongblad uwer honden,
        Zo diep moogt steken, alsge wilt,
        In het bloed uit des vijands heir gespilt,
        En uit diens trotsen wonden.
        O God, mijn God, men zag uw gang,
        Uw gang, mijn koning, sagmen lang,
        In uwe heiligdommen.
        De gangers gingen saam voor aan,
        De speelliên achter, tussen het slaan
        Der maagdenrei op trommen.
      
      
        Men song, looft God, den Heer, met spel,
        Gij uit den bron van Israël,
        Looft hem in syn gemeinte.
        Aldaar bevondt zich Benjamin,
        Hun heerser in des ryksbegin,
        Onaangezien syn kleinte.
        Daar gingen mee uit Judaas staat
        Syn vorsten, met hun breden raad,
        De vorsten ook gesproten
        Uit Zebulon verschenen daar.
        En Naftali had bij die schaar
        Syn vorstelikke groten.
      
      
        Uw God gebood, o Israël,
        Uw sterk te zijn, zo draagt u wel,
        Op dat uw staat mag groeien.
        Versterk, o God, door uwe kracht,
        het Geen gij aan ons nu hebt gewracht,
        En doe ons eeuwig bloeien,
        Vergroot jeruzalem alom,
        En, om uw tempels heiligdom,
        Breng u een ieder koning
        Geschenken tot uw heilig feest,
        Zo scheld dan ook dat wilde beest,
        In zijne rietenwooning.
      
      
        Verdoe het sterke stierenrot,
        Der volken kalvers, en dien zot,
        Die zich, in het stof gebogen,
        Met stukken zilvers, veinst gedwee,
        Ziet, God verstrooide het volk alree,
        Dat lust had t'ooreloogen.
        Dies komter, uit Egiptenland,
        Nu menig prinsselyk gezant,
        De Moorman insgelyken,
        Met bei syn handen rik gelaan,
        Zoekt God, en haast zich herwaart aan,
        Zingt God, gij aardse Rijken.
      
      
        Psalmsingt den Heer, die, wijd, en zijd,
        Op aller heemlen hemel rydt,
        Van ouds af zoo gedraagen.
        Zie daar, hij geeft syn stem daar uit,
        Hoe sterk verschijnt syn stems geluid!
        Hoort wat voor donderslaagen.
        Wilt God, die over Israël
        In hoogheit zit, met zang, en spel,
        Den roem van sterkte geven.
        Hij, in den hemel, boven het zwerk,
        Bewijst syn sterkte, door syn werk,
        Aan die op aarde leven.
      
    
  