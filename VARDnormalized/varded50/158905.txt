
    
      
        KLAAR als de Zon zullen daar blinken
        Gods kinder in des Hemels troon,
        Hoe soud' een hert konnen bedincken
        Wat God den zijnen geeft te loon.
      
      
        Keren wil ik al mijn gedachten,
        Op het Hemelrijk zo schoon voorzeid,
        Een eeuwig leven te verwachten,
        Verlost van alle dootlijckheyt.
      
      
        En van den perikel ontkomen,
        Gants zeker in des Heren hand,
        Smaad en druk zal zijn weg genomen,
        Van d'Aerdtsche in het Hemelse land.
      
      
        Noch is daar altijd aan te schouwen,
        God in zijn heerlijkheid zeer groot,
        Alzulk een wezen zal met trouwen,
        Hij ons geven uit liefde bloot.
      
      
        Recht wel gesteld, na Schrifts vermeten
        Zullen wij Christum den Heiland
        Bij zijnen Vader zien gezeten,
        Tot onzen dienst, in het Hemels land
      
      
        Voor cleeder zal hij ons aantrekken,
        Zaligheid die daar is zeer schoon,
        Ons met gerechtigheid bedekken
        Opzetten daar des levens Kroon.
      
      
        Tot allen Heyl'ghen zal men daar paren,
        En vromen, zaligen, daar bij,
        Veel duizend Enghelsche heirscharen,
        Zij met ons, en wij met haar blij.
      
      
        Grote liefde al zonder schromen,
        Zal daar wezen op dat termijn,
        Zo dat God, wij en alle vromen,
        Zullen tezamen verenigd zijn.
      
      
        Een Hemels wezen klaar en schone,
        Subtijl, onlijdelijk voortaan,
        Gelijk de Zon in 'sHemels throone
        Zo zal men daar voor Gode staan.
      
      
        Rusten daar, van alle bezwaren,
        De vreugde wordt altijd vermeert,
        O Heer, laat mij ook daar vergaren,
        Het is hetgene dat mijn hert begeert.
      
      
        Seyndt uwen heyl'ghen Geest beneden
        Op ons, dat hij ons daar geleid,
        Tot uwen Rijke vol van vreden,
        Door Iesum Christum maakt bereid.
      
      
        DOCHTERen Syons uytghelesen,
        Versierd u, gaat hem te ghemoet,
        Hij komt die u ziel kan genezen,
        En geven u d'eeuwighe goed.
      
    
  