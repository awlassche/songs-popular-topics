
    
      
        IK zochte hem in het bedde alle nachten,
        Hem dien ik lief uit alle mijne kragten:
        Ik zochte hem, doch heb hem niet vernomen.
        Zo wil ik dan, ik wil van het bedde komen,
        En in de Stad door al de straten draven,
        En zoeken die mij ligt in het hert begraven.
      
      
        Ik zochte hem, doch heb hem niet gevonden.
        Zij vonden mij in het gaan van hunne ronden:
        En hebt gij hem niet ergens heen zien trekken
        Tot wien mijn hert en al mijn zinnen strekken?
        Doch ik en was niet wijd van hun getogen,
        Of ziet ik kreeg mijn Vriend voor mijne ogen.
      
      
        Ik greep hem aan,en wil niet dat hij scheyde,
        Voor dat ik hem in het huis mijns moeders leide,
        En in haar sael doe treden, ende blijven.
        'K bezwere u Jerusalemsche wijven
        Bij al de rheen, dat gij mijn lief laat rusten,
        En niet en wekt tot dat het haar zal lusten.
      
      
        Wie komt daar aan uit een woestijn getreden,
        Met rook van myrrh', en reuk van soeticheden,
        Van alle soort, die verre meer beduiden,
        Dan al de reuk der apotekers kruiden?
        Zijn bed is meer dan Salomons te achten,
        Daar zestig man der sterksten op staan wachten.
      
      
        Die al te zam den scherpen degen dragen,
        En zijn geleerd tot krijgen, ende slagen,
        En ieder heeft zijn zwaard op sij gehangen,
        Of iemand des nachts de vreze mogt bevangen.
        Ziet Salomon die heeft zijn koets doen bouwen
        Van het edel hout uit Lybanus gehouwen.
      
      
        Van welke koets de stijlen en pylaeren
        Op yders hoek maszijf van zilver waren,
        De vloer van goud, met een verhemels-deken,
        En purp'ren kleed zeer kostelijk besteken,
        Met liefd gespreyd van binnen door de maagden
        Van Zions hof, die Salomon behaegden.
      
      
        Komt dochters te zam van Zions lieve woning,
        Komt hier, en ziet, ziet Salomon den Koning,
        Met zijne kroon, die hem tot zulke zaken
        En bruydlofs feest zijn moeder heeft doen maken,
        En voor den dag van zijne vrolijkheyden
        Van zijnen staat en ere doen bereiden.
      
    
  