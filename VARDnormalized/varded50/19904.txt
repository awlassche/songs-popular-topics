
    
      
        Vriendelijk Paar dat door den zegen,
        Van Godes gunst is t'saem gevoegd
        Waar op de dauw gelijk een regen,
        U zal verrijken, zeer vernoegd.
        Dertele min, die moet van u verdreven,
        En in al u leven, werden uitgeblust,
        Want wie de Min wil dwaselijk aankleven,
        Zal ze haast begeven, door een snoode lust,
        Dus wie door liefd de vuyle min veracht,
        Die worter een krans ter eren aangebracht.
      
      
        Volgt dan de plicht en gebruikt de reden,
        Sint u gemoed door liefde vast,
        Strikt uwe ziel met d'eerbaerheden,
        Zo en bezwijkt gij door geen last.
        Prijst dan de twist uit u gewenste daken,
        Dat voor alle zaken ware vree beklijft,
        Laat daar de liefd en d'eendracht tezamen waken
        Dat er dan mag blaken, deugd die eeuwig blijft,
        Want wie des Staat tot Godes eer begint,
        Die ziet zijne wens en het gaat hem voor de wind.
      
      
        Hij zieter lust in al zijn handel,
        Al wat hij doet dat zegent God,
        Hij is oprecht en vroom van wandel,
        Of schoon de werreldt daar mee spot.
        Hij zal zijn stam met deughdenrijcke vruchten,
        Zonder pijn of zuchten zien zeer braaf geplant,
        Hij zal daar zien de eerbare genuchten,
        En een zoet krioelen aan des Moeder hand:
        O die de Echt, dus heerlijk heeft gekroond,
        Die worter na wens zeer heerelijck geloont
      
      
        Denkt daarom steeds en stelt uwe gangen,
        Stadelijk na des Hemels baak,
        Neemt met Maria u verlangen,
        Na een veel hoger, groter sak:
        Daar u geen ramp noch tegenspoed zal letten,
        Daar men u zal zetten, als in zuiver Goud:
        O die zo leeft, die kan de dood verpletten,
        Daar men na Gods wetten Bruiloft houd;
        Dus ziet wel toe, dat gij des Hemels vreugd,
        Hier in uw ziel en naemaels vinden meughd.
      
    
  