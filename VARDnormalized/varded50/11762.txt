
    
      
        DE Werld was vol overmoed,
        Vol weelde, pracht en zonden,
        Want ieder stofte op zijn goed,
        Op list en slimme vonden:
        Ja des vermetelheid kroop voort,
        Zo dat men God ook wild' aen-boort,
        En zijnen raad door-gronden.
      
      
        Dies vanght men enen toren aan,
        Wiens top de locht sou rakken,
        Om zo bij trappen op te gaan,
        En Godes stoel genaken.
        Men metst, men klutst en woelter vast,
        Men torst, men sleept, en brengt den last,
        En vordert zijne zaken.
      
      
        God zag van boven na benen
        En op der Mensen pogen,
        En sprak men luistert na geen re'en,
        Dies zal ik het niet gedogen:
        het Is een Geslacht en ook een Taal,
        Dies ik haar spraak wil t'eenemael
        Verwarren voor mijn ogen.
      
      
        Daar stond men doe en keek vast bang,
        Men wist geen hulp te vinden,
        Riep de een om hout, om kalk, of tang,
        Men taste als de blinde:
        het Was al in het wild' en ongedaan,
        Men kost malkander niet verstaan,
        Hoe dat men het ook besinde.
      
      
        Dus strafte God der trotsen list,
        En hun uytsinnigh dolen:
        Dat zij door onverstand en twist,
        Verschooyden in de hoolen!
        De een vloogh Oost, en de ander West,
        Ja ieder swerfde, op het lest,
        Tot na de beide polen.
      
      
        Gij Babel-bouwers hout u rust,
        Met u verwarde zinnen,
        Hoe derdy dus uit dertle lust,
        Zo stouten daad beginnen?
        Gij weet hoe God den trotsen knelt,
        En haar bedrijf te gronde veld,
        Dies suldy niet gewinnen.
      
      
        Want God is als een vlam die blaeckt,
        Die het onkruyt zal versmoren:
        Ziet dat gij het heilig vier niet raakt,
        En gij zult moeten horen:
        ‘Gij neus-wijs wilt mijn werk bespien,
        ‘En in Gods diepe oordeel zien:
        ‘Gevoeld weer Godes toren.
      
    
  