
    
      
        Zingt een nieuw lied den Heer ter ere,
        Gij aarde, zingt alom den Here,
        Psalmsingt den here, looft syn naam,
        Komt, tot den roem syns heils, te saam,
        En boodschapt, dag, aan dag, die lere.
      
      
        Vertelt syn eer aan het heidens wezen,
        En maakt syn wonderen, na dezen,
        Bij alle volkeren, vermaard,
        Want des Heren grootheit, prijzenswaard,
        Is boven alle go√¥n te vrezen.
      
      
        Der volken goden zijn slechs dingen,
        Die nietig zijn, en licht vergingen,
        Maar God, die maakte des hemels boog,
        De majesteit staat voor syn oog,
        De heerlikheit blijft hem omringen.
      
      
        Syn sterkheit, en sieraad bestraalen
        Het heiligdom van zijne saalen.
        Geeft, gij geslachten, dies den Heer,
        Gij volken, geeft den Heer syn eer,
        En wilt syn sterktes lof verhaalen.
      
      
        Geeft God, den Heer, syn eer ter degen,
        En roemt syn eernaam aller wegen,
        Elk breng hem offergaaven aan,
        En kom in zijnen voorhof staan,
        Om daar den godsdienst in te plegen.
      
      
        Hebt heilig siersel aangetoogen,
        En bidt den Here, neergeboogen,
        Dus aan, in het heerlik heiligdom.
        Gij aarde, schrikt, en beeft alom,
        Voor het vreeslik aanschijn zijner ogen.
      
      
        Zegt tot de heidens, en met reden,
        De Heer wierdt koning aller steden,
        Dies staat de wereld vast, en hecht,
        Zij zal niet wanken, want hij recht
        De volken in rechtmaatigheeden.
      
      
        Verblydt u dan, gij heemelringen,
        Verheugt u ook, gij aardse dingen,
        Gij volle zeekolk, dondert gij
        Gij velden, springt, met alles, blij,
        Dan zal al het woudgeboomt ook zingen.
      
      
        Juicht voor den Heer, hij komt verheven,
        Ja, ziet, hij komt op aarde leven,
        Om recht te doen, en is van zin
        De wereld, en het volk daar in,
        Na recht, en waarheit, recht te geven.
      
    
  