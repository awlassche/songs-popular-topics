
    
      
        GOd met ons, uit den Throone
        Genaamd Emanuël,
        Des Vaders enig Zone,
        Een Vorst in Israël,
        Is komen hier beneden
        Al uit zijn Rijk eerbaar,
        En heeft ons gebracht mede
        Een zalig Nieuwe-jaar.
      
      
        Als enen Held vol trouwen,
        Gordde hij aan zijn zweert,
        Om ons uit Serpents klouwen
        Te brengen ongedeerd:
        Doen wij al verkocht waren
        Onder de zonde zwaar,
        Kwam hij ons openbaren
        Een zalig Nieuwe-jaar.
      
      
        Den Engel was gezonden
        In een Stad Nazareth,
        Een Maget te verkonden
        Van zijn Geboorte net:
        Jesus zult gij hem noemen,
        Want hij zal zijn volk klaar,
        Vrij maken van het verdoemen,
        In het zalig Nieuwe-jaar.
      
      
        Zij baarden haren eersten
        Zone, zo het was voorzeid,
        Al in een stal van Beesten,
        In de kribbe geleid:
        En zij wond hem in doeken,
        De Wijze kwamen daar
        Van verre hem bezoeken
        In het zalig Nieuwe-jaar.
      
      
        De Herders zonder slapen,
        Waren doen op het veld,
        des Nachts hoedende haar schapen,
        De boodschap werd vertelt;
        Zij gingen haast vertrekken
        Naar Bethlehem te gaar,
        En vonden tot dier plekken
        Een zalig Nieuwe-jaar.
      
      
        Oorlof al die nu trachten
        Om te zoeken met vlijt,
        het Zij bij dag, of bij nachte,
        Zij vinden hem altijd:
        Zijn Woord is de Leyd-sterre,
        Die brengt ons allegaar
        In het eeuwig Licht zo verre,
        In het zalig Nieuwe-jaar.
      
    
  