
    
      
        O Wat is het een grote schat
        Voor die het vat,
        Rein en kuis te zijn van binnen!
        Te verzaken 'svleesches lust,
        Om hier rust
        In het gemoed bij God te winnen.
      
      
        Schoon d'onkuysche zich verbeeld
        Enck'le weeld',
        het Is geen ware vreugd, maar logen:
        Hij die het hert daar henen wend,
        Vind in het end
        Zich te jammerlijk bedrogen.
      
      
        Maar die daar van zich vermijd,
        En besnijd
        Zich inwendig, schoon met smerten;
        Hij gedenck', hoe d'Heer toe zeid
        
          Zaligheid
        
        Aan de rein en kuysche herten.
      
      
        Herten, die van slavernij
        Los en vrij
        Dezer aarde, alleen na jagen,
        Dats' ontleeght van vlezes weld,
        
          Onverdeeld
        
        Gode dienen en behagen.
      
      
        Hier om buygh ik mij, o Heer!
        Voor u ne'er,
        O verstercker van de zwakken,
        Op dat ik des vlezes zin
        Overwin,
        Laat u hulp mij niet ontzakken.
      
      
        'k Heb gemaakt een oog-verbond,
        En met mond,
        Om die na u wil te richten:
        Geeft, dat ik met d'oogen-le'en,
        Of met re'en
        Nooit mij zelfs, of and're ontstichte.
      
      
        Hoed mijn zinnen en gedacht
        Door u wacht.
        Dat ze het herte nooit verlokken;
        Dat ik nooit van binnen voe,
        Maar uytroe
        Al wat wellust aan kan fokken.
      
      
        Trek mijn liefde van der aerd'
        
          Hemelwaerd'
        
        Tot u, en die sael'ge erve:
        Laat gedurig daar mijn geest
        Houden feest.
        Dan zal aardse lust versterven.
      
    
  