
    
      
        Uitverkoren Lam, liefste Lief vol waarde,
        Schoonste die op Aarde
        Is of komen zal,
        Waarom vlied gij gestadig weg een vaerde,
        Luistert na mijn droevig ongeval,
        Cupido heeft mij enen schicht gezonden,
        Waar mee dat hij kwam mijn Ziel doorwonden,
        Daarom Liefste mijn,
        Kom ik u mijn pijn Verkonden.
      
      
        Schepsel na mijn hert, zoet als honingraten,
        Ziet wat uitermaten
        Liefde ik u draegh,
        Slaap ik of waak ik of ga ik langs der straten,
        Na u is het dat ik gestadig jaegh,
        Na u is mijn wens, na u is mijn lusten,
        Ach of ik u rode mond eens kusten,
        Zo waar mijn jong hert
        Vrij van alle smert, In rusten.
      
      
        Minnaar zijt gij zo door de Min ontsteken,
        Als het heeft gebleken
        Enen langen tijd,
        Want uit u ogen zie ik Tranen leken,
        Waar mee gij u grote Min beschreyt,
        En u Liefde doet mij het hert bewegen,
        Maar gij weet mijn Ouders zijn der tegen:
        Waar ik niet in dwang,
        Gij had mij al lang Gekregen.
      
      
        Liefste Lief wel aan, 'k Hoop dat al u klagen
        Nu in korte dagen,
        Zullen zijn gestild,
        Ik zal het gaan aan uwen Vader vragen,
        Of dat hij u aan mij geven wilt,
        Zo hij het refuseert, wat zal ik beginnen?
        Want u Vader is wat stuurs van zinnen,
        Sterven moet ik dan,
        Zo ik niet en kan Verwinnen.
      
      
        Goeden dag mon Peer, wilt mij excuseren,
        Wilt doch consenteren,
        En verstaat den zin,
        Ik sou u jongste Dochter wel begeren,
        Die ik uit de gront mijns herten min.
        Iongman schaamt u wat, spreeckje van te Paren?
        het Is maart een Spuit van veertien Iaren,
        Houd doch u gerust,
        En wilt deze lust Wat sparen.
      
      
        Wacht ik zal mijn Kind noch wel anders temmen,
        Sprak met luider stemmen
        Haren Vader gram,
        Men zag den Iongman in zijn Tranen zwemmen,
        En zei, och mijn uitverkoren Lam,
        Moet ik u eilaas om u Vader derven,
        En misschien zal u een ander erven,
        Och ik wens de dood,
        Hier in uws schoot Te sterven.
      
      
        Ionghman houd doch op van u droevig spreken,
        Want u Tranen leken
        Hier ter aarde nu,
        Waar door mijn hert schijnt van den rouw te breken,
        Ik had mijnen zin gezet op u,
        Neemt couragie Lief, ik zal u genezen,
        En tot in der dood gedachtig wezen,
        Als Piramus de,
        Met zijn Lief Thisbe, Geprezen.
      
      
        Als den Vader kwam haren druk aanschouwen,
        Sprak hij ook met rouwen,
        Dochter wilje dan,
        Nu tegen dank van uwen Vader Trouwen,
        En zo vroeg gaan nemen enen Man,
        Trouwt dan bij te zam zonder lang verzinnen,
        En wilt zo met God den Heer begonnen,
        Zo moogt gij gelijk,
        Hier het Hemelrijk Verwinnen.
      
    
  