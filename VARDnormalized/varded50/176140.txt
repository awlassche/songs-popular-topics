
    
      
        Gij hebt mij, Here, gants doorgrondt,
        Wat in mij is gij merken con't.
        hetzij dat ik sitt' of dat ik sta
        Gij slaat het al op het nauste ga.
        Gij ziet waar na mijn zinnen trachten,
        Van verre kent gij mijn gedachten.
      
      
        Ik wandel, of ik leg' mij neer
        Gij ommeringt mij even zeer.
        Gij weet de paden die ik tree,
        En daar ik ben daar zijt gij mee.
        Geen woord is op mijn tong' gekomen
        Of gij en hebt het al vernomen.
      
      
        Van voren hebdy mij bezet,
        Van achter op mijn ganck gij let.
        Gij hebt op mij gesteld u hand.
        Die wetenschap moet mijn verstand
        Verwonderd, ondoorgrondet laten,
        Want hare hoogd' is niet te vaten.
      
      
        Waar zal ik uwen Geest ontvlien
        Dat hij mij niet en zoude zien?
        Waar heen voor u verberg' ik mij?
        Vaar ik ten hemel daar zijt gij.
        Maak ik mijn leger inder hellen
        Aldaar komt gij mij vergezellen.
      
      
        Al hadde ik voor mij te baat
        De vleugels vanden dageraad,
        En woonde ande laatste strand
        Der zee, daar soud' u rechterhand
        Geduerichlijcken mij geleiden
        En niet een ure van mij scheiden.
      
      
        Indien ik spreeck in mijn gedacht;
        De duisternisse van de nacht
        Mij bergen zal: 'twort om mij heen
        Zo klaar, als of de zonne scheen.
        Den nacht moet staan in vollen lichte
        Gelijk den dag voor u gezichte.
      
      
        Mijn nieren zijn in u geweld:
        Ook hebdy, doe ik was gesteld
        In moeders lichaam, mij bedekt
        En over mij u hand gestrekt.
        Dies loov' ik u, want gij mij waarlijk
        Geschapen hebt zeer wonderbaarlijk.
      
      
        het is onbegrijplijck wat gij werkt.
        Mijn ziele daar op vlijtig merkt.
        Want mijn gebeenten allegaar
        V waren naakt en openbaar,
        Hoewel in een verborgen stede
        Mijn lichaam wiert gemaket rede.
      
      
        Op de aarde hebdy mij gewracht,
        Als een borduursel tsaem-gebracht;
        V oge sach mijn maaksel aan
        Noch ongevoecht en ongedaan.
        Al-eer het hadde stand of leven
        Was het in uwen boek geschreven.
      
      
        Hoe dierbaar is mij uwen raad!
        De menicht mij te boven gaat
        Van u gedachten wonderlijk.
        Soud' ik die al besonderlijck
        Berekenen en recht doorgronden,
        Zij werden meer als 'tsant bevonden.
      
      
        Zo dicwils als mijn oog' ontwaakt,
        Tot u mijn vierich hert genaakt.
        Och! dat der goddeloosen schaer
        Eens gantselijk verdelget waar!
        O gij bloetdorstige, gaat strijken,
        En wilt gants verre van mij wijken.
      
      
        Tot zulke spreeck ik dit, o Heer,
        Die u doen smaadheid en oneer,
        Ia prijzen dien die u veracht.
        En zoude ik uit al mijn macht
        Niet haten die u booslijk haten,
        En gram zijn dien die u verlaten?
      
      
        Ik haetse met volkomen haat,
        Een haat die mij ten herten gaat.
        V vijand, Heer, is ook de mijn.
        O gij die waarheid ende schijn
        Erkennet, proevet mij van binnen,
        En ondersoecket al mijn zinnen.
      
      
        Peylt op het diepste mijn gemoet,
        Ziet wat het denkt en wat het doet.
        Bemercket of ik overleg'
        Te wandelen den bozen weg,
        En wilt mij de genade geven
        Te gaan den pat na 'teeuwich leven.
      
    
  