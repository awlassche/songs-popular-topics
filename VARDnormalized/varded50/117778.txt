
    
      
        Schoon dat ik onder het Groen,
        Van dik getakte Bomen,
        Aan Frisse Waterstromen,
        Mijn Amarillis Zoen,
        Kan tot mijn Rust niet doen,
        Schoon ik met duizend kus us us ussen,
        Mijn Minnevlamme blu us us ussen,
        En dat mijn Engelin,
        Mijn gunt haar Wedermin.
        Schoon zij met Bitt're Zugte,
        Beklaag mijn ongenugte,
        En dat haar teder Hert,
        Heeft Meed'ly met mijn Smert.
      
      
        Mijn ongeduldig Lot,
        Geeft mijn nog alle dagen,
        Weerom nieuwe Stof tot klagen,
        En drift met mijn de Spot,
        Dat al mijn Hoop verbrot,
        Dewijl dat mijn Elenden,
        Onmogelijk kunne enden,
        Wijl waar ik m' keer of went,
        Voorzie een droevig ent,
        Ik zal mijn Schone Huwen,
        Of moet Haar bij zijn schuwen,
        En agte het een en het aar,
        Alle byde even Zwaar.
      
      
        Mijn Hert van Jongs af aan,
        Had steeds een schrik voor het Huwelijk,
        Ik agt dat juk voor gruwelijk,
        Dat ik het niet zegge kan;
        Mijn ziel ontzet hier van,
        Die strenge Huw'lyks wette,
        Die al het Vermaak belette,
        Dat ons de Vrijheid gaf,
        En Drift ons in het Graf,
        Met onverbreekbar' banden,
        o Droevig Offerande,
        Op Hymens Egt-Altaar,
        Wat zijn U Boejen zwaar.
      
      
        En derf ik Amaril,
        Zo zal dat Treurig derven,
        Het begin zijn van Sterven,
        Ik weet in deez' Vreemde gril,
        Bij na niet wat ik wil,
        De Liefde Trek mijn Zinnen,
        Om Amaril te Minnen,
        En aan een ander zij,
        Vrees ik die Slavernij;
        o Hemel wat zal het wezen,
        Ik werd met Duizend vrezen
        Gedreven op en neer,
        Geslingert heen en weer.
      
      
        Ag! Schoonste was u Hart
        Gesteld gelijk de Mijnen,
        Gij zoud mijn doen kwijnen,
        In Duldeloze smart,
        En Wanhoop dus benart,
        Door het al Strenge groeven,
        De Minnaars Hart te Proeven,
        Geen dwaze wet van eer,
        Zouw u of mijn zo zeer,
        Indien gij mijn Slegts minde,
        En als een Slaaf verbinde,
        Een yders Blinde waan,
        Ag! Engel laat u raan.
      
      
        In de eerste Goude tijd,
        Wist niemand van deez' Bande,
        o Droevig Offerande,
        het Was in Onnozelheid,
        Die niemand Strikke leyd;
        Een Kusje allenig boede
        Hun Ziele dier toen gloede
        In een Volmaakte vuur;
        De lente der Natuur
        Erkent geen strenge Wette:
        Dies wilt hier wel oplette,
        En oordeelt Zielsvoogdes,
        Dan blijft gij mijn Matres.
      
    
  