
    
      
        Het aapje krabt met katjes poot
        Kastanjes uit het vier.
        Brand het zich; het aapje lijd geen nood,
        En maakt 'er mee goed sier.
      
      
        Dus word het aapje nageaapt.
        Weet iemand maar een kat,
        Met welker poot hij na zich schraapt.
        Schreeuwt die, wat raakt hem dat?
      
      
        Hij hinkt niet aan een anders zeer,
        Of voelt geen anders smert,
        En heeft met anders leed geen deer,
        Zo het hem niet schaad'lyk werd.
      
      
        Men waagt'er licht een ander aan.
        Hij, die het heir gebood,
        Doet and're naar de bresse gaan,
        En houd zich buiten schoot.
      
      
        Ziet toe, of niet een aap uwe hand
        Gebruiken wil tot poot.
        Leent gij hem die, het is onverstand.
        Hij laat u in den nood.
      
      
        En klaagt men dan zijn ongeval
        Aan hem, om wien men het lee:
        De troost, dien hij u geven zal,
        Is, 'k moei mij daar niet mee.
      
      
        Het geen gij wilt, dat u geschied
        Van and'ren, doet hen dat,
        Gelijk de Heilland ons gebied.
        het Is al daar in vervat.
      
    
  