
    
      
        COuragie ziele wilt u verblijden,
        En stellen allen druk bezijden,
        Waarom wilt gij dus lamenteren
        Als u geschied naar Gods begeren.
      
      
        Stelt toch in God alleen u betrouwen
        In alles leert Gods wil aanschouwen
        Waarom wilt gij dus treuren en zuchten,
        Scheid in Gods will' all' uwe genuchten.
      
      
        Och hoe soud' ik mij hier verblijden
        Die niet en voel dat druk en lijden
        T'is niet dan druk en zwaar allende
        Waar heben ik mij keer oft wende.
      
      
        Den Heer die ziet u tribulatie,
        Dus peyst dat hij zal geven gratie,
        Wilt u betrouwen op hem stellen,
        Ende u zelven zo niet kwellen.
      
      
        En is er anders gheen passagie
        Daar ik kan doen mijn pelgrimagie?
        Moet ik het Cruysken dan aenveerden
        En laten God met mij gheweerden?
      
      
        Iae dit is het best gij cont verkiesen,
        In alles u zelven leert verliezen;
        Geest God den sleutel van u herte
        Want dit is toch all' zijn begheerte.
      
      
        Och dit is alle mijn begeren
        Dat Jezus mij soud' gouverneren
        Hoe wel het natuerken schijnt te schromen,
        Wanneer zij ziet het Cruysken komen.
      
      
        Daar en is al niet aangelegen
        Dit weet men dat die Heiligen plegen
        Ook te gevoelen als zij leefden
        Dat haar natuur voor het Cruysken beefden.
      
      
        Dit troost voorwaar mijn hert van binnen
        Want ik soud' geerne God beminnen
        Maar als ik voel het natuerken strijden,
        Zo is het van binnen en buiten lijden.
      
      
        Houdt vast maar dezen goeden wille
        Laat Jezus werken zoet en stille,
        En peyst in alle druk en smerte
        Jezus is binnen in mijn herte.
      
      
        Somtijds mijn hert is zo vol vrezen
        Hou soud' Jezus daar binnen dan wezen?
        Mij dunkt die golven en die baren
        Mijn ziel verdrukken en bezwaren.
      
      
        Is Jezus niet in het schipken gevonden
        Dat door het tempeest scheen gaan te gronde?
        Nochtans hij zoetelijk scheen te slapen
        Zo dat s' hem kwamen wakker maken.
      
      
        Wel aan dan nu op deze ure
        Al strijdt en worsteldt mijn kranke nature
        O God ontfanckt hert, ziel, en leven,
        T'is u uit liefden al gegeven.
      
    
  