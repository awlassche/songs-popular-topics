
    
      
        NIet die den strijd al heeft begonnen
        Strijds loon van strijds beloonder wagt;
        Maar die zijn viand heeft verwonnen,
        En zoo den strijd ten eind gebragt,
        Die is het alleen, en anders geen,
        Welk God de kroon der eren heeft bereid:
        Maar wie om kijkt en wijkt is die ontzeid.
      
      
        het Waar dwaasheid, dat een prijs zou hopen
        En zig niet geven in de baan;
        Of die nu al begind te lopen,
        Maar eer iet lang blijft stille staan:
        het Is yd'le troost, die op den oogst
        Zig vast verhoopt, dog niet en heeft gezaid,
        Of heeft zijn vrugt ontijdig af-gemaid.
      
      
        Zoo wie een weg heeft voorgenomen,
        Waar langs men tot zijn hoop geraakt,
        Hoe kan zulk een zijn wens bekomen,
        Zoo hij (eer het eind) zijn voort-gang staakt?
        Waar is dog iet, dat men geniet,
        En niet en heeft? Waar raakt die in een Stad,
        Die middens wegs blijft staan, of wijkt van het pad?
      
      
        Hoe kan een arme rijk gewerden,
        Die somtijds spaard en dan we'er spild?
        Die iet zal leren moet volherden.
        Een staadig Iaager vangd het wild.
        Die vangst verhoopt, en niet en loopt:
        Maar het vlugtig wild verbeid, en niet naa-tragt,
        Diens hope faald, zijn dwaasheid hem belagt.
      
      
        God wil een staag en duurig jaagen,
        En dat men dat met errenst miend,
        En niet zoo nu en dan bij vlaagen.
        Hij diend God niet, die stuk-wijs diend.
        God wil geen deel: maar al en heel.
        God alleen God, hem hoord, en wil het gebied
        Van des Mensen hart, en het zijn of al, of niet.
      
      
        Gij dan, al die uw heil beminnet,
        Wijk niet te rugge naa het begin:
        Maar het geen gij nu al wel beginnet,
        Ziet dat gij trouw vol-duurd daar in;
        Want niet die vind, nog die begind,
        Maar die verwind, alleen bezoldigd werd,
        Dat is die naa het begin ook trouw volherd.
      
    
  