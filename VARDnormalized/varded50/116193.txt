
    
      
        Op dat de aanmerking van den groten Oordeel-dag
        Een diepen indruk geev’ van straf, en van beloning,
        Zoo steld ons Jezus voor, zoo klaar of elk het zag,
        Hoe Hij des mensen Zoon, ontzaglijk als een Koning,
        In des Hemels Maiesteit, zal brengen ten besluit,
        En door der Eng’len dienst zijn Oordeel voeren uit.
      
      
        Hij zal door d’Hemel-boo’n, tot zijnen dienst bereid,
        Alom de volk’ren doen voor Hem te voorschijn komen;
        En als een harder, van de bokken, schapen scheid,
        Zal Hij de vromen ook afzond’ren van d’onvromen.
        De schapen zal Hij aan zijn rechterhand doen gaan;
        De bokken zullen aan zijn slinker zijde staan.
      
      
        Dan zal de Koning hen, die staan ter rechterzy,
        Zijn vriendelijke stem, tot zaligheid, doen horen:
        Komt gij gezegende mijns Vaders, erft met Mij,
        Het Hemels Koningrijk, waar toe gij zijt verkoren:
        Van God, al eer de grond des werelds was geleid.
        ‘k Erken uw deugd, en het werk van uw Weldadigheid.
      
      
        Want Ik had honger, en gij spijsde Mij met brood:
        Wanneer Ik dorstig was hebt gij Mij drank gegeven:
        En vreemdeling, hebt gij Mij in uw huis genood:
        En naakt, mijn le’en bekleed, en onderstut mijn leven:
        Zeer zwak en krank, hebt gij Mij menigmaal bezocht:
        Gevangen, hebt gij Mij verkwikking toegebrogt.
      
      
        Dan zal het rechtvaardig volk, verwonderd, dat de Heer
        Haar kleine deugdenwerk zoo heerlijk wil belonen,
        Hem dus antwoorden: O Genadig Heer, wanneer
        Had Gij gebrek, dat wij U konden hulp betonen?
        In honger, dorst, met spijs en drank? U vreemd met dak?
        U naakt bekle’en? U krank, gevangen, doen gerak?
      
      
        Waar op de Koning uit des aangename re’en:
        Al wat gij oit van groot’ of kleine liefdewerken
        Aan mijne broeders, ia ook aan mijn minste le’en
        Gedaan hebt in mijn naam, zal Ik zoo hoog aanmerken,
        (Zoo naauwen band van Liefd’ is tussen Mij en haar)
        Als of het aan Mij zelfs van u bewezen waar.
      
      
        Maar dus zal Hij ook hen, die staan ten slinker zij,
        Zijn schrikkelijke stem, tot hare straf doen horen:
        Gaat weg, vervloekte schaar, gaat henen weg van Mij,
        In het eeuwig helsche vuur, dat door Gods strenge toren
        Is voor den duivel en zijn engelen bereid,
        En u, die na hem aard in ongerechtigheid.
      
      
        Want Ik had honger; maar gij weigerde Mij brood:
        En dorst: maar gij Mij noit tot laving drank verstrekte:
        En vreemd; maar gij hebt Mij ter herberg niet genood:
        En naakt: maar gij mijn le’en met kleedren noit bedekte:
        Ook was ik krank; maar gij hebt noit om Mij gedocht:
        En in gevank’nis; maar gij hebt Mij noit bezocht.
      
      
        Waar op d’onvrome schaar, om het oordeel Gods t’onvliên
        Aldus verschonen zal voor Hem haar kwade gangen:
        Heer, wanneer hebben wij U hongerig gezien,
        Of dorstig, vreemd’ling, naakt, of krank, of een gevangen,
        En U niet mild met spijs en drank, als onzen vriend,
        Met herberg, kleed, bezoek, in uwen nood gediend?
      
      
        Waar op Hij ten besluit haar dus zal spreken aan:
        Om dat gij noit iet zulks deed aan mijn minste leden,
        Zoo acht Ik dat zoo hoog, als aan Mij niet gedaan.
        Hier op gaan zij (vergeefs zijn all’ haar tegenreden)
        Ter eeuw’ger straf: maar (o hoe groot is het loon van deugd!)
        De vrome in het Leven, vol van eeuwig Hemelvreugd.
      
      
        O Mens, beschouw in des leerzame schilderij,
        Dat eenmaal Godes Zoon een recht gericht zal houwen
        Van elk, en die alleen van straf zal spreken vrij,
        Om namaals het aangezicht zijns Vaders aan te schouwen,
        Niet die slechs van zijn Woord, schoon naauwe kennis heeft,
        Maar die het in der daad getrouwelik beleeft:
      
      
        Niet die slechts daar van spreekt, veel en scherp redeneert:
        Maar die vol Liefde Gods uitvloeit in Liefdewerken;
        Die hij hier hoort, dat d’Heer zoo ernstelijk begeert,
        Dat Hyze boven al in het oordeel aan wil merken:
        En, onder het deugden-tal, alleen van deze meld,
        En, na men die nalaat, of doet, het vonnis veld.
      
      
        Betracht dan alle deugd, doch Liefdeplichten meest:
        Toon u door broeder-liefd, met innerlijk meedogen,
        Om uwes naastens nood aan lighaam, ziel en geest,
        Als of z’uw eigen was, hartgrondelijk bewogen.
        Doch bij het meedogen voeg ook d’uiterlijke daad:
        Zeg niet: (vermoogt gij meer) word warm en word verzaad.
      
      
        Ziet gij uw broeder arm; ontbreekt hem spijs en drank:
        Zwerft hij als vreemd; of heeft hij niets om zich te kleden:
        Zo hij in banden is, verschoven, zwak, of krank;
        Deelt hem uw overschot; om meer noch te besteden,
        Besnoey uw veel behoeft, van voedsel, huis en hof,
        Van kleed’ren, van gemak: tot groter weldoens stof.
      
      
        Ontbeert hij het voedsel van Gods Woord, hem onderricht.
        Doold hij van het zalig spoor, herbreng hem op deugdspaden.
        Ontbreekt hem het deugdekleed, vermaan hem tot zijn plicht
        Hem, zwak in het geloof, versterkt door troostb’re raden.
        Is hij gevangen door een groot’ of minder zond,
        Hoop, dat hij zich daar van ontslaa, zoo veel gij kond.
      
      
        Dat uw gehelen mens, van lighaam en gemoed,
        Verstrek tot dienst aan zijn gebrekkelijke leden:
        Den lammen tot een handl den kreupelen een voet;
        Den blinden tot een oog; den stommen tong en reden.
        Uw wijs verstand verstrekk’ de onwijzen tot een raad;
        De droevigen tot troost. Zijt aller toeverlaat.
      
      
        Ach! Here Jezus, die mij hier zoo klaarlik toond,
        Dat de Barmhartigheid zal roemen tegen het oordeel;
        En korten tijd gepleegt, zal eeuwig zijn beloond;
        En voor een aardschen dienst ons geven Hemels voordeel:
        Ontsteek mijn hart met Liefd’; op dat zoo lang ik lef,
        Ik mij tot broederdienst volkomen overgeef.
      
      
        Op dat hier namaals, in uw groten oordeel-dag,
        Ik ook Barmhartigheid bij U, mijn Koning vinde;
        En onder het Schapen-tal uw zegen horen mag:
        En Gij mij ook verzaad, en laaft, en als beminde
        Zeer heerlik overkleed, en in uw woning leid,
        Versterkt, van dood bevrijd, verblijd in eeuwigheid.
      
    
  