
    
      
        ZO haast de gulde Zon
        Den dageraad begon
        Zijn straeltjes mee te delen,
        Dreef ik mijn Vee na het veld
        Daar Phillis eerst ginck stelen
        Mijn hartje met geweld.
      
      
        En hier of hier ontrent
        Had' ik mijn oog gewend,
        En al den dag gaan dolen
        Mijn schaepjes velt-waert in
        Liet ik de Goon bevolen,
        En zocht na mijn Goddin.
      
      
        Maar het was vergeefs gezocht,
        Dies ik eens overdocht,
        De zoetheid die voorbij was,
        Hoe Phillis eerstmaal stal
        Mijn hartje, doen het noch vrij was.
        En ik mij haar beval.
      
      
        Daar na doen ik eens zat,
        En Phillis bij mij had
        Aan het kantie van een slootje,
        En wenst om de dood
        Te sterven in haar schootje,
        Dies ik haar leven boodt.
      
      
        Dus in mijn enigheid
        Door het zoet gedacht geleid,
        Kwam ik ontrent de Linden,
        Hier dacht ik plag wel eer
        Mijn Nymph haar laten vinden
        Haar schaepjes ginder veer.
      
      
        Wat voorder was de stee,
        Daar telden wij ons Vee,
        En scheiden met kusje,
        het Begin van het nacht gepeins,
        Een eyndt van t'daechsche lusje,
        En al haar zoet geveins.
      
      
        Zo doende raakten ik
        Ten laatsten in een strik,
        Van vrolijke gedachten:
        Maar sach den dag nam af,
        En dat mijn schaepjes wachten,
        Dies ik mij derwaarts gaf.
      
    
  