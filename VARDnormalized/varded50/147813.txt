
    
      
        AG! hoe genoeglijk en hoe heerlijk,
        Hoe vol van vreugd, hoe groot en onwaardeerlijk,
        Is mijn geluk, Als ik in druk,
        U nog verheerlyk,
        En voor u Hoogheit buig en buk.
      
      
        Zout uwen Lof, o Vorst, verouden,
        Zou dan mijn liefde lust en vreugd verkouden,
        Als ik het ligt, van u gezigt,
        Zo niet beschouden,
        En ook gestuit wiert in mijn pligt.
      
      
        Neen, neen, ik moet u vrolijk roemen,
        En trots de Hel, mijn God en erfdeel noemen,
        Ofschoon mijn quaat, mij steeds verraat,
        En wil verdoemen,
        Nog voel ik spruitjes van u zaat.
      
      
        En schoon ik boosheit op zie groejen,
        Nog weet ik dat u hand die uit zal roejen,
        Al wat verderft, al wat versterft,
        Zult gij besnoejen,
        Tot dat mijn ziel haar lust eens erft.
      
      
        het Gaat zo het gaat, gij zult wel maken
        Dat ik als het tyt is, zal te ruste raken,
        Hout mijn maar stil, stuit mijn bedil,
        En rigt mijn zaken,
        Niet na mijn drift, maar na u wil.
      
      
        Doet wat u lust, ik zeg slegs amen,
        Wat kan u kind en schepsel meer betamen,
        Werd ik verwert, of smelt mijn hert,
        Komt mij beschamen,
        Ei! Jezus lief, genes mijn smert.
      
      
        Niets maakt mijn staat, en rampe zwaarder,
        Dan dat ik u mijn Schermheer en Bewaarder,
        Om mijn gemak, Ooit tegen sprak,
        Niets was mijn naarder
        Als ik mijn in u regering stak.
      
      
        Ei laat mij dog van u niet dwalen,
        Op dat gij mij niet weer behoeft te halen,
        Hout gij de wagt, En laat u kragt,
        Mijn vlees vermalen,
        Zijt gij mijn Leit'star in den nagt.
      
      
        Op dat ik u hulp mag verwagten,
        Maakt dat ik mij met ingespanne kragten,
        Vaardiger stel, Om u bevel,
        Steeds te betragten,
        Tot voorbehoeding van mijn quel.
      
      
        Ik geef het op, ik kan niet werken,
        Laat u genaat mijn geest en kragt versterken
        Dek' en verwerm, Hoed en bescherm,
        Mij met u vlerken,
        Let op mijn wereloos gekerm.
      
      
        Stiert gij mijn gang, en doet mij lopen,
        Al zou mijn vlees, het met de dood bekopen,
        Want mijn gemoet, Doelt op het goed,
        En smelt in hopen,
        Gij zijt mijn Heil in tegenspoed.
      
      
        Laat over mijn u aanschijn ligten,
        En wilt mijn gang ten hogen Hemel rigten,
        Doet valse lust, wil, zin en rust,
        Met schaamte swigten,
        Ag! was die damp eens uitgeblust.
      
      
        Buigt gij mijn wil, wil die niet buigen,
        Maakt mij gelijk, de kinderen die zuigen,
        Ag! dat ik zag, dat mijn gedrag,
        Mij mogt betuigen,
        Wat dat men door u Geest vermag.
      
      
        Wapent gij mij, en schoeit mijn voeten,
        Zo treet ik toe, mijn viant te gemoeten,
        Krijg ik een wond, U lieve mond,
        Kan het al verzoeten,
        Een minlyk woord, maakt mijn gezond.
      
      
        Doet met mijn ziel, naar u behagen,
        Laat ik mijn lot geen ogenblik beklagen,
        Duurt het te lang, valt het te bang,
        Helpt gij het mij dragen,
        Zo loof ik u met Psalm gezang.
      
      
        Komt dan mijn vlees, mij overdwerssen,
        Zoekt het mijn geest, tot ongeloof te perssen,
        Laat vrij de hel, Met u bevel,
        Gestadig scherssen,
        Ik lief en loof u evenwel.
      
      
        Laat vlees en bloed, vrij tezamen spannen,
        Om mijn geloof, te ziften en te wannen
        Gij ruimt het spoor, Gij ligt mij voor,
        Weg ziels tyranen,
        God voerder mij heldhaftig door
      
      
        Zout deze keur mij ooit berouwen,
        Neen, neen, ik blyf op deze Rotsteen bouwen,
        het Euwig verbond, is al de gront,
        Van mijn vertrouwen,
        Dat eer ik was onwrikbaar stond.
      
    
  