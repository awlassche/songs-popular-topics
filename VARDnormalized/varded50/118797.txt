
    
      
        GOe vrienden! die met liefde treden,
        Met uw gezelschap zijt genaakt;
        Met ziel-verquikkelijke reden,
        Met ernst en vuurige gebeden
        Ons hart zo sticht'lijk hebt vermaakt:
        En nu met onderlinge smarten,
        Na de aardse woning we'er zult gaan:
        Laat hier u welgenegen harten,
        Zo willen wij uw liefde tarten,
        En in de liefd niet laager staan.
      
      
        Hebt gij iets zoets bij ons bevonden,
        Aan uw gemoeden opgedist;
        Om die met ijver te doorwonden,
        Om God te dienen te aller stonden:
        het Had zonder uwe komst gemist.
        Dus hebt gij het zelfs ons komen b'rechten,
        Wij weten het dank aan uw bezoek.
        Maar breng hier na wat meer gerechten.
        Laat ons om de overwinning vechten,
        Wie tot meer stichting zich bekloek.
      
      
        Den tijd is lieffelijk versleten,
        Met ernst en stichting doorgebragt.
        Laat ons malkander nooit vergeten.
        En het Geest'lijk voedsel altijd eten,
        Met ongescheiden zielen kracht
        Laat ons , als het lichaam is gescheiden,
        En elk we'er in zijn huis gekeerd,
        de Opwekking trachten mee te leiden,
        Om nimmer met het hart te scheiden,
        Gelijk onze Heer ons heeft geleerd.
      
      
        Laat dit toch al onze pogen wezen:
        Want als het al we'er het oude wierd,
        Hou zou men niet met reden vrezen,
        Dat ons de Wereld zal belezen,
        Dat haar de toom weer werd gevierd
        Laat ons dan altijd zaamen reizen,
        Langs het smalle pad, door de enge poort,
        Naar des Hemels vrolijke paleizen,
        Daar de afscheids wens, zo menig reizen,
        Als hier, nooit werden zal gehoord.
      
    
  