
    
      
        EEn Lam gaat heen, en draagt de schuld
        Der wereld en haar kind'ren,
        Het gaat en boet, in groot geduld,
        De zonden aller Zond'ren,
        het Gaat heen, word machteloos en krank,
        Begeeft zich op de folterbank,
        Onttrekt zich Gods verblijden,
        Neemt over zich smaad, hoon en spot,
        Angst, wonden, striemen, kruis en dood,
        En spreekt: Ik wil het gaarn lijden.
      
      
        Dit Lam Gods is der Mensen Vrind,
        Hun Heiland, en hun Diener,
        Hem, hem heeft God, tot ons gezind,
        Verkoren tot Verzoener;
        Hij sprak, mijn Kind, draag Gij de straf
        Der kind'ren, die ik over gaf
        Tot vloek en toornes-roeden.
        De straf is zwaar, de toorn is groot,
        Gij kont ze helpen uit den nood,
        Door sterven en door bloeden.
      
      
        Ja, Vader, ja van herten grond,
        Leg op, ziet ik ben stille,
        Mijn doen hangt af van uwen mond,
        Uw woord dat is mijn wille.
        O wonderliefd'! o liefdes macht!
        Gij kont, wat Mens nooit heeft gedagt,
        God zijnen Zoon afdwingen.
        O liefde! liefde! gij zijt sterk,
        Gij legt dien Zoon in graf en zerk,
        Voor wien de Rotsen springen.
      
      
        Gij martelt Hem aan des kruices stam,
        Met nagels en met speeren,
        Gij slagt Hem als een stemloos Lam,
        En het is de Heer der Heren;
        Nogtans stelt gij, met spot en hoon,
        Voor elk Hem als een vloek ten toon,
        Met uitgerekte armen;
        O Godlyk Lam! wat zal ik dij
        Vergelden daar voor, dat gij mij,
        Betoond zo veel erbarmen.
      
      
        Zo lang ik leve, wil ik dij
        Uit mijnen zin niet laten,
        Ik wil u steeds, gelijk gij mij,
        Met mijne Liefd' omvaten;
        Gij zult het deel zijn van mijn hert,
        Bezwijkt mijn vlees in nood en smert,
        Gij zult mijn Rotssteen blijven;
        Ik wil mij, o mijn hoogste roem,
        Hier mede tot een Eigendom,
        Voor eeuwig u verschrijven.
      
      
        Ik wil van uwe lieflykheit
        Bij nacht' en dage zingen,
        Mij zelven U, naar mooglykheit,
        Met lust ten offer bringen;
        Ik heb geen and're vreugdestof,
        Mijn leevensbeek zal uwen lof
        All' ogenblik uitgieten;
        En het geen Gij hebt aan mij gedaan,
        Legt in mijn hert, en zal voortaan
        Tot uwaart weder vlieten.
      
      
        Verwyd' u dan, o herte mijn,
        Gij zult een Schathuis worden
        Der schatten, die veel groter zijn,
        Als wat gedacht kan worden;
        Weg met uw goud Arabia,
        Weg Kalmus, Mirre, Cassia,
        'k Heb beter Schat gevonden;
        Mijn grote Schat, Heer Jesus Christ,
        Is dit, dit, het geen gevloten is
        Uit uwe lichaams wonden.
      
    
  