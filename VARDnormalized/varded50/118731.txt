
    
      
        TRyntje waar onlangs gezeten,
        Met haar Vrijer om een hoek,
        Wilde met hem Metworst eten,
        Hee wat waar het Meisje kloek,
        Want zij riep het is Sint Niklaas,
        Lustig Jantje zoete Baas.
      
      
        Zo moet men te zamen smullen,
        Want de Metworst bij mijn keel,
        Smaakt heel wel, het zijn geen prullen,
        En het Meisje at zo veel,
        Dat zij weinig tijd daar naar,
        Van dat vetje mislyk waar.
      
      
        Zij begon haar te ontstellen,
        Riep helaas! wat word ik rond,
        Ik begin zo waar te zwellen,
        Ach! wat ben ik ongezond,
        En nogtans gestaag vol lust,
        het Meisje wierd heel ongerust.
      
      
        Zij liep voort bij Jantje klagen,
        Die sprak o! ons werd geleerd,
        Eider moet zijn pakje dragen,
        Meid hoe benje zo verkeerd?
        Datje piept, en zucht, en schreid,
        het Is niet meer dan vettigheid.
      
      
        Trijn die trok een viese snater,
        En zij sprak ben ik niet zwaar,
        Dan zo heb ik wis het water,
        Jantje ach! het scheelt mij daar,
        Ik nooit ben zo rond geweest,
        Goede Sul ik ben bevreesd.
      
      
        Jan die klouden bij zijn oren,
        Want na negen maanden tijd,
        Wierd voor hem van Trijn geboren,
        Een zeer wel besneede Meid,
        Dus riep Tryntje menig keer,
        Jan ik eet geen Metworst meer.
      
      
        Wilt die reden binne houwen,
        Sprak toen de bedroefde Jan,
        Weet wij zulle te zamen trouwen,
        Leven dan als Vrouw en Man,
        Daar mee was het klagen uit,
        Tryntje wierd met Jan de Bruit.
      
      
        Men ziet zo menigmaal een Maagd bedotten,
        Waar mee dan haar bedriegers spotten,
        Jan waar vroomer wijl hij zag,
        Dat zijn Lief in het Kraambed lag,
        Dog het is beter nooit begonnen,
        Dan iets buitens been gewonnen.
      
    
  