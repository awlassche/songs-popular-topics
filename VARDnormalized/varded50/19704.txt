
    
      
        Geen Gallen leidden lest de Stat in kolen,
        O neen; maar ingeboren bloed
        Zag stil, en met ene koelen moed,
        Zijn torts zes etmaal langk gaan ommedolen;
        Dan in de dalen, dan gezwind om hoog,
        De bergen op, de starren lijken,
        Met gloende tongen; rook verdikken,
        En smook verdunnen, onder des hemels boog;
        De vlam dan weder flackren, als herboren,
        Door het overslaan, van rak in rak.
        Hier gaf een hof of kerk ene krak:
        Daar borsten muuren: ginder storte een toren.
        Het volk aan het bergen, ginswaert op, dan hier,
        Maar al vergeefs. Vulkaan voer spelen,
        En teerde op stats twee derdedeelen.
        Gelek toen Rome niet een zee van vier?
        O ydelheit der hoven,
        Aan lucht aan as aan rook aan stof verstoven.
      
      
        Hij, zoet op het blaken, past op klaght noch krijter,
        Schept adem in dat vierprieel,
        Een deerlijk kostelijk toneel;
        En stelt op het kermen der gemeend zijn cyter.
        Hij ziet den Tiber nu voor Xanthus aan,
        Waar in de brand zijn weerga schildert.
        Hij ziet het volk, verbaasd, verwilderd,
        Op straten, daken, het onheil tegenstaan;
        Of bleecke wanhoop in den viere springen;
        Den kleinen neef, aan Panthus hand,
        Vast rukken naar het Sigeesche strand;
        Gedrang van simmen doods te poort uit dringen;
        En sticht op het bernen vast, in zijnen zin,
        Een nieuw palais, en schooner straten.
        Zijn brein, alrede als uitgelaten
        Met bouwen, brockt'er koningkrijcken in:
        En, hoger in zijn wapen,
        Acht alle dingk om een alleen geschapen.
      
    
  