
    
      
        Vrienden luistert na dit Lied,
        Na des klugtige Sententie,
        Die in Vrankrijk is geschied,
        Jn de Prins Condee's presentie,
        Hoe hij heeft gewezen uit,
        En getrouwd een Hoere Bruid.
      
      
        Een van zijnen dienaars hoord,
        Had een Dogter fraai van leden,
        Maar dat die hoer stak de moord,
        Want zij was niet fraai van zeden,
        Want zij spelden in de koer,
        Met de dienaars al voor Hoer.
      
      
        Onderwijl zij raakt met Kind,
        En haar Vader kwam het te merken,
        Hij gong na Condee gezwind,
        En vertelt zijn Dogters werken,
        En hij bid de Prins voor al,
        Dat hij hem dog helpen zal.
      
      
        De Prins hem compassie gaf,
        Heeft de Maagd bij hem ontboden,
        Hij vroeg wie de Vader was,
        Daar op antwoord deze snooden,
        Lieve Prins in het generaal,
        het Zijn u dienaars altemaal.
      
      
        Condee kreeg een lag voorwaar,
        En hij deed haar straks vertrekken,
        Jn een andere kamer daar,
        Om de saek zoo te ontdeken,
        Hij ontbied voort in de Sael,
        Zijne dienaars altemaal.
      
      
        Vraegd' een voor en de ander naar,
        Zij antwoorde neergebogen,
        En de saek was naakt en klaar,
        Daarop is hij uitgetogen,
        O gij Hoere jagers al,
        'k Zweer ik u betalen zal.
      
      
        Hij deed haar straks komen weer,
        Jn presentie van haar Pollen,
        Jk wil dat gij deze eert,
        Daar gij mee hebt leggen krollen,
        Sa trekt met malkander al,
        Wie dat Koekoek werden zal.
      
      
        En al die dan Koekoek is,
        Zult gij elk ten Huwelijk geven,
        Een half Jaar gagie gewis,
        Om zijn Bruid van te leven,
        En om het Kind te voeden met vlijt,
        Daar gij al de Vaar van zijt.
      
      
        Jeder keek daar op zijn snuit,
        Toen de Briefjes wierden genomen,
        Jeder trok een Briefje uit,
        Die tot noodhulp was gekomen,
        Maar de Kok de smeerige flard,
        Kreeg het vertje aan zijn gat.
      
      
        Toen zoo wier de Bruid getroud,
        En geld dat moest daar wezen,
        Wel zes duizend ponden stout,
        Werd de smeer pint daar gegeven,
        Zo veel was het geld op het lest,
        Al de half Jaars intrest.
      
      
        Zij waren te zam verheugd,
        Door des klugtige Sententie,
        En het deed de Kok groot deugd,
        Schoon de Bruid was in presentie,
        Hij sprak vrienden 'k heb geduld,
        Dat mijn hoorens zijn verguld.
      
      
        Oorelof gij meysjes ziet,
        En gij minnaers uitverkoren,
        En maakt daarom geen verdriet,
        Dat gij draagt vergulde horen,
        het Geld versoet de spijt en leed,
        Menig draegtze zonder weet.
      
    
  