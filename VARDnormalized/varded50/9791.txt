
    
      
        OF ik gehangen konde
        Voor mijnen mond een slot,
        En drukken op mijnen monde
        Enen vasten zegel, o God,
        Op dat ik niet en viele
        Door haar in zonden snel,
        En mijn tonge mijn ziele
        Niet en verdorve fel.
      
      
        O Here God, o Vader,
        Mijns levens toeverlaat,
        En laat mij niet te gader
        Een zijn, met lasteraers kwaad,
        Maakt hier in 'sWerelts erven
        Mijn wegen verre van daar,
        Dat ik niet in het verderven
        En moet komen met haar.
      
      
        O kond' ik mijn gedachten
        In den toom houden voort,
        Kastijden ende zachten
        Mijn herte in Gods Woord,
        Dat ik niet en vercierde
        Noch en verschoonde mijn daad,
        Wanneer dat ik faelgierde,
        Maar volgde des Heren raad.
      
      
        Op dat er doch gheen zonde
        En waar gedaan door mij,
        Noch dwaling op en stonde,
        Noch ook veel kwaads daar bij:
        Dat ik voor mijn vijanden
        Niet en dorst onder gaan,
        Noch ook met groter schanden
        Tot haren spot werden zaan.
      
      
        O Vader van den lichte,
        God, Here mijns levens vrij,
        Van onschamel gezichte
        Wilt doch bewaren mij,
        En alle kwade lusten
        Keert van mij te aller tijd,
        Dat mijn herte mag rusten
        Van alzo fellen strijdt.
      
      
        O Prinse, boven alle
        Prinsen allene goed,
        Geeft dat ik niet en valle
        In gulsicheydt onvroed,
        Noch in onkuisheid mede,
        O Here, zeer wijd befaemt,
        Behoed mij doch in vrede,
        Voor een hert onbeschaemt.
      
    
  