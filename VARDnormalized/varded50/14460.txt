
    
      
        NU Heer
        Laat gaan, is het u begeer
        Uwe knecht in vreden
        Dat hij mag treden
        Ter plaatse na u woord, bij de overleden,
        Om te boodschappen haar
        Hoe den Verlosser waar
        Gedaald beneden.
      
      
        Ik zie
        Uwe Zaligmaker, die
        Haar lang belooft is,
        Dat hij het hoofd is
        Die haar we'er halen zal, dat haar ontrooft is,
        Gelijk als enen Reus,
        Wiens moet zo furieus,
        Nooit afgeslooft is.
      
      
        Den welk
        Gij ook bereid hebt, elk
        Een in het bijzonder,
        Voor ons, die onder
        Den Hemel zwerven, in het aards gedonder,
        Daar Satan ons in houdt,
        Maar dezen zal hem stout
        Verslaan met wonder.
      
      
        Hij zal
        Ook voor de Heyd'nen al
        Verlightingh wezen,
        Dat zij de pezen
        Van haar Afgoden, niet meer zullen vrezen.
        En in het huis Israhel,
        Zo zal men even wel
        Zijn glory lezen.
      
    
  