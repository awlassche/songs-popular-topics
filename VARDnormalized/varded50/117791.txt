
    
      
        Loop an, sa Mannen, zie zo den brui!
        Loop an, 'k heb heden een Milden bui,
        Sa, Ouwden en Jonge, kom, loop, loop, loop,
        Ik geef je myn' Kruiden de dolle koop.
        Dit Doosje Balsem, deez' Kruiden en Zalf,
        Dat geef ik te zamen nu voor een Zestalf,
        Voor ene Blauwe Scheen, en die Pil met ene,
        En dan nog die Bal, en witte Steen,
        Daar bij hebt gij dit Olitje,
        Dienstig voor het Slijm en Graveel;
        Het Maaldje de Gruizeling (bij mijn keel!
        Al Pistenje Stenen) zo fijn als Meel,
        En het maaktje het Ingewand als Fluweel,
        Probatum aan Teunis de Boer en Nel!
        Wat heb ik vele Ouwden en Jonge Lien,
        De Deugden mijns Kruiden en Zalf (misschien
        Wel een Jaar of tien, wel een Jaar of tien,
        Wel een Jaar of tien, Of meer) de kragt van dien, doen zien!
        'k Ben overal waar ik maar kom, Vermaard,
        Geen beter Medicus hier op Aard,
        Kom, toon dan, is je het Leven waard,
        Dat gij uw's Gezondheyds Beminnaars zijt,
        En maakt me mijn Kruiden en Balzum kwijt.
      
      
        Wat heb ik menigen Kuur gedaan,
        Met deez' roemwaardigen Orvitaan,
        Die, zo je bent Kwalijk verzeild geweest,
        Ut Murrebum Gallicum fiks Geneest,
        Hij droogt uwe druypende Neuzen op, strak,
        Al draagjen het Doosje maar in je Zak,
        In een week of twe, zonder Pijn of Wee,
        Daarom neemt nu elk een Doosje mee,
        'k Heb voor Doktoor,
        Hier menigen Ezel Gepromoveert,
        Tot Leiden en Leuven, heel lang verkeert,
        Bij Luiden van Harssenen, en Geleerd,
        Deez' Brieven, en Zegelen, mij vereerd,
        Van Keizers en Koningen Prezenteert
        Myn' Daden en Glory, met Schrift en Hand,
        De Wereld doorrys ik van Land tot Land,
        Schier aan allekant. Is 'er ook ymant,
        Die mijn Kloek Verstand, En Aangename Trant, in Tand
        Of Kiezen te trekken, Proberen wil?
        Zie daar, ('k Zweer het je bij mijn Bil)
        Die ligt ik Zagtjes met deze Spil,
        Of zo je met Zinkingen zijt gekweld,
        Ik zal ze verdrijven voor weinig Geld.
      
      
        Maar zagt! ik zeylde daar West en Oost,
        Des Poejer noem ik de Vrouwetroost,
        Om dat ze het Mannetje helpt te Paard,
        En het Wijfje heel levendig onder de Aard,
        Zij Koelt en Wakkert het Wintje, zij spoeyd,
        Het werk, wanneer men na Volewijk roeyd,
        De Schout bij Nagt, na geen Slapen tragt,
        En ze geeft de Vrouw weer Nieuwe kragt,
        Die bal, kan al,
        De Morssige plekken verdrijven schier,
        (Ik meen uit de kleren) Die Pil met Bier
        Gebroken, en Warrem gemaakt op het Vier,
        Verdryft je de kwelling der Wormen, Knier
        Die Kakten 'er duizend in een kwartier,
        Die Balsem gesmolten, en Man of Wijf,
        Gevreven aan Tepel, aan Knie of Schijf,
        Zo Een uur of Vijf, voor het vuur heel stijf,
        Is een groot Geryf, En van een sterk bedrijf in het Lijf,
        De Tering, Katarnn', Humeur, kwa Lugt
        En Speen of Aamby, het neemt de Vlugt,
        Roo loop, de Geel en de Waterzugt,
        Al waarje zo Dik als een Ton, en Bol
        Van het Water, je pist'er van Emmers vol!
      
      
        Nu dan Kurjeuze Liefhebbers, sa,
        Sa! Koop provisie dan, eer ik gâ,
        Voor Podegra, Lammigheyd, Jigt met een
        Voor allerly Koorssen, Graveel en Steen,
        Voor Doofheid, Ruyssen en Tuiten in het Oor.
        Voor lopende Ogen, kwa Magen, en voor
        Alle Slijm, die met kwa Verstopping zet,
        En het Koken van de Maag belet,
        Voor Kouw, voor Spouw,
        Voor Stinkende Kelen en vuile Mond,
        Voor Houwen en Steken, Gezwel en Wond,
        Voor Beten van Vlojen en Dollen Hond,
        Voor Puisten in het Aangezigt, Paars en Bont,
        Voor Zeren en Zweren, het maakt terstond,
        Kwa Zeren en Kanker, Gezond en Rin,
        het Verdryft de Squinantie en het Flerezyn,
        het Is een Medeçyn, het Is een Medeçyn,
        het Is een Medeçyn Voor alderhande Pijn Souryn!
        het Kolyk en het Pleuris moet weg in het kort,
        Daarom Liefhebbers, al die wat schort,
        Koop nu tog eerje bedrogen word,
        Smijt, benje uw Kwelling en Lijden moe?
        Maar ieder een Handschoen of Neusdoek toe.
      
    
  