
    
      
        Het is ten hoogsten aangenaam
        Voor onzen God wanneer,
        Dat zig de Mensen al te zam,
        Gaan schikken na zijn Leer,
        Inzonderheid wanneer de Ieugt,
        Het jok des Heren draagt,
        En haar gewennen tot de deugd,
        Gelijk het God behaagt.
      
      
        De eerste vrugten van het Land,
        Die wierden na de wet,
        Geheiligd tot een Offerhand,
        Den Here voor gezet,
        Waar aan men wel bemerken kan,
        Hoe zeer het God behaagt,
        Wanneer men al van jongs of an,
        Het jok des Heren draagt.
      
      
        Wij vinden in des Heren Boek,
        Ook veel geschreven staan,
        Van jonge lieden wijs en kloek,
        Die goed hebben gedaan.
        Die heilig en regtveerdig zeer,
        Hier leefden met ‘er daad,
        Zo dat als tot haar lof en eer,
        Nu nog geschreven staat.
      
      
        Van den regtveerdigen Abel,
        Den kuysschen Ioseph mee;
        Ook den Heiligen Daniel,
        Die veel gebeden de,
        Den jongen Koning Iosias,
        Die zogt zijn Vaders God,
        Doen hij nog in zijn jonkheid was,
        Volbragt hij Gods gebod.
      
      
        Wij lezen van Timotheus, dat
        Hij al van jongs af aan,
        De heilige Schrift geweten had,
        En had genomen aan,
        Een ongeveynst gelove sterk,
        En ging doen zijnen tijd,
        Besteden in des Heren werk,
        En dat met gantser vlijt,
      
      
        Te prijzen zijn zij allegaar,
        Die des voorbeelden goed,
        Ook in haar jonkheid volgen naar,
        En in Gods vreze zoet.
        Haar doen en laten stellen aan,
        Gelijk als dat behoort,
        En als de Heer ons te verstaan
        Geeft, in zijn heilig woord.
      
      
        Eert u Vader en Moeder zeer
        Gij kind’ren al te zam,
        Weest haar gehoorzaam in den Heer,
        Zeid Paulus zeer bekwaam,
        Want dat is het eerste gebod
        Dat een belofte heeft,
        Op dat het u wel gaat zeid God,
        En lang op aarden leeft,
      
      
        Ia niet alleen en zijn zij niet,
        Gezegend op der aard,
        Maar van dat eeuwige verdriet,
        Hier namaals ook bewaard,
        God zal haar in des hemels Troon,
        Die voor haar is bereid,
        Beschenken met des Levens kroon,
        Tot in der eeuwigheid.
      
      
        Geen vreugde van de wereld kan
        Hier bij geleken zijn,
        Die zij zullen genieten dan,
        Wanneer zij het aanschijn,
        Aanschouwen van dien groten God,
        En zijn beminden Zoon,
        o Heer wild ons dit zalig lot
        Geven tot enen loon
      
    
  