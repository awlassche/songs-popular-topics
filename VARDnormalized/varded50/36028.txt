
    
      
        Veer van hier Melancolique,
        Laat ons dichten een Musique,
        Op den Naam van ‘het Kindtje teer.
        Aan ‘het gehoor niet aengenamer,
        Noch om zingen ook bekwamer,
        Als den Naam van onzen Heer.
      
      
        Jezus is in mijn gedachten,
        Jezus zal ik altijd achten,
        Waar ik waak of waar ik rust.
        Jezus is in mijn memory,
        Jezus is alle mijn glory,
        Alleen blust hij mijnen lust.
      
      
        Dezen Naam is hem gegeven,
        In ‘het beginsel van zijn leven,
        Als hij stortede zijn Bloed.
        Bloed d’welck ons kan zalig maken,
        In dien Naam is ‘het dat te smakken,
        Die den Hemel open doet.
      
      
        Dezen Naam zal ik beseffen,
        Dezen Naam zal ik verheffen,
        Boven Zeem en Honigh-graet.
        En wie zal mij dat toch geven,
        Dat hij blijft in ‘het hert geschreven,
        En daar wone vroeg en laat.
      
      
        Naam voor wie de Duivels beven,
        En de heele Hel moet zweven,
        Tot het licht van zijne straal,
        Maar den Hemel is in vreugden
        Tot ‘het beschouw van zijne deughden
        Zingt een lustig Madrigaal.
      
      
        En de Wereld zal die zwijgen,
        Alle Creatuur moet nijgen,
        En doen klinken zijnen lof.
        Hem zal ik in ‘het herte dragen
        In hem nemen mijn behagen
        Hij dient mij voor enen Hof.
      
      
        Daar zal ik mij in vermeyden
        En mijn ziel laat gaan in weiden
        Als hij haar vint in gevaar:
        Daar gaan ik den troost in zoeken
        Die men nieten vint in Boeken
        Voor hem schuylt de droefheid zwaar.
      
    
  