
    
      
        JESUS zoet is nu geboren,
        In den nacht zo gij zult horen,
        In den stal tot Bethlehem,
        En weent met ene teere stem,
        Over al ons grove zonden,
        Komt verlossen ons van pijn,
        Stierf aan het kruis met het lijf vol wonden,
        Op dat-men soud' zalig zijn.
      
      
        God den Vader hoog van waarde,
        Schepper van hemel en aarde,
        Heeft gezonden JESUS zoet,
        Die voor ons storte zijn bloed,
        Om ons zonden te genezen,
        Kwam hij uit zijns Vaders schoot,
        Voor ons lijden en mits dezen,
        Al verlossen van de dood.
      
      
        De herderkens kwamen bezoeken
        Het kleene kind dat lag in doeken,
        Geboren van MARIA maagd,
        Die voor ons al zorge draagt,
        de Engelen van alle zijden
        Vlogen rom en tom den stal,
        Zongen lof om te verblijden,
        God den Opper-Heer van al.
      
      
        de Engelen ten allen stonden,
        Kwamen de herderkens verkonden,
        De geboorte van dat Kind,
        Dat ons hertelijck bemint,
        En de herderinnekens gaven
        Melk, eyers en suiker, want
        Zij wilden het Kindtjen laven,
        Brochten het al zeer abondant.
      
      
        Dry Koningen uit verre landen,
        Deden het Kindtjen offeranden,
        Gaspar, Melchior, Balthazar,
        Kwamen God aen-bidden daar,
        Zij brochten hun giften mede,
        Goud, wierook en mirre goed,
        Om te offeren ter stede
        Aan den nieuwen Koninck zoet.
      
      
        JESUS zoet van koude beefde,
        Daar den stal vol Engels zweefde,
        Joseph die was goedertier,
        Kwam met hout en maakte vier,
        Om dat zoete Kind te wermen,
        Dat van koude weent en krijt,
        Maar het was om ons te beschermen,
        Dat JESUS die droefheid lijdt.
      
      
        Het viel al neer voor JESUS voeten,
        Om hem hertelijck te groeten,
        En MARIA met oodtmoedt,
        Danckte ook haar kindtjen zoet,
        de Engeltjens van blijdschap zongen,
        Gh'heel vol vreugden was den stal,
        De herders zongen onbedwongen,
        Tot lof van den Heer van al.
      
    
  