
    
      
        Pronk, en Sieraad van het Hemelrijk,
        het Welk nooit gezien heeft uws gelijk,
        Maria altijd Maagd, Me-Vrouwe!
        Door wien veel mensen zijn behouwen:
        Ik u dank, ik u loof, ik u prijs, ik u eer,
        Ik u groet, ik u gun, ik u wens, ik begeer
        Dat gij meugt altijd groot zijn geacht,
        Na uwe eer, na uwe macht, na uwe praal, na uwe staat,
        Metter haat, metter ziel, metter mond, metter daad
        Ben ik die daar na tracht.
        Hierom val ik te voet
        U Maget! met ootmoed,
        En ik wens dat ik u staeghs mag dienen;
        Dit wil mij uwe Soon verlienen. Hierom val.
      
      
        Komt Eng'len neder dalen hier,
        Komt af, maar komt met zoet gezwier,
        Komt Seraphin, en wilt mij leren,
        Hoe ik uwe Koningin moet eren:
        Die gij acht, die gij vyert, die gij eert, die gij mindt,
        Die de macht, die het hoofd, die de moed, vroom verwint
        Van den Draak, die de sond' heeft gewrocht,
        Door zijn trots, door zijn nijt, door zijn haat, door zijn spijt,
        Die bevecht, die benijt, die bespot, ons altijd,
        Aan wien wij zijn verknocht
        Door onze boze zond,
        Die onze ziel door-wondt;
        Wien des waarde Maagd van ons doet ruimen
        Met all' zijne boze luimen.
      
      
        'k Geloof dat gij mij zeggen zult,
        Dat ik der zonden boze schuld
        Mij kwijt moet maken voor het eesten;
        Want de zond' haar mishaeght ten mesten.
        Ik neem het aan, ik nu haat, ik nu laak, ik nu laat
        Alle nijd, alle haat, alle zond, alle kwaad,
        Metter haast, metter spoed, metter vlijdt,
        Het verdriet, en het spijt, en het knaecht, en het rouwt,
        Boven maet, mijn gemoed, ach! mijn hart is benout,
        Och of het eens wierdt verblijd!
        Door u, o waarde Maagd!
        Die God ten meest' behaagt,
        Moet ik deze vreugd en deugd verkrijgen,
        Wiens lof nooit ik zal verzwijgen.
      
      
        Als ik zal zijn van zonden vrij,
        Dan zal mijn hartje wezen blij,
        Dan zal ik volgen na uwe deughden,
        Dat zal mij zijn een grote vreugde.
        All' mijn hoop, all' mijn wens, all' mijn troost, all' mijn vreugd,
        All' mijn trek, all' mijn zin, all' mijn lust, en geneughd,
        Is, dat ik u in deugd volgen mag.
        Och wanneer, op wat tijd, op wat maand, op wat stond,
        Zal ik, Maagd! dienen u uit oprecht des harten grond:
        Och of ik zag dien dag!
        Dan sou ik zijn verblijd,
        Voor dood noch hell' vermijd.
        Gewaerdight, Maagd! voor mij te verwerven,
        Dat ik uwe deugd mag erven.
      
      
        O alderwaerdtste Moeder Gods!
        Die ons bystaet in d'uyr des doods,
        O alderschoonste Vrouw! Princesse!
        En mijns ziels enige Vooghdesse.
        Reine Maagd, die uwe God meest behaagt, boven al
        Die daar ooit zijn geweest, van het begin, op dit dal,
        Die den mens niet en laat in het verdriet,
        Maar hem helpt, hem gerijst, hem vertroost, hem bevrijd,
        Van de schand, van den brand, van den haat, van de nijd,
        Die hem in all's voorsiet.
        Ik val ter aarde ne'er,
        'k verzoek met groot begeer,
        Dat gij mij gewaerdight in mijn leven
        Uwe minste gunst te geven.
      
      
        Dan zal ik, Maagd! behouden zijn,
        Dan zal ik mijnen Medicijn
        In d'Hemel komen aan te schouwen,
        Waar dat gij zijt de Vrouw der Vrouwen:
        Die gebiedt, die belast, die bedrijft, die regeert,
        het Geen gij wilt; en die doet all' het geen gij begeert'
        Na de macht die gij hebt van uwe Soon:
        Die u eert, die u acht, die u dient, die u draagt,
        Als Prinses, Koningin, Keizerin, als zijn Maagd,
        Die van al spant de kroon.
        Verkrijgt, o Maget rein!
        Dat ik mag zijn hier klein;
        Dat ik na mag volgen uwe voetstappen,
        En bij u kom door die trappen.
      
    
  