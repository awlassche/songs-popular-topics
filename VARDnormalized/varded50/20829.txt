
    
      
        Mijn leven leidt,
        het Is nu met mij gedaan;
        het Was mij genoeg gezeid
        Dat ik haast weg sou gaan.
        Ik meenden het sou noch duren lan-gen tijd,
        Dan ziet, dan ziet, dan ziet, de bleycke dood omvarr' mij smijt.
      
      
        Ik ben nu dood,
        Ik ben in grote smart,
        Van hulp ben ik ontbloot,
        Toont m' een goetgustich hart.
        Hoort mijn gekerm, gezucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Ziet mensen, ziet,
        Ziet mijn torment, en pijn;
        Hoort wat dat mij geschiet,
        En wilt meedoogend' zijn.
        Hoort mijn gekerm, gezucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        'k Ben u niet vreemd,
        Ik ben uwe Moeder lief,
        Na mijne stem verneemt,
        Des zij u tot een brief.
        Hoort mijn gekerm, gezucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Ik ben uwe vrind,
        Zeer wel aan u bekent,
        Ik heb u zeer bemindt,
        Uwe ogen tot mij wendt.
        Hoort mijn gekerm, gezucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Och staat mij bij,
        Ik bidd' u, reikt uwe hand,
        Gij weet niet wat ik lij,
        Och helpt mij uit den brand.
        Hoort mijn gekerm, gezucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        Ik leg in het vier,
        Hoe lang en weet ik niet:
        Och wist gij hoe het was hier!
        Gij holp mij uit het verdriet.
        Hoort mijn gekerm, gezucht, en mijn gesteen,
        Helpt mij, helpt mij, helpt mij (ik bidde u) met uwe gebe'en.
      
      
        O laatste uyr!
        Die mij hier hebt gebrocht,
        Hoe valt gij mij dus suyr!
        Ik had dat nooit gedocht.
        Gij weet niet, mensen, wat hier is te doen:
        het Is brand, het is brand, het is brand: des wilt u nu tot deughden spoe'n.
      
      
        O waarde Geest!
        Gehoord is u gezucht;
        het Moet zijn een bitter beest
        het Welk niet en is beducht
        Met u, die zijt in pijn, en in ellend,
        Ik zal, ik zal, ik zal, u helpen tot mijn laatsten end.
      
      
        Ik zal voorwaar
        God bidden te allen tijd:
        Ik weet, uwe pijn is zwaar,
        het Is bitter dat gij lijdt:
        Ik weet het is tegen de natuur en Wet,
        Dat ik, dat ik, dat ik, u niet en help met mijn gebed.
      
      
        Ziel! voor mij bidt
        Als gij zult zijn in vreugd,
        Dat ik van lit tot lit
        Mij oeffen in de deugd;
        Op dat ik na dit korte leven zij
        Bij u, bij u, bij u, in het hemels hofstee eeuwig blij.
      
    
  