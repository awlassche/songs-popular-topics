
    
      
        ADieu lief, ik moet gaan,
        Ik hoor’ de trommel slaan:
        Gradivus met sijn’ gasten is langh’ op de baan:
        ‘k En mag niet langer zijn
        Bij u (het doet mij pijn)
        Adieu mijn soetste lief; Adieu, want ik verdwijn!
      
      
        Den Koning (mijnen Held)
        Die roept mij in het veld:
        Ik ga uit louter liefde, niet om goed oft geld:
        Ik will’ mijn vaderland
        Verlossen uit den brand,
        Waer-in haar heeft ghesteken Mars aan elken kant.
      
      
        Indien dat God den Heer
        Wilt dat ik weder-keer,
        Zo zal ik u beminnen altijd meer en meer:
        Maar laas! zo ik daar blijf
        Door des vijands kwaad bedrijf,
        Bidt God doch voor mijn’ ziele, en vergeet ‘et lijf.
      
    
  