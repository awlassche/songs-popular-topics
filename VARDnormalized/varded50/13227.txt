
    
      
        Nooit en kwam hier sulcken regen,
        Als het Manna, dat verkregen
        Als het Manna, dat verkregen
        Had het volk van Israël,
        Over ons met volder zegen
        Daalde zelf Emmanuël.
      
      
        Uit zijn allerhoogste zalen,
        Daar die schone lichten stralen
        Daar die schone lichten stralen,
        En al dankbaar kronen hem,
        Om zijn Schaepje weer t'onthalen
        Is gedaald in Bethlehem.
      
      
        Is gekomen van daar boven,
        Daar hem al zijn Geesten loven
        Daar hem al zijn Geesten loven,
        En, eilaas! die groten Al
        Van de zijnen is verschoven,
        En geboren in de Stal.
      
      
        Eer de Zon in het Oosten straelde,
        In de wildernisse daalde,
        In de wildernisse daalde
        het Manna vol van zoetigheid.
        Een verlaten Stal onthaelde
        Deze grote Majesteit.
      
      
        Om zijn goedheid ons te tonen,
        Hij verliet zijn hoge tronen
        Hij verliet zijn hoge tronen
        En zijn eeuwig Koninkrijk,
        En bij ons ootmoedig wonen
        Kwam geworden ons gelijk.
      
      
        Enen douw viel eerst op de aarde,
        Die het Manna wel bewaarde
        Die het Manna wel bewaarde;
        Maar het eeuwig ons bereid,
        Van de Maget, die dit baarde
        Wierd' in doeckjens neergeleyt.
      
      
        het Manna wiert geraept in vaten
        Voor de noot, van eender maten
        Voor de noot van eender maten,
        In de Schriften ons verhaalt;
        Maar het ons van al verlaten
        In een kribb' is neergedaald.
      
      
        Komt dan hier verdoolde Schapen
        Naar het beeldt van God geschapen,
        Naar het beeldt van God geschapen,
        Tot zijn lieve kribbe gaat,
        En wilt daar het Manna rapen,
        Dat u hert alleen verzaad.
      
      
        Ziet het Kind naar u verlangen,
        Wilt het in u hert ontvangen,
        Wilt het in u hert ontvangen,
        Laat den aldersoetsten douw
        Van de traentjens op zijn wangen
        Ook doen vloeien u berouw.
      
    
  