
    
      
        GEnade ende vrede
        Van Gods Bermhertigheydt,
        En troost des Geestes mede,
        In uwer herten bereid,
        Wens ik mijn lieve Huisvrouw fijn,
        En dat Christus Gods soon geprezen
        Uwe Bruidegom mag zijn.
      
      
        Wilt doch gedachtig wezen,
        mijn alderlieffste wijf,
        Hoe eerlijk in Gods vrezen,
        Dat wij twee waren een lijf,
        Maar wij beloofdent den Here fijn,
        Dat wij zouden zijn te vreden,
        Om zijn Naam gescheiden te zijn.
      
      
        De tijd is nu voorhanden,
        Ik ligg' hier gebonden stijf,
        God moet ik doen een offerande,
        Voor de waarheid laten het lijf,
        O Heer laat mij doch troost gezien,
        Door u Geest zo wilt mij helpen,
        Als ik mijn rugg' de slagen zal bien.
      
      
        Och mijn alderliefste vrouwe,
        Al lijdt gij nu ongerief,
        Blijft doch den Heer getrouwe,
        Dat bid ik u mijn schaep, mijn lief,
        Laat ons met Iudith bekennen geheel
        Dat onze straffinge is noch minder
        Dan onze zonden, want die zijn veel.
      
      
        Al gaat ons God kastijden,
        Het en zal niet lange duyren gaan,
        Dat wij om de waarheid lijden,
        Dat des al om beters will' gedaan,
        Des Heren werk is wonderlijk,
        De wereld zal hij beschamen,
        En maken ons Priesters, Koningen rijk.
      
      
        Al zijn de Godlozen verheven
        Gelijk enen water-vloet,
        Al wordt Gods volk verdreven,
        Ende al stortmen hier haar bloed,
        God die wilse straffen hier na,
        Al die zijn uitverkoren
        Vervolgen, en brengen in sa.
      
      
        De Schriftuire gaat vermonden,
        Dat God sijnder knechten dood
        Zal hert wrekken, tot dien stonden,
        Als hij komt in heerlijkheid groot,
        Onze vijanden zullen onder gaan,
        In den vierigen poel gesmeten,
        Den rook haars brants wordt niet uytdaen.
      
      
        Dan zullen de gerechtige blinken,
        Als vlammen in de stopp'len fijn:
        Aan Syons borsten drinken
        Oly der vreugd', en nieuwen wijn,
        Met blinkende kleders angedaen,
        Ende kronen alzo schone,
        Op Syons Berg zeer heer'lijck staan.
      
      
        De Heer zal van den Hemel komen
        Met veel duizend Heiligen al
        Om de wereld te verdomen,
        De Bazuinen maken geschal:
        Troost u hier meed' mijn huisvrouw fijn,
        Als gij zult horen zeggen
        Dat ik om Christo gestorven zal zijn.
      
      
        Oorlof, al is het met wenen,
        Ianneken Verstralen mijn,
        God wil u en mijn Kinders kleine
        Enen goeden Vader zijn,
        En draagt nu doch mijn booschap mee
        Aan Broeders en Zusters reine,
        Die doe ik groeten met des Heren vree.
      
    
  