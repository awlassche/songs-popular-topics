
    
      
        GHeesten weer dat ghe leeft lichaemeloos ghescheen,
        Oft weer ghe noch bequeelt den karcker al-ghemeen,
        Daar dat des levens band u lieder houwt gebonden;
        Van vreughdt maakt nu geschal, zingt nu den blijden nacht,
        Waar in geluk, en spoed, met zeigen is ghevracht,
        En de dood van ons dood ter aarde neer gezonden.
      
      
        Ziet nu den Heerser groot, den Schepper van den Al,
        Als Coninck nieuw-ghehult ghecommen in dit dal,
        Met sleutels in de hand om d’Hemelen t’ontsluyten.
        Ziet nu hier het rantsoen voor die daar was verkocht:
        Ziet nu de zaligheid den zondigen aenbroght,
        Die hij niet en begeert gesloten t’hebben buiten.
      
      
        Hedent dan hevet God des Vaders soon ghenoeght,
        Dat hij hem bij ons vlees zeer geren heeft gevoegd,
        Om de verslaefde Ziel heur vryicheydt te geven:
        Daarom het Schepsel zelf den Schepper heeft gebaard,
        Den mense zijnen God, den Hemel deze Aard,
        Ende den boom des doods, de vruchten van het leven.
      
      
        Maar ziet hoe hij alree om onzen wille schreyt,
        Hoe machteloos, hoe flauw hij voor ons voeten leit,
        Al is zijn moghentheydt zonder begin of einde:
        Laas! dit doet hij alleen op dat zijn goddigh licht
        Niet en verdwellem heel ons menselijk gezicht,
        En dat hij voor de pracht is kiesende de ellende.
      
      
        Och! ziet, ziet wat al doet den brand der liefden heet,
        Hoe ‘teenigh-eeuwigh licht aentreckt een donker cleet,
        Om ons ter wereld zo bequaemelijckst te lichten:
        Och! ziet der mensen Soon van zo hoog afghedaelt,
        Op dat als hij de schuld zal hebben heel betaalt,
        Den mens hij dan gelei naar zijn schoon hemel-stichten.
      
      
        Wel dan die hier in ‘tkaf ziet vroeden uwen Heer,
        Ke! en zijt niet verbaasd: want het is zo den keer,
        En zijnen eigen wil aldus te zijn geboren.
        Hij heeft die aerems noch die welfden eens de Locht,
        Noch hij en laat ook niet te wezen die hij plocht,
        Maar hij begint te zijn zulks nooit hij was te voren.
      
      
        Hij begint mens te zijn, en niet te min blijft God,
        Leggende t’onser baat in dit verworpen kot,
        Den costelijcksten schat sijnder almoghentheden.
        Hij maakt hem zelven klein, die placht te wezen groot,
        Hij maakt hem zelven mens om t’onderstaen de doet,
        Hij blijft God om de dood met voeten te vertreden.
      
      
        Wie is dan die begrijpt des wonderbare daad?
        Wie is er die dit werk ter wereld nu verstaat?
        Wie is die dit nu al sou konnen wel ghegronden,
        Dat God neemt zijn geboord uit Maeghet en uit Vrouw,
        Dat hij diet al om-grijpt in ongemak en kouw,
        Hier vroetelt in een cribb’ met luyerkens omwonden?
      
      
        Ha God! hoe dijn ghenae baer-blijckelijck nu werkt!
        Ondankbaar t’eenegaer, die niet en ouer-merckt
        De wonderbare kracht uw’s goddelijke gaue!
        Ha God!hoe heeft den mens bij u zoo veel verdiend,
        Dat gij hem niet alleen wilt wezen enen Vriend;
        Maar onder-saet, en knecht, voet-futsel ende slaue?
      
      
        Wel dan gij soetste kind, gij kindeken voor wien
        Alomme nu te recht neer-buigen alle knieën,
        Naedemale gij die dit aards voor wooningh’ hebt verkoren;
        Komt, komt, daalt ook in mij, en mijn Ghelooue zal
        U dienen voo de cribb’, mijn herte voor den stal,
        En ik zal in mij zelf ook worden heel herboren.
      
    
  