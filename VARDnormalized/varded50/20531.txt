
    
      
        Ik heb een schoon verhaal in Teelinghs Werk gelezen,
        het Welk ik wel waardig acht om ook berijmt te wezen:
        Ik nam de sak ter hand, ik werd' daar door gesticht,
        Vraagt iemand wat het is: Die lese dit gedicht.
      
      
        Een uitverkoren Vrouw' begaeft met goede zeden
        Vervalt in zwaar gepeins, dien laat haar niet in vreden:
        Dat was om dat den Heer zelfs tot de zijne zeid,
        Dat weyn'ghe erven soud' hier na de zaligheid.
      
      
        Ja, Christi reine les klonck stadig in haar oren,
        Dat veel geroepen zijn, maar weinig uitverkoren,
        Daar uit zij vast besluit, Dat d'uytverkooren Schaer
        Besond're Deuchden dan moest hebben over haar.
      
      
        Dit sloeg haar angstig hert, kwam neerstigh overwegen,
        Door-socht haar eigen Ziel, hoe het met die was gelegen.
        Zij sprak, ik heb dus lang ten vollen mij vernoegd
        Dat mij Gods Rijk hier na soud' werden toe-gevoegd:
      
      
        Wat vastigheid hier van zal stellen mij te vreden,
        Ben ik me'er als een a'er ? Mijn Ziel, ei ! geef eens reden,
        Munt ik voor and're uit in groter Heiligheid
        Dat mij verseeck'ren kan van mijner Zaligheid ?
      
      
        Och laci ! neen: Ik lef gelijk als and're mensen,
        Die om haar Zaligheid met volle monden wensen.
        Ik lef wel borgerlijck: maar and're nevens mij.
        Hier is wel dertel Volk: maar me'e goe Borghery.
      
      
        Ik ga (het is waar) oprecht in al mijn wegen wand'len,
        Maar and're doen het me'e, daar ik me'e komt te hand'len:
        Want wie dit niet en doet, veracht een ieder een.
        Ik lef ook matelijk: maar dit is ook gemeen.
      
      
        Ik mag een armen Mens een Aalmis wel vereren:
        Dat doen zij alle me'e daar ik bij kom verkeren.
        Nooit ben ik een Klappei, of Hoer, of Dief genaamd:
        Zo zijn veel and're me'e gants eerbaerlijck befaemt.
      
      
        Ik ga den vuilen klap, en gulsigheden mieden:
        Dit doen mijn Buren me'e, en veel bekwame lieden.
        Ik lees' veel, ga te Kerk, en hoor des Heren Woord,
        Ik singh een Psalm, en brengh dikmaal goe reden voort,
      
      
        Veel and're doen dit me'e, wat zal dan in mij wezen
        Dat mij versek'ren kan te zijn Gods uit-gelezen
        Ter eeuw'gher zaligheid ? Eylaci ! niet met al.
        De Vrouw' weet niet waar me'e zij haar nu troosten zal.
      
      
        Ziet, dezen droeven strijdt ontroerde haar gedachte,
        Tot dat de God des Vreeds zijn vrede haar toebrachte,
        Zo lang is zij vol strijdt. God wrachte dit in haar;
        Doch zij en wist het niet, maar werd het na gewaar.
      
      
        Haar ijver en Gebedt ging tot dien einde strekken,
        Om Godes reine Geest in haar voort op te wecken.
        Dit was niet zonder vrucht, Gods Geest haar steeds beroerd,
        En als een snelle wind ghestadelijck aan voert,
      
      
        Haar zinnen opwaarts stuert, ging in haar Ziele prenten
        Des Heren zoete Troost, en zure Dreyghementen.
        Dit loct haar tot het goed, en het schrict haar van het kwaad,
        Haar dunkt, dat God den Heer steeds voor haar ogen staat
      
      
        En let op al haar doen. Geen dinck wil zij aenvaten
        Daar zij het minst op vermoedt dat God den Heer mocht haten.
        Hoe heilig is haar zorg ! Zij neerstigh over-leit
        Gods Oord'len in het gemeen: en voort haar sterflijckheyt.
      
      
        Haar dunkt dat ieder dag haar laatste mochte wezen.
        Zij dient met lust haar God in kinderlijcke vrezen.
        Zij is haar zelven streng, en aan haar Naasten milt.
        Den tijd zij nooit onnut, of schadelijk verspilt.
      
      
        Onnutte sinlijckheyt die tracht zij te verwinnen,
        Zij pooght om Vocht te zijn van al haar yd'le zinnen,
        En houdt die in den toom, en gaat blijmoedig voort,
        Dat met een strenge tucht al door de Enge-Poort.
      
      
        In het kort, zij werd hier door al stadig aen-gedreven,
        Haar hert, haar Ziel, en zin aan God den Heer te geven.
        Zij vond' bij haar geen troost, zij zocht die bij den Heer:
        Haar we'er-ghebooren Ziel verbeterd meer en meer.
      
      
        Zij zocht haar rust in God, daar heeft zij rust gevonden,
        Haar Ziel werd heel verkwikt in Christi reine Wonden,
        Daar vandt zij volle troost, Vreest p'rijckel, angst of noot,
        Vervolginge of smaad, ja Duivel, Hel, of Dood.
      
      
        Zij staat als Syons Berg, en laat haar niet bewegen,
        Geen twijfel haar verheerd, door Godes milde Zegen:
        Is moedig als een Leeuw, voor niemand die en schrickt,
        Want God die is met haar, zijn Geest haar steeds verkwikt.
      
      
        Ook niemand kan dan God, ten vollen haar behagen,
        Zij heeft geen meerder lust als Christi Jok te dragen:
        Dit valt haar licht en zoet: dus roeptse vrolijk uit,
        Ik heb het hoogste Goed, ik ben nu Christi Bruyt.
      
    
  