
    
      
        Zingt, alle wereld, zingt, den Here,
        Den Here, onzen God, ter ere,
        Een nieu gezang. mont-salight hem,
        En van zijn heil draegh uwe stem
        Van dag tot dag de klare lere.
      
      
        Kom, geeft, met wel-gegrondde reden,
        Den volken zijner heerlijckheden
        En wonder-daden duyd’lijck blijk.
        Want groot is God, hoogh-prijsselijck,
        En alle lof sijn’ eer’ beneden.
      
      
        De Goden, die den dommen luiden,
        Door wangeloofs verkeert aen-duyden,
        Verschrick’lijck zijn, zijn ver bene’en
        Zijns Godtheydts hoog’ ontsachlijckhe’en
        Zelfs in de herten van den ruyden.
      
      
        Der volken Goden zijn alt’samen
        (Hoe schoon gepronkt met grote namen)
        Een al-te-ijdel brein-gedicht.
        Maar ’sHemels rond heeft God gesticht;
        Werk, dat zijns heers zich niet durf schamen.
      
      
        Zijn aanschijn spreydt doorluchte stralen
        Van hoge glory. In de zalen
        Zijns heiligdoms staat kracht ten toon
        Verselschapt met zo schonen Schoon
        Daar alle Schoon niet bij mag halen.
      
      
        Wel op dan alle volk-geslachten
        Maakt u Godt-waerdige gedachten
        Door Godtheydts waer’ erkentenis.
        Geeft ere (diens de ere is)
        Den Heer’ zo rijk van roem en krachten.
      
      
        ’tUytwendigh yv’ren zij de stempel
        Des waren Godtvruchts. naakt den drempel
        Zijns voorhofs, met geschenk gela’en.
        Kromt u den Heer’ en bidt hem aan
        In het schoon bevang van zijnen Tempel.
      
      
        Zijns aanschijns glans, zijn hoge waarde
        Door-blick met schrik de gantse aarde.
        Elk spreeck: Der volken heer de Heer.
        Die ’taerdrijck vest. wiens macht en eer
        Van billijkheid zich nooit ont-paarde.
      
      
        Rechtvaardig oordeel zal hij geven,
        Na Wet den volken voor-geschreven.
        Des heb den hogen Hemel vreuchdt;
        Des zij het aardse dal verheugt
        Met alle dieder inne leven:
      
      
        Des moet, tot boven toe van ond’ren,
        Het zee-diep als van vreugde dond’ren;
        Des moet het veld, en wattet geeft;
        Het woud, en alles wattet heeft,
        ’tLoff vreuchd’lijck uiten van Gods wond’ren.
      
      
        De heel natuyr zal zich vermaken
        In het aanschijn Gods, als hij zal naken
        Met oordeel en rechtvaerdicheydt
        Om, na wis waerheydts onderscheid,
        Te richten aller mensen zaken.
      
    
  