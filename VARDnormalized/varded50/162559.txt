
    
      
        DE valse vrinde,
        Die ons beminde
        Om dat ons zake
        Haar konde vermake,
        Die neme strak de vlucht,
        Wanneer ons treffen, druk, en ongenucht.
      
      
        Mij dunkt zij icone
        Zeer fraai, en schone,
        Dronckaerts maniere,
        Die zitten te viere
        Zo lang men tapt goe drank:
        Maar schenckt men haar hef, zij gane haar gank.
      
      
        Dit is ook even
        En na het leven
        Gelijk als doene
        De bladeren groene,
        Die pronken den Boom schoon
        Zomers, maar des Winters ontvallen zijn kroon.
      
      
        Ook als de swalen,
        Die in de zalen
        Ons zoet toe zingen,
        Als ons alle dingen
        Toe lachen met genucht,
        Maar het Winters dan trekken zij op de vlucht.
      
      
        Is iemand drukkig,
        Hij is gelukkig,
        Zo hij heeft vrinden,
        Die hem altijd dienden:
        Maar het is rijckst die leeft,
        Die gene vrienden van noden en heeft.
      
    
  