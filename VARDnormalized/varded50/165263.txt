
    
      
        DE Zonne is gedaald, de Dag is weer verdwenen;
        Het Licht begeeft ons, en de duyst're Nacht komt aan.
        Hoe snedig gaat de tijd, en onze dagen henen;
        Als maar een Dag begint, zo is hij haast vergaan.
      
      
        Zo snel verloopt de tijd, zo ras vergat het leven.
        Al weer een Dag gekort van onze Levens tijd.
        Geeft Here! dat ik mag hier altijd acht op geven,
        Dat ook mijn leven snel, en wonder ras verglijt.
      
      
        Och! had' ik dezen Dag wat beter waar genomen:
        Het zondige vermijt, en u wat meer gediend;
        Zo mocht ik onbeschroomd, nu voor uw aanschijn komen,
        En vinden mijne Ziel' met u, o Heer! bevriend.
      
      
        Maar even als gij het licht nu weer van ons doet trekken,
        En zendt de duytserheydt op onze daken neer:
        Zo wilt mijn zonden, en mijn boosheid ook bedekken:
        Ei! werptse achter u, gedencktse nimmermeer.
      
      
        Op dat of deze nacht de laatste mochte wezen,
        En dat ik hier op Aerd' geen dagen meer en zag:
        Dat ik noch evenwel met Kinderlijcke vreze,
        Op hope van genaed', in u ontslapen mag.
      
      
        Doch is het u will', dat ik den Dag weer zal aanschouwen,
        Zo houdt voor mij, en voor ons alle doch de wacht.
        Bewaard ons voor verdriet, voor alderley benouwen
        En geeft ons goede rust, in des, aanstaande Nacht.
      
      
        En maticht onze slaap; geef dat wij met verheugen,
        En in gesondtheyt weer beleven te zam den Dag:
        Op dat wij ons beroep dan weer uitvoeren mengen
        Zo dat een ieder u daar over danke mag.
      
      
        O Vader! van het Licht: wanneer ik komt te sterven,
        En als het u belieft, mij uit dit Aardse dal
        Te halen, laat mij dan het Hemelrijk be-erven;
        Daar het nimmer duister is: maar altijd licht zijn zal.
      
    
  