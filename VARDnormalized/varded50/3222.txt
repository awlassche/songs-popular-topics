
    
      
        Heilige Vrede, daal neer beneden,
        Daal op de wereld, in yders hart,
        Wilt onze straten altijd betreden,
        Kom, zoete Vree, verlicht ons smart:
        Daar is gheen Heil toch buiten uwe palen,
        Wilt niet langer dralen // kom geheiligd zoet,
        Wilt onze ziel, o zoete Vree, bepralen,
        Met u klare stralen // licht ons dof gemoed:
        Want die u mist, en zonder Vrede leeft,
        Toont blijk en klaar genoeg dat hij geen deugd en heeft.
      
      
        Al het droevig woelen en vreeslijk strijden,
        Al het groot verdriet en ongeval,
        Al het jammerlijcke onlijdelijk lijden
        Dat hier geschied in het aardse dal,
        Komt om dat gij, o Vrede, zijt verschoven,
        En dat gij daar boven // in den Hemel woont;
        Ei! zoete Vree, kom af, in onze Hoven,
        Doet den mens geloven // dat gij stadig kroont;
        Kom, kom maar af, vrijwillig zijt bereid
        Te doen wat u ghevalt, met alle neerstigheydt.
      
      
        Doch zo u vele niet lief ontvangen,
        Echter zo zullen die u bemindt
        Gedurig na u bij-wezen verlangen,
        Wijl sulck' in u vernoegen vindt:
        Neem aan de reis, kom woon in onze zinnen,
        Op dat wij verwinnen door de wreede spijt;
        Kom, zoete Vree, in onze herten binnen,
        Wij zullen u minnen // wegen het groot profijt
        Dat hij geniet, die Vree inwendig voedt,
        En alles wat hij maakt uit Vree om Vrede doet.
      
    
  