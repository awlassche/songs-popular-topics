
    
      
        DEn avond komt mijn God, dies kom ik weder
        Ik koom' en brengh mijn avond offer met,
        O Grote God neigt u van boven neder,
        Ontvangt als een zoet reuk werk mijn gebedt.
      
      
        Des wieroocks reuk en kan u niet vermaken,
        Gij hebt geen lust aan oly stromen zoet,
        De calv'ren mijner lippen laat u smaken
        Die ik u geev', gij weet met wat gemoet.
      
      
        Ik vrijs' u Heer mijn God, en bidd' bij dezen,
        Geeft mij een hert dat ik u prijzen mag,
        Door die genaed' die gij mij hebt bewezen
        Mijn leven lank, en dees' voorleden dag
      
      
        Gij hebt mij vroeg in u ghenaed'  ontvangen,
        Van d'eerste uyr dat ik de wereld sach,
        Gij hebt mij met u vleugh'len zacht omvangen,
        Doen ik aan mijn moeders borsten lach.
      
      
        Gij hebt mijn door u dienstbaar geesten goedig,
        Als metter hand geleid, en wel bewaard,
        het Is u genaed' en goedheid overvloedig,
        Dat ik o Heer tot noch toe ben gespaard.
      
      
        Mijn zonden zijn lang rip geweest tot wrake,
        De maet is van mijn boosheid lang vervult,
        Ik waar wel werd dat mij u vier aan stake,
        O grote God, hoe groot is u geduld!
      
      
        Zelfs dezen dag heb ik niet zo gesleten
        Als mijn betaamt, en u mijn God behaagt,
        Want in veel zonden heb ik mij vergeten,
        het Welk u mijn ziel met grote droefheid klaeght.
      
      
        Ik bid u Heer wilt all' mijn zonden dekken,
        Gelijk de duister nacht de wereld doet,
        Uw heilig licht en wilt mij niet ontrecken,
        Hoe wel der Zonnen licht verdwijnen moet.
      
      
        O eeuwig Licht die Vader zijt der lichten,
        Die met een wakker oog in het duister ziet,
        Bedekt mijn naakte ziel voor des Duivels schichten,
        Bewaard mij doch voor allerlei verdriet.
      
      
        Den slaap des doods en laat mij niet genaken,
        Geeft dat mijn slape niet onordentlijck zij,
        Op dat ik morgen vrolijk mag ontwaken,
        O wakker Held waakt trou'lijck over mij.
      
      
        Mijn ziel wil ik in uwen handen geven,
        Of dezen nacht, de nacht mijns levens waar,
        Laat mij dien blijden dag bij u beleven,
        Daar nimmer droeve nacht zal volgen naar.
      
    
  