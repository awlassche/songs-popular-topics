
    
      
        Maeghdekens die noch onghehout,
        Zijd in de wereld onberaden,
        Ziet toe dat gij niet licht en trout,
        Ende ook niet tot uwer schaden
        De maagden kroon sou u ontgaan,
        Daarom zo laat de wereld staan.
      
      
        Wildy horen na des werelds praat,
        En zult niet kunnen resolveren:
        Maar hoort toch eens na Jesus raad,
        Die zal u in zijn wet fonderen:
        Want hij is ons zelfs voor gegaan,
        Wijst u de ware rechte baan.
      
      
        Waarom sijdy zo zeer ontstelt,
        Ende ongestadig van zinnen?
        Doet u zelven wat geweld,
        Zult ghewaer worden het ghewinne:
        Al is uwe beginsel klein,
        Gij zijd deelachtig van het ghemeyn.
      
      
        Wel aan dan alle maagden wijs,
        En enen wenk van God genieten,
        Maakt u van het slibberachtigh ijs,
        Gods grati die zal in u vlieten,
        Steunt op Gods woord en weest getrou,
        Hij zal ook zelfs vechten voor ou.
      
      
        Voorwaar die vatten kan dit woord,
        Tast toe t'is ieder niet gegeven,
        En gaat altijd in deughden voort,
        Gods gratie zal u leren leven
        De Maagden zijn altijd bevrijd,
        Kunnen letten op God altijd.
      
      
        Dat dit aan veel is onbekend,
        Het is door fout van considerati,
        Zijn van de wereld niet ghespent,
        Nemen niet waar Gods zoete grati:
        Leven gedurig in natuur,
        Dat naar den geest is valt hun zuur.
      
      
        Laat ons dan gaan beginnen hier
        Eer dat den tijd ons gaat begeven,
        God zal u door het minne vier
        Zijn rijk geven ook in dit leven:
        Strijden en lijden is de baan,
        Daar wij door zullen binnen gaan.
      
    
  