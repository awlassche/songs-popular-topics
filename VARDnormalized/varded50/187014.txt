
    
      
        Hoe fel, en vinnig was o Heer!
        Dit onmedogend winterweer.
        Hoe deed de vorst elk klappertanden!
        Hoe kromp, daar vuur nog zonne scheen,
        De bevende arremoede in een.
        Als kwam de dood haar aan te randen.
      
      
        Maar hoe gezwind is, op uw stem,
        Daar ieder zat in noot, en klem,
        Die bittre koude ons weer ontweken!
        Nu het vogtig onweer kluist, en raast
        En hevig uit den Zuide blaast,
        Om dezen ysbrug af te breken.
      
      
        Hoe zwol de vijand in zijn moed,
        Zoo dra hij zag den klaren vloed,
        In grote, en kleine watren stremmen!
        Waar door hem, die van roofzugt blaakt,
        Een vrijen toegang scheen gemaakt,
        Om in zijn woede ons te beklemmen.
      
      
        Maar God, die uit zijn hooggebied
        Hem zegt; Dus ver, en verder niet
        Zult gij uw straffe treden zetten,
        Weerhoud hem, dat hij staat versuft,
        In magt, en moed gelijk verbluft,
        Om zijnen voortgang te beletten.
      
      
        Zoo raakte het Israelitisch heir
        Gelukkig door het rode meir
        Van tiranny verlost, en plagen:
        Toen God het redde wonderbaar,
        En Faro woede, om hun te gaar
        In zijn gespannen net te jagen.
      
      
        Op deze wijs hebt gij ons meer
        Beschermt voor het Frans gewet geweer,
        Gereed, om het land in het hart te steken:
        Als Bodegrave droef vernam,
        Dat nog met Zwadenburgerdam
        Van uw verlossing weet te spreken.
      
      
        Gelijk al het land, en zelf de Zee,
        Toen trotze Karel op haar ree
        Met zijn bemande vloot gelegen,
        Het water tweemaal ebben zag;
        En wij, in dien benauden dag
        Het wonder zagen uwer zegen.
      
      
        Hoe stoof de Britse vijand voort,
        Daar hem Gods hand dus klampte aan boord.
        Hoe dreven zijn gevreesde vloten
        Te rugge, met behaalde schand!
        Terwijl het verloste Nederland,
        Gods wonderdaad zong onverdroten.
      
      
        Verlost ge in enen ogenblik,
        Ons dus van alle schroom en schrik,
        O Heer! wat hebben wij te vrezen?
        Indien het uw Majesteit behaag
        Dat elk zijn zondens straffe draag,
        Uw naam zij eewiglijk geprezen.
      
      
        Uw goedheid red ons wonderbaar:
        Al is de stroom van doodsgevaar
        Tot aan de lippen zelf gerezen:
        Wij schromen voor het verdrinken niet:
        Wijl het voor uw stem te rugge vlied,
        Wat ons benauwen doet, en vrezen.
      
      
        U komt alleen, u komt al de eer,
        Als wij verwinnaars zijn, o Heer!
        U, voor wiens stem de vorsten vrezen,
        Wanneer gij, uit uw hoog gebied,
        Hun wenkt; dus ver, en verder niet.
        Uw naam zij eeuwiglijk geprezen.
      
    
  