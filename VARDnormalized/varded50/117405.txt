
    
      
        Israëls Herder! zeer te prijzen,
        Uw zegen is een Zon in het rijzen.
        Gij voedt, verkwikt geleid uw Schaar,
        Ook gij bewaartze in het gevaar.
        Gij zijt een Burg, een Schild, een Wapen!
        Een Hoeder, van uw lieve Schapen!
        Uw nauwe zorg, en trouwe macht,
        Houdt over haar geduurig wacht.
      
      
        Al ging ik in de duistre Dalen,
        Die zon, noch licht, nooit komt bestralen.
        Ook in de schaduw van de dood!
        Al was het gevaar noch eens zoo groot;
        Al gaapten na mij Leeuw, en Wolven!
        Al dreef ik in d’onstuyme golven!
        Al kwamen stromen van verdriet;
        Daar kom wat wil, ik vreze niet!
      
      
        Helaas! als ik aan ‘het Kruis gedenke,
        Die vreze, kan mijn herte krenken!
        Wat raad als het eens mijn beurte viel?
        Nochtans is het dienstig dat de ziel,
        Te voren zie de kwade tijden,
        Zich wapene tot strijdt, en lijden,
        Dit breekt de trotze zorgloosheyt,
        En maakt den mens tot kruis bereid.
      
      
        het Zijn mij altijd geen weelde dagen!
        Daar komen dikwijls duistre vlagen
        Van tegenheid, en ongeluk,
        V an droefheid, angsten, strijdt, en druk!
        God geeft wel somtijds vreugde stralen,
        En voert dan weer in duistre Dalen!
        Wat is de reën dier handeling,
        Van God? in die verandering,
      
      
        Als God na vreugde, komt bedroeven,
        Wil hij de deugd zijns kinds beproeven!
        Door lijden brengt hij aan den dag,
        Wat in de ziel verborgen lag.
        In zwakheid wil hij krachten tonen;
        Den strijdt met meerder glory kronen.
        Dit is de handel van den Heer!
        Tot onzen nut, en zijne Eer.
      
      
        Als u de Heer in het Kruis komt voeren,
        Laat u dat niet te veel beroeren!
        Ach! hoe ontstelt? en zonder moed;
        Ben ik in kleine tegenspoed!
        Hoe word ik sterk? hoe krijg ik krachten!
        Om neer te leggen de gedachten,
        Van ongeduld, en wrevelheid!
        Als mijne ziel zoo neder leidt!
      
      
        Waarom o ziel! dus neer gebogen?
        God die u slaat, heeft mededogen!
        Leunt maar op Jezus, en zijn kracht.
        In zwakheid, wordt ons werk volbracht!
        Denkt aan zijn goedertierenheden,
        Aan u getoond den tijd voorleden.
        Hij heeft u zoo veel goeds gedaan.
        Zijn trouwe zal nooit van u gaan!
      
      
        Maar ‘s doods gedachten doen mij vrezen;
        Ik denk, hoe zal ‘het dan met mij wezen?
        Als ik de aerd’ en al verlaat?
        God voert u dan tot beter staat!
        Een vaste hoop, van het eeuwig leven!
        Doet dit, gewillig over geven.
        Ach! was doch als de dood mij scheid;
        Mijn hert getroost, mijn ziel bereid!
      
      
        Wilt gij van deze vreze rusten!
        Zoo dood bij tijds des werelds lusten.
        Maakt hert, en zinnen los van d’aerd,
        Wat Hemels is, houdt dat in waard!
        Haat, en verlaat uw snoode zonden.
        Vlied heen, en rust in Christi wonden!
        Die het alles voor ons heeft volbracht,
        Zijn dood, beneemt den dood zijn macht!
      
      
        De dood die zal geen Schapen scheiden,
        Van Christi liefd’! maar die geleiden,
        Door nood en dood, ter Hemel rust,
        Daar volle vreugd haar ziel verlust!
        Wat! zouden wij ‘s doods schaduw vrezen!
        Wij gaan daar door tot beter wezen.
        Hyt’t jammer dal in ‘het gloryrijk,
        Bij God! in vreugde eeuwiglijk!
      
    
  