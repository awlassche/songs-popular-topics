
    
      
        O onze Heer, o Heer, hoe groot van waarde,
        Hoe heerlijk is uw naam alom op aarde!
        Gij hebt uw macht, en achtb’re Majesteit
        Ver boven al de Heem’len uitgebreid.
      
      
        Die door de mond der kind’ren, zelfs die zuigen,
        Zo krachtelijk het hart kund overtuigen,
        Uws we’erpartijs, dat hij uw naam belijd,
        En noit uw macht wraakgierig meer bestrijd.
      
      
        Hef ik mijn oog ten Hemel, opgetogen,
        Uw ving’ren werk, en blijk van uw vermogen,
        Waar in de Maan en het schoon Gesternte blinkt;
        Een diep ontzag voor U in het harde zinkt.
      
      
        Ik denk, hoe komt de mens (bij u te achten
        Een nietig ding) zo hoog in uw gedachten;
        Dat des mensen Zoon u zo ter harten gaat.
        Dat gij uw zorg en ogen op hem slaat?
      
      
        Wat hebt Gij hem al goederen gegeven!
        Ia weinig min als de engelen verheven:
        Gij hebt door liefd’, die het Godlijk hart bevroont,
        Zijn hoofd met eer en heerlikheid gekroond.
      
      
        Die ook hem de heerschappij en macht geeft
        Van alles wat uw hand ooit voortgebracht heeft.
        Van all’ wat leeft, en minder is als hij,
        Wild Gij dat hij een opperheere zij.
      
      
        Het tamme vee, de schapen en de ossen,
        Het wilt gediert, het welk zich onthoud in bossen,
        In holen schuilt, of dolen gaat in het veld;
        Al deze stelt Gij onder zijn geweld.
      
      
        Die niet alleen; maar die van sneller vlucht zijn,
        De vogelen, die boven in de lucht zijn,
        De vissen, zo wel klein’ als grote mee’,
        Die zwemmen door de paden van de Zee.
      
      
        O grote God, o Heer, en onzen Here,
        Hoe heerlijk is uw naam, hoe rijk van ere,
        Die Gij alom, tot aan des aardrijks end,
        Met diep ontzag aan allen maakt bekend
      
    
  