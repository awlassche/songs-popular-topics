
    
      
        Ach wat is de wereld lustig!
        Vrolijk in een nietig niet:
        Hoe verheugt! hoe blij! en rustig,
        In het geen de aard aanbiet;
        Maar het is mij te gering,
        ‘k Laat het voor een aardeling,
        Die geen deel aan ‘het Hemels goed heeft,
        Noch geen smaak in ‘het Hemels zoet heeft,
        Mij aangaande het is mijn
        Goed na bij mijn God te zijn.
      
      
        ’k Laat een aard-worm zich vermaacken
        Met het wroeten in de aard,
        Weg! het zijn te slechte zaacken,
        Mijn niet zoo veel moeytens waard:
        O dat woelen geeft geen rust!
        ‘k Laat het die doen die het lust,
        ‘k Laat die vroeters lopen draven,
        ‘k Laatze tobben, woelen, slaven,
        Mij aangaande het is mijn
        Goed na bij mijn God te zijn.
      
      
        ’k Laat een gier’gaart zich vermeyden
        Met zijn goed’ren t’ overzien,
        Volle schuren, vette weiden,
        Geven vreugd voor aardse lien,
        Die geen bet’re goed’ren heeft,
        Maar allen bij ‘het zichtb’re leeft,
        ‘k Laat de lukke vreugd bedrijven,
        Met het ram’len van haar schijven,
        Mijn aangaande het is mijn
        Goed na bij mijn God te zijn.
      
      
        Dat iemand op aard zoo mal is
        Dat hij zich in ‘het aars verheugt,
        ‘k Laat het toe die ‘het aars zijn al is,
        Maar ik min een hoog’re vreugd,
        Die uit Gods gemeenschap rijst,
        Tot een Hemels leven wijst,
        ‘k Laat haar in het aardse blij zijn,
        Maar het zal zoo niet met mij zijn,
        Mij aangaande het is mijn
        Goed na bij mijn God te zijn.
      
      
        And’re mogen zich verlusten
        Als zij bij haar mackers zijn,
        Maar mijn ziel en kan niet rusten
        Als ik onder haar verschijn,
        Ach wat is mij dat een smert!
        Ja een dood-steeck door mijn hert,
        ‘k Laat de boze samen leven,
        ‘k Zal mij niet bij haar begeven,
        Mij aangaande het is mijn
        Goed na bij mijn God te zijn.
      
      
        Wilt vrij dapper kwinkeleren,
        Mij aangaande ‘het lust mij niet,
        Spelen, lachen, domineren,
        Uwe vreugd is mij verdriet,
        ‘k Ben vrij van een hoger Geest,
        ‘het Hemelse verheugt mij ‘het meest,
        ‘k Laat die bloejen banquetteren,
        Zingen, springen, lustig smeren,
        Mij aangaande het is mijn
        Goed na bij mijn God te zijn.
      
      
        ’k Laat de slempers bij de glazen
        Zig vermaacken in den wijn,
        En die droge dorst’ge bazen
        Gurgulende vrolijk zijn;
        Maar die vreugd is mij te laf,
        ‘k Laat die zwijnen dezen draf,
        Die geen hoog’re vreugd en kennen,
        Nog zig aan den Heer gewennen,
        Mij aangaande het is mijn
        Goed na bij mijn God te zijn.
      
      
        ’k Lijd dat vele gratig haacken
        Na een welgespeckte dis,
        Die als eertijds Petri laaken
        Vol van alle dieren is,
        En zig zelver lekker voen,
        ‘k Heb geen lust om dat te doen,
        Laat haar vrij op grote malen
        Dagelijks haar hert ophalen,
        Mij aangaande het is mijn
        Goed na bij mijn God te zijn.
      
      
        Brast vrij dwaze mens, ja brast vrij,
        Voed u zelven feestelijk,
        Leeft in lekkernij, en gast vrij,
        Neen ik word u niet gelijk:
        ‘k Heb een and’re spijs gesmaakt,
        Daar mijn ziele steeds na haackt,
        Die eens Hemels aangeregt is,
        Weet dat deze spijs te slegt is,
        Mij aangaande het is mijn
        Goed na bij mijn God te zijn.
      
      
        And’re laat ik vrolijk kwelen
        Bij het yd’le kaarte-blad,
        En verheugt zijn met het spelen
        Van den teerling, ik ben zat
        Van die zond’ge ydelheen,
        ‘k Laat die vreugde voor die geen
        Die in enigheid alleen is,
        En niet met zijn God gemeen is,
        Mij aangaande het is mijn
        Goed na bij mijn God te zijn.
      
      
        ’k Laat toe dat veel arme dieren
        Van den hoofde tot den top
        Hare lichamen versieren,
        Als een zotte kermis pop,
        Ach wat zijn zij dan niet mooi!
        Hoe vermaackt met dat getooi?
        Weg dat zijn te slechte dingen!
        Maar voor zotte wereldlingen,
        Mij aangaande het is mijn
        Goed na bij mijn God te zijn.
      
      
        Pronckt vrij werelds wichters pronckt vrij,
        Gij zijt dog maar stof en as,
        Strikt en flickt, en ciert, en lonckt vrij
        Hele uren voor het glas,
        ‘k Laat het deze wichters toe,
        Die geen kennis hebben hoe
        Hare zielen op te schikken,
        Met een aar mooi te verricken,
        Mij aangaande het is mijn
        Goed na bij mijn God te zijn.
      
      
        O daar is geen zoeter leven
        Als zoo enig om te gaan!
        En tot God zig te begeven,
        Alles moet dan agter staan,
        Dat is ‘het zoetste zoet voor mij,
        de Aardse vreugd is roet daar bij,
        wat dat and’re oordelen
        wil ik mij niet mee vervelen,
        mij aangaande het is mijn
        goed na bij mijn God te zijn.
      
    
  