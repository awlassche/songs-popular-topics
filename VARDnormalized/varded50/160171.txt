
    
      
        EEn Mens die hoord' te weten,
        Dat men niet leeft om te eten,
        Maar eet op dat men leeft:
        Dit moet men wel bemerken
        In alle onze werken,
        Wat oorsaeck werken heeft.
      
      
        maar die die niet wil weten,
        En deerlijk is bezeten
        Met dwaze gierigheid,
        Die werkt niet om te leven,
        Maar heeft hem gants begeven,
        Te leven om arbeid.
      
      
        Hij slaat hem zelf met roeden,
        En leeft dus in armoeden,
        Zo lange tot hij sterft:
        En geeft niemand in het leven,
        Maar moet het alles geven,
        Aan enen die het erft.
      
      
        Dus dunkt mij, kan ik merken,
        Dat hij is als een vercken,
        Dat, te wijle dat het leeft
        Ons niet met al doet geven:
        Maar na zijn gnortigh leven
        Ons vele lekkers geeft.
      
      
        Hij is ook als de Peerde
        Die ploegen gaan op eerde,
        Met moeilijk ongenucht:
        Maar van het verdrietig ploegen,
        Van het zweten, en van het zwoegen,
        En treckse zelfs geen vrucht.
      
      
        Men ziet ook in hem blijken,
        Een Ezel zijn practijcken,
        Die dikmaal zeer bedroeft,
        Me zware ongemacken,
        Draagt kostelijke pakken,
        Daar hij nooit zelf van proeft.
      
      
        Mij dunkt, hij doet ook mede
        Gelijk een Hond eens dede,
        Die op een Hoy-hoop lag,
        Daar hij niet van woud' eten,
        En heeft wel luyd' gekreten,
        Wanneer hij iemand zag.
      
      
        O jammerlijcke mensen!
        Die staegh om rijkdom wensen,
        En woelen zonder rust,
        Om eens vermaak te vatten,
        Maar al des werelds schatten
        Verzaden nooit haar lust.
      
    
  