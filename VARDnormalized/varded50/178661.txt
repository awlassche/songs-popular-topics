
    
      
        Zijt mij, o God, genadig, want in nood
        Betrout mijn ziel op u, zelf in den dood,
        Terwijl ik mij stelle onder uwe vleuglen,
        Totdat het kwaad, het geen dagelijks vergroot,
        Voorbij zal zijn; dat gij ook wilt beteuglen.
      
      
        'k Zal roepen tot den Allerhoogsten God,
        Tot God, die eens voleinden zal mijn lot.
        Van des hemels boog zal hij mij hulpe zenden,
        Tot mijn behoudt, en schenden des vijands rot.
        God zal zijn gunste en waarheit naar mij wenden.
      
      
        Mijn ziel is in het midden van het geweld
        Der leeuwen; zij legt onder hen geveld
        Dien ieder kent voor felle stookebranden;
        Wier tanden men als spiesse en pijlen telt;
        Hun tong is als een slagzwaard in hun handen.
      
      
        Verhef, o God, u boven des hemels trans.
        Het aardrijk zij vol van uwe ere en glans.
        Zij hebben loos een net voor mij gehangen.
        Mijn ziele was gebukt door des vijands kans;
        Zij poogden mij in enen kuil te vangen:
      
      
        Maar in den kuil, voor mij gegraven, zijn
        Zij zelfs gestort, met grote schande en pijn.
        Dies is mijn hart, o God, bereidt te zingen.
        Dat uwe liefde en gunst mij dan beschyn',
        Zoo zal mijn zang door lucht en wolken dringen.
      
      
        Waak op, mijne eer, waak op gij harpe en luit,
        Vermengt u met de kelen en de fluit;
        'k Zal opstaan als het daglicht aan zal breken.
        Uwe lof, o Heer, zal door mij zijn geuit,
        En 'k zal van dien bij vreemde volken spreken.
      
      
        'k Zal met gezang u loven, magtig Heer.
        Want uwe gunst, uw waarheit en uwe eer
        Zijn groot in kracht, ja rijzen tot de wolken.
        Verhef, o God, uw hoogheit meer en meer:
        Uw ere blink' rondom bij alle volken.
      
    
  