
    
      
        Een Lusthof is mijn ziel gelijk,
        Beplant met heilzaam kruid, en water-rijck,
        Den Koning van het
        Magtig Al heeft dien geplant,
        Geen Rover komt daar in, nog dier,
        Besloten in een muyr van enkel vier.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Mijn Lief nam mij uit het ander veld,
        En heeft mij tot een lustig Hof gesteld:
        Daar ik voor heen
        Lag vol asse, peuyn, en steen.
        Den arbeid in den Zomer heet
        Stond Hem niet min dan op een bloedig zweet,
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Hij bouwde een toren, en spits daar op,
        En stelde trouwe Wagters in den top,
        Die mij, ten wal,
        Schutten voor het ongeval.
        Den Hemel Hij gebood en zeid
        Zon geeft uw warmt, en wolk uw vogticheyd.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Hij plantde daar veel edel kruid.
        De Kuisheid als een suyvre Lely-spruyt.
        De Nedricheyd
        Als Camill' langs de eerde leit.
        Den Palm-boom van Geduldicheyd,
        Die, hoe gedrukt, te meer zijn ranken spreydt.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Hij plant daar den Granaten-stam,
        De vrugt, daar in Hij oyd genoegen nam,
        Die het hert (verstikt
        Van den Middag-brand) verkwikt.
        Den eedlen Wijnstok, welckers sap
        Hem daaglijcx dient tot saal'ge dronkenschap.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Hij plant het Hert ten Sonneblom,
        Dat sig altijd keert na den Bruidegom,
        Dat des morgens zoet
        het Heilig opgaand Ligt begroet,
        En volgt het van den Dageraad,
        Tot dat het in zijn Middag-top-punt staat.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Een lieflijk, gull', en Milde-cruyd
        In vetten grond uit Liefde-wortel spruit;
        Dien, ongemeen,
        de Eeuw'ge Liefde bragt bene'en)
        Daar zet Hij Munt, en Goudsbloem bij,
        Op dat het Milde-cruyt te beter dy'.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Goudsbloem dat dorr' en schaadlijck kruid
        Als het zonder Milde-cruyd in hoven spruit,
        Dat groeien doet
        Giftig kruid in overvloed;
        Ia al het heilzaam kruid versmoord,
        Het Herte dorr't, en maar het oog bekoort.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Het schaadlijck on-cruyd, dat het kruid
        In het groeien deert, dat delgt Hij nigtig uit,
        En boven al
        het eigen-zelf dat groot getal
        Van kruiden smoort: en't Zelf, dat door
        En voor den Hemel groeyt, plant Hij daar voor.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Het boze Klim van Hovaardij
        Dat alles over-steygren wilt, rukt Hij
        Ter aarden uit,
        Of zijn wortel weeldrig spruit
        Met duizend cronck'len, daar hij snood
        Den veeg meed steelt, en andere kruiden dood.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Het Nijd-kruid, dat sig selv verteerd
        Als andere groeien, Hij met ijver werd.
        De Dist'len meed,
        het Steeck'lig kruid van Quetse-vreed.
        Van Spyticheyd, van Stuyr-gelaat,
        Van Toorn, en Wraak, van Spotternij, en Smaad.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Een Veyns-cruyd heeft schier ieder kruid,
        Dat hem gelikt in maaksel op end' uit.
        Dat was in mij
        Leugentaal, en Veynsery.
        Dees' Hij van alle dek ontbloot,
        En steekt dan met zijn waarheid-zonne dood.
        Wat zal mijn Beminden // In zijn Lust-hof vinden,
        Dat Hem lief getal // Zijn Min vernoegen zal?
      
      
        Mijn Hof eertijds een dorre Land,
        Is nu versierd, gezuiverd, en beplantd.
        Als het nu den Heer
        Die hem maakte tot zijn eer
        Zal lusten, dat den invloed van
        Zijn Geest hem coestert, en maakt vrugtbaar; dan
        Dan zal mijn Beminden // In zijn Lust-hof vinden
        Dat hem lief-getal // Zijn Min genoegen zal.
      
    
  