
    
      
        Gij Volck'ren wilt den HEER niet lofzang prijzen,
        Al wat in u is moet hem Eer bewijzen,
        Dat hij zijn Soon in deze Wereld zendt.
        Rijst uit den stof, gij die daar steekt in holen,
        En gij die gaat in qua' om-wegen dolen,
        Komt voor den dag: u lijden loopt op het endt.
      
      
        Hier is hij die u Wonden wil verbinden:
        Die ziende maakt de Ogen van-de Blinden,
        Voor Droefheid Vruechd, voor As hij geeft Cieraat.
        Hij brengt Geluk, Eer, Troost, Vruechdt menigvuldig,
        Voor dien die hem in ootmoed volgt geduldig
        En wakker op des Duechds voet-stappen gaat.
      
      
        Dit wijst ons aan den Name CHRISTVS krachtig,
        Verblijd u dan als gij dien wordt gedachtig
        Wie dat gij sijt klein, groot, jong ofte oud.
        Hij zal GODS Wil u duidelijk verklaren
        En zoeken ons in liefde te vergaren:
        Dus staat op hem, en op geen Mensen bouwt.
      
      
        Smijt Vreze weg, want gij nu hebt ontvangen
        Dien Vrede-Vorst, daar na met groot verlangen
        De Oude Kerk zo vierigh heeft gehaakt,
        Op dat zij moght ont-gaan het zwaar benouwen
        Daar zij in lag: welk goed wij nu aan-schouwen,
        Des Koning ons met GOD den Vrede maakt.
      
      
        Hij komt gants niet (zo hij wel klaar laat blijken)
        Om over ons een Vonnis streng te strijken:
        Maar zijn Genad' hij wil uit-deilen mild.
        O IESV werkt in ons doch nieuwe lusten,
        Dat wij na u verlangen zonder rusten:
        Door uwen GEEST onze qua' Begeerden stilt.
      
    
  