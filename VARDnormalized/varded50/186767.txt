
    
      
        Gods eernaam te belijden,
        En dat men, hoogste Heer,
        Met psalmgezang, u eer,
        Is goed op alle tijden.
        Dat des morgens uw genaade,
        En des nachts uw waarheits woord
        Verkondigt zij gehoord,
        Komt grotelijks te staade.
      
      
        Zo zal ik, op tien snaaren,
        Met luit, en harpgeklank,
        Een lied van lof, en dank,
        Te voor bedacht, verklaaren.
        Want, Heer, gij deedme merken,
        Met blyschap, watge wrocht,
        Ik juich, nu gij het volbrogt,
        Om uwer handen werken.
      
      
        Als wij uw werk betrachten,
        Wat is het groot, o Heer,
        Een diep, een grondloos meer
        Zijn uw gemoeds gedachten.
        Geen onvernuftelingen
        En weten hier iet van,
        Geen dwaas, noch weereldsman
        Verstaat zich deze dingen:
      
      
        Hoe het godloos volk kan groeien,
        Als edel kruidig groen,
        En hoe die onrecht doen
        Op het heerlikst staan, en bloeien,
        Doch om te zullen sneven,
        Voor eeuwig uitgeroeit.
        Maar gij, die eeuwig bloeit,
        Blijft, Heer, op het hoogst verheven.
      
      
        Want, zie, uw vijand, Here,
        Uw vijand, zie, vergaat,
        Die onrecht werk bestaat
        Verstrooit gij, u ter ere.
        Maar gij gaat mij verhogen,
        Ik steek mijn hoorn, met moed,
        Gelijk den eenhoorn doer,
        Nu op, van groot vermogen.
      
      
        Gij oovergoot mijn haaren,
        Met oli, fris van jeugd,
        Mijn oog aanschouwt verheugt
        Hoe mijn verspieder vaaren.
        Mijn oor hoort, alle daagen,
        Wat van quaaddoenders zij,
        Die opstaan tegen mij
        Zijn dus, of zoo geslaagen.
      
      
        het Rechtvaardig volk zal bloeien,
        Als palmen in het woud,
        Als duurzaam cederhout
        Op Libans top, zal het groeien
        Geplant in het huis des Heren
        Zal het uitgebreidt in blom,
        In des voorhofs heiligdom,
        Door onzen God vermeren.
      
      
        Ja, in hun oude daagen,
        In het grijs, en dor saisoen,
        Zal het noch heel vet, en groen,
        Gewenste vruchten draagen.
        Op dat het, door verkonden,
        Elk des Heren recht doe zien,
        Hij is mijn rots, in wien
        Geen onrecht werd bevonden.
      
    
  