
    
      
        MEent gij dan den dag des Heren,
        Zo te vieren en te eren
        Slegs met enkel ledig gaan:
        de een den and'ren te versellen,
        En wat praetjes te vertellen?
        Neen, hier mee is het niet gedaan.
      
      
        Dit en mag geen Heyl'gen heten:
        het Heyl'gen moet gij niet vergeten:
        Heyl'gingh is het oogemerck,
        Waarom God allene woude,
        Dat de mense zich af-houde
        Van zijn dagelijcksche werk.
      
      
        Ledig wezen, ende rusten
        Maar alleen tot des lichaams lusten,
        Zonder heyl'gingh van zijn Naam,
        Is in geenderley manieren
        des Heren heyl'ge rust-dagh vieren;
        het Is maar voor uw vlees alt'saem.
      
      
        het Is den dag des Heren vieren
        Met d'on-redelicke dieren,
        Met het domme stomme vee,
        Die ook van haar arbeit rusten,
        Maar zich niet in God ver-lusten:
        Denkt dan op het heyl'gen mee'.
      
      
        Als gij uit het huis des Heren
        Weder na uw huis zult keren,
        Set u dan terstond niet neer
        Slegts tot eten, drinken, spelen,
        Lachen, jokken ende kwelen,
        Want daar meed' krijgt God geen eer.
      
      
        Door Gods woord wel t'over-peynsen,
        En dat, zonder enig veinzen,
        Wel te passen op zijn hert,
        Door gesprek van heyl'ge dingen,
        Door nalezen, bidden, zingen,
        Godes dag geheiligd werd.
      
      
        Zoekt gij eerlijk tijt-verkorting,
        Neemt voor al doch geen op-schorting
        Tot des Heren heyl'ge dag:
        Maar kiest een van uw zes dagen,
        Op dat God, na zijn behagen,
        Gants den zijnen houden mag.
      
    
  