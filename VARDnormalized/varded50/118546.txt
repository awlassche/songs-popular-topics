
    
      
        MAllem, waardste na-geburen,
        Die bij ons ter kerken hoort,
        Ik verheug mij te allen neren
        Om uw ijver tot Gods woord.
        Als de klokken u maar roepen,
        Trekt gij, tegen het laatst geluit,
        In het gemeen met heele troepen
        Vroolik en eenparig uit.
      
      
        het Is dan mooi of lelijk weder,
        Nat of droog, of warm of kout,
        Gij komt achter-middaags weder,
        Mits u noit de gank berouwt.
        Wilt zo voortgaan, zonder wanken,
        In dit nut en nodig werk.
        Maakt'et, dat men uwe banken
        Nimmer leeg ziet in de kerk.
      
      
        Brand u in den heten, Zomer,
        Op de Mall'mer Haar, de Zon,
        Wordt daar door als-dan niet loomer,
        Maar stelt God daar tot een bron.
        Hebt gij, langs die dorde heide,
        Blad noch schaduw tot verdek,
        Dat dan God, met zijn geleide,
        Tot uw ziels verkwikking strekk'.
      
      
        Of komt u, bij Winter-tijden,
        Daar de zure stuere wind
        Vinnig in u aanzicht snijden,
        Dat gij dan daar bij versint,
        Hoe na felle winter-vlagen
        Eens een vreugde-zomer naakt,
        Daar men van verdriet en plagen
        Nimmer weer wordt aangeraakt.
      
      
        'k Sing met lust van u, o Mallem,
        Stemt te samen in met mij,
        Dat het al de lucht door gallem.
        'k Segg' het zonder vleierij;
        Gij zijt mijne vreugd en krone,
        Daar ik moedig roem op draag.
        Is het dan vreemd, dat ik betoone,
        Hoe uw ijver mij behaag ?
      
      
        Zo ik somtijds de een of de ander
        In uw buurt bezoeken kom,
        Daatlik zijt gij bij malkander,
        En vergaard u van rondom.
        het Vloeit, van achter en van voren,
        Metter haast ter deuren in,
        Om wat goeds van mij te horen.
        Dat gaat wonder na mijn zin.
      
      
        Waarom zoudt ons zulks niet passen ?
        Ziet men niet, hoe het snoo geboeft
        Aan malkander hangt, als klassen,
        En in het kwade t'saam vertoeft ?
        Waarom zouden dan de vromen,
        Tot betrrachting van het goed,
        Ook niet vriendelik tezamen komen,
        Met een hert en een gemoet ?
      
      
        Daar door wast dan, aan weer-zijden,
        Onze liefd' en blijdschap aan,
        Zo tot spijt van die het benijden,
        Als tot lust van die het verstaan.
        Immers wordt des Heren Rust-dag,
        Daar wij meest op zijn vergaard,
        Ons dan tot een zielen-lust-dag,
        Die ons veel genoegen baard.
      
      
        'k Mag niet zitten, bij de zotten,
        In een luidbaar drinck-gelach,
        Daar met gabberen en spotten
        Wordt vergeten all' ontzag.
        Wie daar het lachen lust, ik zucht 'er,
        En kan daar niet vrolijk zijn.
        Liever toev' ik, stil en nuchter,
        Bij u, zonder bier of wijn.
      
      
        Ons staan droge nuchtre praatjes
        Van wat goeds en soets best aan.
        Somtijds wordt het vrij wat laatjes,
        Eer wij van malkander gaan.
        Als w'ons met gezang verkwikken,
        Nu en dan zo wel te pas,
        Lopen, dunkt ons, all de snikken
        Van mijn uurwerk veel te ras.
      
      
        Dus te samen neer gezeten,
        In den ronden kring, bij het vier,
        Met een vrij en blij geweten,
        Maken wij recht goede cier.
        Maar wanneer wij des Zomers komen,
        Met meer volks, en met mooi weer,
        Onder schaduw van uw bomen,
        Dat verheugt ons noch veel meer.
      
      
        Zelfs het volk uit grote Steden,
        Zo het dit maar eens hoort en ziet,
        Acht hier bij dan d'ydelheden
        Van all' aardse grootscheit niet.
        Zij getuigen, heel bewoogen,
        Dat haar onze velt-gesanck
        Heeft ver rukt en opgetogen
        Door het aangenaam geklank.
      
      
        God zij lof en prijs gegeven,
        Dat wij met eenvoudigheit
        En verheuging tezamen leven,
        Daar de ziel in wellust weidt.
        des Werelds vreugd geeft veel mis-noegen,
        Ja heeft zelf in het lachen smert:
        Onze blijdschap, zonder wroegen,
        Gaat ons lang daar na aan het hert.
      
      
        Om u met vermaak te stichten,
        Zelfs wanneer ik van u ben,
        Schenk ik u mijn Sang-gedichten,
        het Af-druk van mijn hert en pen.
        Leeft, en zingt, met aangenaamheit
        Sticht en onder-richt malkaar.
        Heeft'er een wat meer bekwaamheid,
        Dat zij voor u allegaar.
      
      
        Wie niet lezen kan, die hore.
        Wie niet zingen kan, die spreek.
        Doch het en ga niet slechts in d'oore,
        Maar het herte werd' ook wek.
        Mallem, uitgelezen hoekje,
        Die uw liefde toont aan mij,
        Neemt in dank weer aan dit  Boekje,
        En gedenkt'er mijner bij.
      
      
        Denkt'er mijner bij, veel jaren,
        Als ik lang al ben ver-rot.
        Zegt dan somtijds; O ! hoe waren
        Wij te saam verheugt in God ?
        Kan ik dan niet tot u spreken
        Met mij mond en tong, als nu,
        Laat dit Boek u dan noch preken.
        Zo rukt mij geen dood van u.
      
      
        Zelfs ook uw nakomelingen,
        Die noch niet geboren zijn,
        Konnen zo eens spreken, zingen,
        Of iet horen van het mijn;
        Tot dat wij hier na alt'samen
        Gants volkom'lijck zijn vereend,
        En niet dan Gods lof beramen,
        In de Hemelse Gemeend.
      
    
  