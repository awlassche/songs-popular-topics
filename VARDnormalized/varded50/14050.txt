
    
      
        O Friesen! treurd en klaeghd,
        Verwerpt al u cieraden,
        En droeve rou-kle'en draagt
        In plaats van pronck-ghewaden,
        Want die tot u geluk,
        Gelukkig was geboren,
        Hebt gij (o droeve druk!)
        In uwen nood verloren.
      
      
        Hij was u land-schaps vreugd,
        Een Graaf van alle Graven,
        De woonplaats van de deugd,
        En het pak-huis van haar gaven,
        Mild, vroom, heus, goedertier,
        Godvruchtig, wijs, geduldig,
        In het strijden, dapper, fier,
        Voorzichtig en zorgvuldig.
      
      
        U vrijheid was ontmand,
        En gij zo zeer bestreden
        Met roven, moorden brand,
        En meer moetwilligheden,
        Dat gij nauw langer dorst
        Op uwe bedden slapen,
        Doen u des brave Vorst
        Ontzetten met de wapen.
      
      
        Al eer hij twintig iaer
        Volkomentlycken telden,
        Hij hem in het gevaar
        Van wreede strijden stelden,
        Al waar hij, hoog van moed,
        Wierd menigmaal geschoten.
        En heeft syn Graeflyck bloed
        Om uwent wil vergoten.
      
      
        Door syn manhaftigheyd,
        Door syn strijdbare zeden,
        Syn treffelijk beleid,
        En het schenden van syn leden,
        Heeft hij u uit den nood
        Gered, en gants ontslagen.
        Nu is die Veld-Heer dood,
        En word daar heen gedragen.
      
      
        Die uwe Landen heeft
        In weeldigheid doen groeien
        Zo, dat geen mens die leeft,
        Ooit land zag schoonder bloeien.
        Dies treurd, o Friesen! treurd,
        Klaeghd, weend, en wringt u handen,
        Om het ongeluk gebeurd
        Aan uwe vrije Landen.
      
    
  