
    
      
        Lekker en Leui, bei te zamen gespannen,
        Trekken den wagen vol schotels en kannen,
        Niet naar Gelukstad: maar naar Sint Reinuit.
        Kwistig en Zuinig die passen ook te zamen,
        Die al zo spoedig in het Gasthuis ook kwamen.
        Zij te zamen zijn al vracht voor Kalis schuit.
      
      
        het Wijl daar de Buik aan het roer is gezeten,
        Praat men in het schip maar van drinken en eten,
        En zeilt voor wind en stroom gestadig voort.
        Tuisschers, en spelers, en hunne gezellen,
        Met die men meer van die borsten kan tellen:
        Zij maken fraai gezelschap binnen het boord.
      
      
        Op dat het schip doch niet laat aan zou landen,
        Slaan zij aan riemen en bomen de handen,
        En helpen dus zich zelf, en and're mee.
        Zij die belust zijn om mede te vaaren,
        Laat ze niet werken, noch zorgen, noch spaaren.
        O maakt u vaardig; het klokje luid alree.
      
      
        Laat ze dan vaaren, die derwaards willen,
        En het geen zij hebben, verzuimen of spillen:
        Het geen 'er volgt, is voor hun rekening,
        Zijt gij doch vlijtig en zuinig; dan zullen
        Zij, die nu spelen, en kwelen, en smullen,
        Zijn tot Reinuit, als het tehuis naar wens u ging.
      
    
  