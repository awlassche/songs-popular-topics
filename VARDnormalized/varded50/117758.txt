
    
      
        God Groet u Goede Morgen Harderinne,
        Hoe komt gij zo Vroeg in het Groene Wout,
        Al met uw Schaapjes zoo te Velden inne,
        Hier in het fiere Groene Gras Bedoud?
        Rust bij de Beken,
        Ik moet u spreken,
        'k Verzoek u tot mijn Vrouw,
        Helpt mij maar uit den rouw.
      
      
        Ach Jonker staakt dog al u Valsse Zinnen,
        Ik ben een Eer'bre slegte Harderin,
        Die met haar Schaapjes trekt te Velde inne,
        Gaat na het Hof verandert daar u Min,
        'k Blyf bij mijn Schapen,
        Om Vreugd te rapen,
        Ik ben te slegt voor jou,
        Kiest vrij een aar Juffrou.
      
      
        Ag Schoon' Prinses, Edele Harderinne,
        Ag Schoonste Beeld verhoord dog eens mijn klagt,
        Ik ben een Jonker die komt Beminne,
        Verzmaat mij niet om dat ik u Verwagt,
        Engel geprezen,
        Wilt mij Genezen,
        Laat varen het Groene Wout,
        En kiest een Schat van Goud,
      
      
        'k Heb veel Lakeyen ende Kamenieren,
        Die u het Lijf zulle versieren gaan,
        Daarom wilt uwen Min aan mij besteden,
        Engel laat varen al wat u gaat aan,
        Ag Lief geprezen!
        Wilt mijn genezen,
        Ontvangt mijn Trouw te Pand,
        Een Schone Diamant,
      
      
        Ik zal mijn Lief een Zijde Kleed doen maken,
        Een Rok doorwerkt van het Roder Goud,
        En een paar Muyltes van fijne Rood Schar-Laken,
        Met Goude Kanten daar rondom geboord,
        En Parel-snoeren,
        Die zult gij voeren,
        Op u Hart een fijne Boot,
        Mijn Lief gelijk de Groot,
      
      
        Op u Hoofd daar zult gij een Fontanje dragen,
        Van schone Kant en Goude Linten klaar,
        Dat u de Vreugd en Staat wel zal behagen,
        Engel laat varen al u Schaapjes maar,
        Dan zult gij Vuren,
        Een Goud Cincturen,
        Gebonden om u Lijf,
        Mijn Lief tot u geryf.
      
      
        Jonker door al uw zoete Minne woorden,
        Zo zal ik mij terstond berijden gaan,
        Uw grote staat die gij mij steld te voren,
        Bedenkt u dog eer dat het is gedaan,
        Ik kom Ontvangen,
        Met groot verlangen,
        Uw Trouw en Eerbaarheid,
        Den Jonker was Verbleyt.
      
      
        Ik zal mijn Amarant nu tehuis gaan halen,
        Hij gaf haar op de Zoete Trouw een Kus,
        Zij is de geen die in mijn Ziel komt malen,
        En op haar Borsjes Blank heeft hij Gerust,
        Mijn Lief geprezen,
        Ik ben Genezen,
        Verlost van Smert en Pijn,
        Wellekom moet gij zijn.
      
      
        Vlegt nu een Krans van Groene Lauwerieren,
        Van Maagde-Palm, Bloemen en Groen Kruid,
        Wilt nu den Bruidegom en Bruid versieren,
        Sa Muzikanten maakt een Groot Geluid,
        Speld op Schalmeyen,
        Wilt u verbleyen,
        En wenst dat Zoete Paar,
        Geluk en Vreugd te gaar.
      
    
  