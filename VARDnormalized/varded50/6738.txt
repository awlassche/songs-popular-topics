
    
      
        HEmel-borghers neemt eens acht,
        Op de klacht,
        Die’ck voor u-lien ontbinde:
        Om dat ik mij nu tertijt,
        Verr’en wijt,
        Ghescheen van u-lien vinde.
      
      
        Mijn ghepeys, en mijn gedacht,
        Dag en Nacht,
        Is vol van jaloursije.
        ‘Kpeys’ ik leve hier in ‘tverdriet,
        Al om niet:
        En ghy-lien sijt daar blije.
      
      
        Enen dag dunkt mij voorwaar
        Duizend jaar,
        Van ulieden te wezen.
        Want wie kan hier mijne quael
        
          Altemale
        
        Verzoeten, en genezen?
      
      
        Waar ik dog nu ook gezien
        Bij u-lien,
        In die zaelighe stede!
        Daar allene woont de rust,
        Vol wellust,
        Met de standt-vastighede.
      
      
        Als den Weerhaan, of het riet,
        Dat men ziet
        Voor alle winden drijven,
        In des Wereld woust, en rouw
        Ongetrouw,
        En niet gesteld om blijven.
      
      
        ‘Tspieghel-glas vatt’ niet zo licht
        Het gezicht
        Van alderhande dingen;
        Als de Wereld gaat mijn ziel
        Een gekriel
        Der zonden dicks aenbringhe.
      
      
        Fij fij Wereld boos en kwaad
        Van mij gaat,
        ‘Khaet’ u met goede reden:
        Want den Hemel is alleen,
        Dien ik meen,
        Het huis te zijn van vreden.
      
      
        Hij is die roots’ onversteld,
        Die ‘tghewelt
        Weerstaat van wind en baren:
        Hij is het kasteel bemuert
        Dat verduert
        Al ‘sduyvels leger-scharen.
      
      
        Gods-gezalfde van nu voort,
        Soo’t behoort,
        Wil ik dan geren strijen:
        En alzo wachten den dag,
        Dat ik mag,
        Met u-lien eens verblijen.
      
    
  