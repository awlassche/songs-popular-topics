
    
      
        WAnneer het Midians geslacht
        Met haat op Isr'el was ontsteken,
        Zo heeft dit Godloos volk ghetraght,
        De maght van Jacob te verbreken:
        De list geteld uit nijt en haat,
        Die gaf haar in, al het groene Zaad
        Te dempen op der daad.
      
      
        Dus wordt het Graan geen tijd vergunt
        Om het veld in wit gewaad te kleden,
        Hier door wordt Isr'els macht verdunt,
        Ja ganschlijck onder voet getreden.
        Dit boze Volk doet hier wel kwaad,
        Nochtans het beleid van hare daad,
        Geeft ons een nutte raad.
      
      
        Een Christen voert een stage strijdt,
        Tegen de Sathan, en zijn Benden,
        Dies moet hij kampen alle tijd,
        En wordt geschonden, of moet schenden:
        Maar om dit vechtend rot te slaan,
        Kan niemand beter wegen gaan,
        Als het geen hier is gedaan.
      
      
        Wanneer de Satan saeyt zijn Zaad
        Van Lust, Eerzucht, of Toornig woeden,
        Traght dan dat gij het ter neder slaat,
        Eer dat haar vrught uw vijand voede.
        Gewis, zo elk die Monst'ren snood
        Dood in het begin, geen Ziel had noot
        Van Duivel, Hel, of Dood.
      
    
  