
    
      
        IOosje wil een Vrijster kopen,
        voor zijn lang verspaerde geld,
        Och de knecht is zo ontstelt:
        ik moet hem wat helpen lopen
        In des jammerlijcke nood,
        of hij krijt zich zelven dood.
      
      
        k'Weet bij gort een aardig Meisje,
        Zo van Aanzicht als van Lijf,
        Had hij des maar tot zijn Wijf;
        Wel is waar het is kost'lijck Vleysje,
        Hij komt me van rijke Lui
        Dat en scheelt dan niet een Brui.
      
      
        Heeft zij Paarden, hij de Wagen
        Heeft zij Vleys dat haar verveeld
        Hij is ook niet mis gedeeld
        Want zijn Vaar heeft zorg gedragen
        Dat des gien Spaans, verstaje dat:
        het Is een Hylick in zijn gat.
      
      
        Schoon al isse Mal geboren,
        Groot van Mond, van Neus van Kin,
        Dat en brengt gien onlust in:
        Want hij heeft me wat verloren;
        Daarom kies ik dezen uit;
        het Zijn twee Pen'gen om een Duit.
      
      
        Hoe zel Ioosje dan gaan pronken
        Met zijn Brakje op de zij:
        Struis, hier is gien weerga bij,
        Die zo mooy beknopt kan lonken;
        Al het Volk raakt op de bien,
        Om dit Paertjen eens te zien.
      
    
  