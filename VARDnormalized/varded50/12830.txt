
    
      
        GOds volk had nu 'tseventigh Jaar gewacht,
        Doe Cyrus haar de vrijdom gaf,
        Om na haar Land te trekken af:
        Dit heil is van de Joden niet veracht.
        Zij bouwden straks den Altaar.
        Haar haters zochten al haar
        Gebouw te hinderen.
        Men blies den Koning in,
        Dat hier door zijn gewin
        Zoude verminderen.
      
      
        Daar na wiert Arthahsasta Opper-heer:
        'tGebouw begon weer voort te gaan,
        Maar haast mostmen 'tweer laten staan.
        De Kroon nam tot Darius doe haar keer.
        Doe ging men weder bouwen:
        Men dorst sigh nauw vertrouwen
        Op 'tConincklijck bevel.
        Maar door 'tPropheten woord,
        Ging 'tbouwen spoedig voort.
        En alles stond doe wel.
      
      
        Gods volk wiert weer gedreyght met ander kwaad,
        Door Hamans wreede moord besluit,
        Om 'tJoodsche volk te roeien uit.
        'tBehoud was, Hesters Coninghlijcken staat.
        Hester liet Haman noden,
        Maar 'twas om hem te doden:
        Israel wiert verlost!
        Hamans trouwloze raad,
        Deed' 'theydensch volk zelfs kwaad
        'tHeeft veel haar bloed gekost.
      
    
  