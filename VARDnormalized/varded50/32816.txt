
    
      
        LEstmael op enen somerschen dag,
        Maar hoort wat ik bevallijcks zag,
        Van Jezus en Ianneken,
        Die spelden met een Lammeken
        Al in dat groen geklaverd land,
        Met een pap-schoteltjen in hun hand.
      
      
        Die witte, vette voetjens die waren bloot
        Hun lippekens als koraal zo root,
        Die zoete vette praterkens
        Die zaten bij de waterkens,
        Het sonneken dat scheen er zo heet,
        Zij deden malkanderen met melckenn bescheet.
      
      
        De een troetelde dat Lammeken zijn hot,
        En de ander kittelde het onder zijnen poot,
        Het Lammeken ging springen,
        En S. Ianneken ging zingen,
        En huppelde, en trippelde deur de wei,
        En deze crollebollekens die dansten alle bei.
      
      
        En als het danssen was gedaan,
        Zo moest het Lammeken eten gaan,
        En Jezus gaf wat broeyken,
        En Ioannes gaf wat hoeyken,
        Ter wereld wasser nooit meerder vreugd,
        Als deze twee Cousijntjes waren verheugt.
      
      
        Ioannes zijn kleine Neefken nam,
        En zette hem boven op dat Lam:
        Schoon manneken gij moet reizen,
        Ik zal u tehuis gaan leien:
        Want Moerken die zal zijn in pijn,
        Waar dat wij zo lang gebleven zijn.
      
      
        Zij zaten, en reden al over-handt,
        En rolden, en tuymelden in het zand,
        En deze twee klein jonckskens
        Die deden zulke spronghskens,
        En al de kinderkens zagen hen aan,
        Tot dat ze ten lesten zijn tehuis gegaan.
      
      
        De Moeder die maakte op stande voet
        Van suiker en melk een pappeken zoet,
        Daar zaten de twee babbaertjens
        Daar aten de twee slabbaertjens,
        En waren zo vrolijk en zo blij,
        Gheen Konings banquet en heefter bij
      
      
        Naar tafel zoo dankten zij onzen Heer,
        En vielen beyd' op hunne kniekens neer,
        Maria gaf een Cruyseken,
        Daar toe een suiker huyseken,
        En zong hen stillekens in den slaap,
        En naar het stalleken ging het schaep.
      
    
  