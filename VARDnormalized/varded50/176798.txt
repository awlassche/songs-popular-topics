
    
      
        Ik heb u Heer lief uit mijns herten gront,
        Genadig God, lieve Vader hier boven,
        Des wil ik u hertelijck danken en loven:
        U eer bewijzen nu en t’aller stond.
      
      
        O lieve Heer, maakt mij hier toe bekwaam
        Wilt mijn gemoet met uwen Geest ontsteken:
        Weerdigt mijn mond om u lof uit te spreken,
        Uit ‘s herten gront danken u heyl’gen Naam.
      
      
        Want gij alleen, o Heer, des weerdig zijt,
        Als wij te recht aanmerken u weldaden,
        Die gij aan ons bewijst door u ghenaden,
        Zeggen wij lof u God ghebenedijt.
      
      
        Overvloedig bewijst gij, Heer, u kragt
        Aan u schepsel, en het werken uwer handen,
        Zo men mag zien in Steden ende Landen:
        Wel hem die dit met herten wel betracht.
      
      
        Hemel en Aerd’, en al wat men hier ziet,
        Zon ende Maan, ook alle Creatuyren,
        Tot ‘s mensen dienst, alleen uit liefden puyre
        Hebt gij, o God al t’saem gemaakt uit niet.
      
      
        Wij bidden u, o Heer, almachtig God
        Geeft dat wij dit altijd te recht verzinnen:
        Dan zal men u nuyt hert en gront beminnen,
        Uit liefde onderhouden u gebod.
      
      
        U jok is zoet, voor die u goedheid smaakt
        Licht is u last, en niet zwaar om te dragen,
        Wie u bemint, en hoopt te behagen,
        Door hoop, en troost, geen dinck hem moede maakt.
      
      
        Boven al des liefd’ en weldaden schoon
        Om ons te helpen tot een eeuwig leven,
        Hebt gij, o God, ons uit ghenaed’ gegeven
        Christum Iesum uwen beminden Soon.
      
      
        Om ons te helpene uit des doods noot
        Is hij door-nagelt aan het Kruis geslagen
        En heeft door lijden ons zonden gedragen,
        Ons schuld betaalt met zijn bitteren dood.
      
      
        Wie soud’, o Heer, die dit recht versint,
        Niet loven u, en stadig dankbaar wezen,
        En u, o God, niet liefhebben en vrezen,
        O gij mijn ziel, des God te recht bemint.
      
      
        O eeuwig God, die alle herten kent
        Gij weet ons opzet en al ons begeren:
        Sterkt ons geloof, dat wij tot uwen eren,
        Ons loop uitvoeren tot ons levens ent.
      
    
  