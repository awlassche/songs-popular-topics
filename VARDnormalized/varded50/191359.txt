
    
      
        HEt aardrijk en wat het omringt,
        Al wat in zee en water springht,
        Wat rept, wat roert, het is al des Heren:
        het Is alles zijn wat dat er leeft,
        Dewijl hy’t al gevestigd heeft,
        Lucht, aarde, zee, rivier en meren.
      
      
        Maar wie zal zijnen berg opgaan?
        Wie zal zo in zijn gunste staan
        Dat hij het heylge zal betreden?
        Die hert en handen zuiver houwt,
        Die in zijn ziel geen ijlheid bouwt
        En niemand niet bedrieght met eeden.
      
      
        De zulke zal van zijnen God
        Ontvangen tot zijn deel en Lot
        Een overvloed van heil en zegen;
        Dit zijn ze, die hij mint en acht,
        Die na hem vragen dag en nacht
        En wandelen in zijne wegen.
      
      
        Ruymt u, gij Poorten, heft uw boog
        Gij eeuw’ge deuren maakt u hoog,
        De grote Koning komt gereden.
        Wie is de Koning zo vol eer?
        Het is een machtig Vorst en Heer
        Die zijnen Vijand heeft vertreden.
      
      
        Ruymt u, gij Poorten, heft u boog,
        Gij eeuw’ge deuren maakt u hoog,
        De grote Koning komt gevaren
        Wie is des Koning, die men zeid,
        Zo vol van eer en Majesteit?
        Het is de Heer der leger-scharen.
      
    
  