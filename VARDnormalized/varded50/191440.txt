
    
      
        LOoft God en wilt hem eer bewijzen,
        Doet zijnen roem ten Hemel rijzen,
        Laat uwe zuchten tot hem gaan,
        Valt hem te voet en roept hem aan
        En maakt zijn wonderen bekent
        Den volckren aan des werelds end.
      
      
        Men singh en dichte van zijn daden,
        Men schrijve die op trouwe blaeden,
        Men rijm’ en roem van zijnen naam,
        Die heilig is en aangenaam.
        Gij die hem zoekt en die hem vind
        Zijt blij van geest, en wel gezind.
      
      
        Zoekt God, en vraagt na zijne krachten:
        Zoekt hem bij dag, zoekt hem bij nachten:
        Zoekt na het vrindelijcke licht
        Van zijn gezegend aangezicht.
        Gedenkt aan zijne wonderdaen,
        Laat u zijn woord ter herten gaan.
      
      
        Gij Abrams zaad, gij zijne knechten,
        Gij Iacobs kindren, des oprechten,
        Gij die zijn uitverkoren zijt;
        Hij is ons Heer, die breed en wijd
        Als Koning heerscht: die de aarde richt,
        Daar heel de wereld onder zwicht.
      
      
        In zijn beloften en verbonden
        Is nooit verandering gevonden,
        Zijn woorden hebben stand en kracht
        Tot in het duizendste geslacht,
        Van eeuw tot eeuw, van stam tot stam;
        Hij houdt zijn woord aan Abraham;
      
      
        Zijn woord, daar na met eed bezworen
        Aan Isaac, zijn uitverkoren,
        En voorts in Israel gezet
        Tot een onbreeckelijcke wet,
        En tot een vast verbond gemaakt
        Dat nemmermeer ten einde raakt.
      
      
        God sprak tot Iacob in zijn dromen:
        het Land daar gij legt zal u toekomen,
        Ik geef het u ten lot en deel,
        Al waren zij dier tijd niet veel,
        Al waren zij niet sterk gemant
        En vreemdelingen in het land.
      
      
        Al zwerfden zij door vele Rijken,
        Van volk tot volk, van wijk tot wijken,
        God was met hen en wou noch lee
        Dat enig mens haar onrecht de,
        Ook heeft hij om haar voor te staan
        Straf over Koningen gedaan.
      
      
        Houw uwe hand (zo de hij weten)
        Van mijn Gezalfden en Profeten;
        Ook riep hij honger over ’tland,
        En nam des levens onderstand,
        Zo dat alom het brood gebrack:
        Noch zorgt hij in dit ongemak:
      
      
        Een man heeft hij voor uit gezonden
        Die wierd verkocht, en na gebonden
        En ter gevanckenis gedaan
        Met ijzers en met boeien aan,
        Tot dat den tijd in het einde kwam
        Dat men hem uit den kerker nam.
      
      
        Tot dat de Koning hoorde zeggen
        Hoe Ioseph dromen uit kon leggen:
        Dies schicktmen vaardig om hem heen
        En doet de kluysters van zijn been,
        Zo raakt hij weer in vrijigheid
        En werd voor Farao geleid.
      
      
        Die geeft hem het bewind in handen
        Van hof en huis van volk en landen:
        De Vorsten buigen onder hem,
        De krijschluy luystren na zijn stem,
        Men volgt zijn voorstel in den Raad,
        Op hem zo rust de gantse staat.
      
      
        Als Israel dit kwam te weten
        Is hij ten eersten opgeseten
        Tot dat hij in Egypten kwam,
        Een vremdelingh in ’tland van Cham;
        Daar hij zo wies in tal en macht
        Dat hij den landzaat wierd verdacht.
      
      
        De liefde der Egyptenaren
        Verkeert in haat, en die daar waren
        Wel eer bemint in Iosephs tijd
        Zijn nu vervolgt, verdrukt, benijt,
        Met list en valscheyd na gespiet,
        Maar God verlaat zijn volk noch niet.
      
      
        Hij blijft als voor, haar trouwen hoeder.
        Des zendt hij Moyses en zijn broeder,
        Twee mannen van hem uitgekipt,
        Die door veel wondren in Egipt
        Vertoonden in het land van Cham
        Van wien haar last en order kwam.
      
      
        Op zijn bevel kwam diepe duister,
        Den dag was zwert en zonder luister;
        De knechten volgen ’sHeeren last
        En hebben op zijn woord gepast;
        Het water keert in stinckend bloed,
        De vissen sterven in de vloed.
      
      
        God sprak, en, ziet, de vorsen komen
        Uit plas en poel, uit beek en stromen,
        En griemelen door ’tgansche land
        Tot in des Konings ledekant:
        Het stof, geraakt van Arons staf,
        Een vuil gewormt en luizen gaf.
      
      
        Door het blixem-vyer en hagel-vlagen
        Zijn vee en mensen dood geslagen,
        Het weer vernielde struik en tak,
        De vijgeboom en wijnstok brak,
        De sprinkhaan en de kever kwam
        Die al het gras en vruchten nam;
      
      
        Den akker wierd ontbloot van koren;
        Noch sloeg God al het eerst-gebooren
        Van mens en vee op ene nacht
        En heeft zijn volk daar uitgebracht,
        Dat nu gelaen met rijken buit
        Trekt door zijn last ter landen uit.
      
      
        Geen zwakke wierd bij haar gevonden,
        Geen plagen hadden haar geschonden;
        Egypten juyght nu heel verblijd:
        Zij rakken deze gasten kwijt
        Wiens blijven door des Konings schuld
        Het land met schrik en grouwel vuld.
      
      
        Israel toog, en God die strekte
        Een wolk die haar des daags bedekte,
        des Nachts ging voor hen een vier pilaar,
        Die maakt de baan bij duister klaar;
        Men roept in de woestijn om vleysch:
        Hij schaftse quackels op haar eis;
      
      
        Hij zendt haar hemels brood van boven,
        Hij geeft ze water uit de kloven
        En opent rotsen tot een vloed,
        Die hij door ’tdorre lopen doet
        Gedachtig wat hij had gezegd
        Aan Abraham zijn trouwen knecht.
      
      
        Dus voerde God zijn uitverkoren
        Die zich van vreugde lieten horen,
        Haar leger was vol vrolijkheid,
        Dien hij der heydnen arrebeyd
        En al het land ten besten gaf,
        En maakte daar haar erfdeel af.
      
      
        Op dat zijn Isralijten zouden
        Zijn rechten heilig onderhouden,
        En leven na zijn wil en wet
        Gelijk hij die had ingeset,
        En wandelen na zijne leer.
        Looft God en geeft hem prijs en eer
      
    
  