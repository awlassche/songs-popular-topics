
    
      
        Waar blijfdy mi, o zondaar groot,
        Tot u zo komt die bitter dood,
        Ik bent, gij zult mij moeten smaken:
        Gij moet vertrekken naakt en bloot,
        Verliezen allen u bloed root:
        Want zeer haast zal ik u genaken.
      
      
        Ay mij, ay mij, wat hoor ik daar?
        Die dood komt mij zeer fellijck naar,
        Haar woorden kan ik kwalijk vaten:
        Mijn jonk hert is bedroeft voorwaar,
        Ik hoor de dood, en dat is klaar,
        Lieve wereld ik moet u laten.
      
      
        En laat u doch niet voren staan,
        Dat u de dood sou komen aan,
        Het is kwaad bloed en phantasye:
        Maar wilt aanhoren mijn vermaan,
        Laat deze phantasy vergaan,
        Laat passeren melancolie.
      
      
        Men danster, noch men speelter meer,
        Noch men gaat daar in maskers kleer,
        Dat moet gij nu wel al gaan derven,
        Gij peynst zeer luttel op den Heer,
        Noch op de dood, noch op Gods eer,
        ‘Teeuwich vier suldy naermaels erven.
      
      
        Och wereld, ik voel doods fenijn,
        Zij naakt mij nu op dit termijn,
        Moet ik u dan abandonneren?
        Het is mij wel zo groot een pijn,
        och eeuwelijk van u te zijn,
        Daar wij plochten te domineren.
      
      
        ’Ten is maar droom, en achtet niet,
        Wilt doch aanhoren mijn bediet,
        Sa, sa, laat ons gaan vreugd hanteren:
        En met muziek zingen een liet,
        Dat fantasie van ons vlied,
        Dan zo zullen wij triomferen.
      
      
        De klocke slaat, ‘tis meer dan tijd,
        Dat gij verlaat de wereld wijt,
        Den pijl is in den boog ghesteken:
        Gh’en zult niet lang meer zijn verblijd,
        Nu moet gij laten alle jolijt,
        V schoon ogen die moeten breken.
      
      
        ’Tis al gedaan, o wereld schoon,
        Wat gheefdy nu voor mijnen loon?
        Voor mijnen dienst van zo veel jaren?
        In hooverdy spand’ ik de kroon:
        De dood die steekt mij uit den troon,
        Adieu wereld, ik moet gaan varen.
      
      
        Adieu, adieu gij groten dwaas,
        Gij moet nu zijn der wormen aas,
        In de aarde moet gij nu gaan rotten:
        Van mij te volgen is al raas,
        ‘tMoet al van hier, hoe jonk, eilaas!
        V schoon cleeren eten de motten.
      
      
        Wat helpt haar nu haar dansen wel,
        En zo fraai spelen alle spel?
        Haar oordeel is haar al gegeven
        Eeuwig te branden in de hel,
        Gepijnigd vanden bozen fel,
        En te derven dat eeuwig leven.
      
      
        Maar die dit lied eerst heeft gedicht,
        God geve hem dat eeuwig licht:
        Altijd bidt hij God van hier boven,
        om niet te sterven zonder bicht,
        En af te leggen ‘tquaedt gewicht,
        Zo zal hij eeuwelijk God loven.
      
    
  