
    
      
        Men loof den Heer, mijn rotssteen zij geprezen,
        Hij heeft mijn hand, en vingers onderwezen,
        Om kloek ten strijd, en oorelog te gaan,
        En doetme braaf, door syn genaa, bestaan.
        Hij, als mijn burgt, en hoogvertrek gebleven,
        Heeft mij in nood ondroomingen gegeven,
        Mijn schild, waar op ik mij betrouw, is hij,
        Hij boog mijn volk, en onderwierp het mij.
      
      
        Wat is de mens, wat is, o Heer syn leven,
        Dat gij hem kent, en heerlik hebt verheven?
        Wat is bij u des mensen sterflik kind,
        Dat gij het acht, en vaaderlyk bemint?
        De gansche mens, een stinknest van gebreken,
        Werd, met goed recht, bij d'ydelheit geleeken,
        Syn dangen gaan, gelijk een schaaduw, heen,
        Die metter haast voorbijgegaan verdween
      
      
        Nu, Here, neig uw hemelen, kom daalen,
        En raak het gebergt, het rook van blixemstraalen,
        Stort bliksemen, verstrooi het hier, en daar,
        Zendt pijl, op pijl, verdoe die trotse schaar.
        Steek, van om hoog, uw handen naa beneden,
        Ontzet mijn ziel in deze bangigheeden,
        En ruk mij uit den groten waaterkolk,
        Uit handen van dat vreemd, en roekloos volk.
      
      
        Want hunne mond spreekt loogens onder eeden,
        Hun trouwhand is een hand vol valsigheeden.
        Dan sing ik u, o God van Israël,
        Een lied vol nieuws, op het braaf tiensnaarig spel.
        Dan psalmsing ik u, op de luit, daar neeven,
        Gij hebt veel heils aan koningen gegeven,
        Ook David, die uw knecht is, eer ontzet,
        En van het vervolg des bozen swaards gered.
      
      
        Zo redme van der vreemden hand vol treeken,
        Der welker mond slechs loogens weet te spreken.
        Hun rechterhand, een gans bedrieglik pand,
        Is in der daad des valsheits rechterhand.
        Dat onze zoons alsdan, in vrede, bloeien,
        Als planten, die, in haare jeugd, wel groeien,
        Elks dochter zij, gelijk gehouwen steen,
        Aan het hoekwerk van palleisen fraai besneên.
      
      
        Vervul alom de winkels tot ons leven,
        Om nimmer leeg steeds spijs, op spijs te geven.
        Ons kuddenhok vermeer, in onze wijk,
        Met duizend, jaa tien duizend stuks, gelijk.
        Ons ossenvee zij wel met vet gelaaden.
        Geen vijands stroop, noch inbreuk doe ons schaaden.
        Geen uitval steur daar door mijn onderzaat.
        Geen naar gekrijs ontstaa op onze straat.
      
    
  