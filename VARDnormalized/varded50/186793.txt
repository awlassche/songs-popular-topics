
    
      
        Elk een bely den lof des Heren,
        Om zijne gunst, en goedigheit,
        Want syn genaade, die wij eren,
        Duurt, zonder end, in eeuwigheit.
        Waar IsraÃ«l een mens bejegend,
        Dien zeg hij zulks nu, met bescheid,
        Want syn genaade, die ons zegent,
        Duurt, zonder end, in eeuwigheit.
      
      
        Dat zulks volmondig, vroeg, en spaade,
        Van Aarons huis nu zij geseit,
        Want zijne goedigheits genaade
        Duurt, zonder end, in eeuwigheit.
        Dat elk nu, die den Heer blijft vrezen,
        Zulks zegge, tot het blyf verbreidt,
        Want syn genaade, nooit volpreesen,
        Duurt, zonder end, in eeuwigheit.
      
      
        Ik riep benaauwt, en aangestreeden,
        Den Heer, om troost, en bijstand, aan,
        De Heer gaf antwoord, naa mijn reden,
        En deeme vrij in ruimte gaan.
        Ik zal voor niemand immer vrezen,
        Om dat de Here met mij is,
        Wat kan een mens, van sterflik wezen,
        Dan doen, tot mijn bederfenis?
      
      
        De Heer is steeds, op mijne zijde,
        Bij die mij helpen door syn raad,
        Dies zie ik mijnen lust, nu blijde,
        Aan die mij, totter dood toe, haat.
        Syn toevlucht op den Heer te bouwen,
        Is beter dan op menschenkracht,
        Syn toevlucht op den Heer te trouwen,
        Is beter dan op prinssenmagt.
      
      
        Ik was omringt van pijl, en bogen,
        Van al het heidens snood gespuis,
        Maar ik, in des Heren naam getogen,
        Verhieuw het, op het veld, aan gruis.
        Ik was omringt van alle zijden,
        Ja rondom van hun heir bezet,
        Maar ik, in des Heren naam aan het strijden,
        Verhieuw het los, en wierd gered.
      
      
        S'omringden mij, als gramme byen,
        Maar zijn, als doornevier, geblust,
        Want ik verhieuw mijn weerpartyen,
        In des Heren naam, na mijne lust.
        Gij vijand had, door harde stoten,
        Mij schier tot vallens toe gebragt,
        De Heer, die het anders had besloten,
        Kwam mij te hulp, en brak uw magt.
      
      
        De Here sterktme met vermogen,
        En leevert dichtensstof, en lust,
        Om hem, door psalmsang, te verhogen,
        Want hij beschoor mij heil, en rust.
        Dies juicht de tente der oprechten,
        En zingt van zoo veel heils verblydt.
        Des Heren rechterhand, aan het vechten,
        Doet dappre daaden in den strijd.
      
      
        De sterke rechterhand des Heren
        Verhoogde zich, tot ons behoed.
        Des Heren rechterhand gaat leren
        Wat dappre daaden dat hij doet.
        Ik zal niet sterven, als verslaagen,
        Maar leven, tot mijn vijands leed,
        En des Heren werken, al mijn daagen,
        Met dank, vertellen, wijd, en breed.
      
      
        De Heer kastydde wel mijn zonden,
        En strafte mij, met slag, op slag,
        Maar gaf mijn ziel, hoewel vol wonden,
        Niet over in des doods gezag.
        Gij wachters, opent, God ter ere,
        De poorten der gerechtigheit.
        Ik zal daar ingaan, en den Here
        Zo loven, als ik heb geseit.
      
      
        Dit is, dit is de poort des Heren,
        Die voor geen ondeugd op mag staan,
        Wie naa syn rechten blijft verkeren,
        Die zal daar door na binnen gaan.
        Heer, ik bely uw goedigheeden,
        Om datge mij, van druk bezwaard,
        Geantwoord hebt op mijn gebeden,
        En krachtig braaf mijn heiland waart.
      
      
        Nu wierdt de steen, die, zonder reden,
        Van timmermeesters lag gewraakt,
        Zelf tot een hoofd des hoeks, daar heden
        Des riks gebouw op staat volmaakt.
        Dit, in ons oge, wat besonders,
        Van God, den Here, zoo geschied,
        Is ons voorwaar al vrij wat wonders,
        Want wij verstaan die weldaad niet.
      
      
        Dit is de dag, die van den Here
        Gemaakt is, en ons toegewydt,
        Laat ons in hem, dan hem ter ere,
        Te saam verheugt zijn, en verblydt.
        Och, Here, hoed nu voorts den koning,
        En staa met heil hem eeuwig bij,
        Och, Here, geef nu, tot syn kroning,
        Dat steeds syn rik voorspoedig zij.
      
      
        Gezegend zij hij, die, met eren,
        Daar aankomt in des Heren naam,
        Wij priesters van het huis des Heren,
        Wij zegenen u al te saam.
        De Heer is God, dien wij vertrouwen,
        Hij gaf ons licht, na groot gevaar,
        Gaat bind den feestos vast met touwen,
        Tot aan de hoornen van het altaar.
      
      
        Gij zijt mijn God, uw alvermogen
        Bely ik dies, tot uwen lof,
        U zal ik, o mijn God, verhogen,
        Door allerhande prysens stof.
        Elk een bely den lof des Heren,
        Om zijne gunst, en goedigheit,
        Want syn genaade, die wij eren,
        Duurt, zonder end, in eeuwigheit.
      
    
  