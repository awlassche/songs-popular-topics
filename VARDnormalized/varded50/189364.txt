
    
      
        VRiendinne die de schoonste zijt,
        Die is geweest van Adams tijd:
        Maar daar en tegen weer zo straf
        Als iemand was, van die tijd af.
      
      
        Mijn hart daar gij zo wreed mee leeft
        Wil ik dat gij mij dan weder geeft:
        Geeft mij weerom, zeg ik u mijn hart,
        Dat zo van u mishandelt werd.
      
      
        Ik zwoer ik zal bij Venus Troon
        Een geven die niet is zo schoon,
        Als gij, maar sachter van gemoet,
        En die daar grote moeyt om doet.
      
      
        Die zal door overgroote vreugd:
        Bekommert zijn wat voor een deugd:
        En wat voor vriendschap dat een vriend
        In het geven van zijn hart verdiend.
      
      
        Die zal mij noemen Heer en Man,
        Die al zal doen al wat zij kan:
        Die zal als ik haar maar aanzien,
        Wel weten wat ik haar gebien.
      
      
        Maar neen: al waart gij noch zo straf,
        Ja soud' mij daed'lijck in mijn graf:
        Of mager noch iets kwaads gezien,
        Dat heb ik liever noch te zien.
      
      
        Dan dat ik u verlaten sou
        En die gaan kiezen tot mijn vrouw,
        Die wel vriendelijk is en blij,
        Maar nergens na zo zoet als gij.
      
      
        Houd dan mijn hart in u genaed'
        En leeft daar mee zo gij het verstaat:
        Wel of kwalijk, zacht of fel,
        Hoe zij het maakt, gij maakt het wel.
      
    
  