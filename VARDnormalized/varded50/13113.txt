
    
      
        Komt Thomas, komt, klein van Geloof,
        Ja ongelovig eerst geheten,
        Zegt doch, man Gods, wel waerje doof
        Was Christus woord vergeten?
      
      
        Komt dan, en steekt u vingeren vrij
        In mijn bebloede rode wonden,
        Peylt met u hand, mijn rechter zij,
        En mijdt doch zulk een zonde.
      
      
        Iesu mijn Heer, Christi mijn God,
        Ik zal voortaan gheloovich wezen,
        Ja ook met groot geloofs genot
        De Heidenen genezen.
      
      
        Zeer wel: het was tot vaster proof,
        En zeker 'tonser aller baten,
        Dat God in u dit ongeloof
        Voorzienig toe wou laten.
      
      
        Nu op de baan met goede spoed,
        Oost-Indien moet door u geloven,
        het is daar al Galg, en Rad, hou moet,
        Al villen, braden, kloven.
      
      
        Gaat wel, wind zo de zielen voort,
        Maar staat: daar komen d'Indianen,
        Met Lancie en met Speer, moord, moord,
        Doch laat daarom gheen tranen.
      
      
        Klim op nu ziel 'tlichaem leidt dood,
        Daar is de Kroon der Martelaren
        Laat Indien immers niet in nood,
        Maar in 'tGeloof voort varen.
      
      
        O heilig Man, bewaard den Oest,
        Door u gepland, door aar begoten,
        Op dat zij niet en wordt verwoest
        Maar schieten nieuwe loten.
      
      
        Verliefd ons mee op God den Heer,
        Zijn wonden van hand', zijd', en voete,
        Op dat w'in hem hoe lancx hoe meer
        Geloven, met goe boete.
      
    
  