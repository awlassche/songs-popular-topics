
    
      
        Maakje klaar, maakje klaar,
        De Kalfskop die is gaar,
        Ei hoor hem eens koken,
        Mijn Maagje danst op dat geluid
        De kop die wil de Ketel uit
        Ik heb hem al geroken.
        Ik heb hem al geroken.
      
      
        Dats 'er een, dats 'er een,
        Ter Wereld schoonder geen,
        Dat ieder moet belyen,
        Ontgin hem maar eens heen en weer,
        En denk dat uit een anders Leer,
        Goed riemen is te snyen.
        Goed riemen is te snyen.
      
      
        Was 'er maar, was 'er maar,
        Een Fret of Avegaar,
        Om de Ogen uit te boren,
        Maar deze Lepel is ook goed:
        Houd op u Tafelbord of Hoed,
        Kan u het Gezigt bekoren.
        Kan u het Gezigt bekoren.
      
      
        Dit des zijn Tong, dit des zijn Tong,
        Daar hij het Muziek me zong,
        Terwijl zijn Makkers dansten,
        Wat dunkje van dat Kakebeen,
        Daar zit de beste Knap om heen,
        Die wij ons leven schransten.
        Die wij ons leven schransten.
      
      
        Wie zou niet, wie zou niet,
        Als hij het Verhemeld ziet,
        Een stukje daar van wenssen,
        Wat zijn de Herssens hagel-wit,
        Zie of 'er ook een Ky in zit,
        Als in de meeste Mensen.
        Als in de meeste Mensen.
      
      
        Blank en mals, blank en mals,
        Is hij gelijk een Hals,
        En Prammen van een Meisje,
        Men roept vrij op de Klieren schrik,
        En aard de schoonste Zwezerik,
        Ik bidje Proef een rysje.
        Ik bidje Proef een rysje.
      
      
        Eêle Kost, eêle Kost,
        Uit Spanje is gelost
        Geen Koppen kan op wegen,
        Indien Spekjan de lugt maar rook,
        Hij zou gewis zijn Lap en Pook,
        Aan deze Kop vervegen.
        Aan deze Kop vervegen.
      
      
        de Indiaan, de Indiaan,
        Liet al zijn Kruiden staan,
        Indien hij mee mogt eten,
        Hij schonk aan ons zijn Gogeltas
        Zijne Piessan en de Annas,
        Zou hij wel haast vergeten.
        Zou hij wel haast vergeten.
      
      
        Gans en Kip, Gans en Kip,
        Kapoen en Watersnip,
        Wie zou niet na je talen,
        Geen Pluym-gediert, Wild of Tam,
        Geen Osse-tong, geen Hane-kam,
        Mag bij de Koppen halen.
        Mag bij de Koppen halen.
      
      
        Hij is op, hij is op,
        Die schoonder Kalfskop,
        En in ons Lijf begraven,
        Kom laat ons met de Koele-wyn,
        Zijn Uytvaard nu gedagtig zijn,
        En onze Keeltjes laven.
        En onze Keeltjes laven.
      
      
        Beste-maat, Beste-maat,
        Ei hoor eens hoe hij Blaat,
        Om Muskadelle-droppen,
        Al ben ik aan mijn twede Fles,
        Kom doenwe nog een teug vijf zes,
        Ter eren van de Koppen.
        Ter eren van de Koppen.
      
      
        o Hoe zoet! o hoe zoet!
        Verheugd de Wijn het Bloed,
        Der vriendelyke Snaken,
        Maar hoe, wat hoor ik voor gewoel?
        Of druypt 'er ymand door de Stoel?
        Mij dunkt de Sporten kraken.
        Mij dunkt de Sporten kraken.
      
      
        het Is geen nood, het Is geen nood,
        De Man is nog niet dood,
        Hij staat weer op zijn Benen:
        Maar zagt, wie is 'er buiten aam,
        En spreekt 'er woorden van een Vaam,
        Ik hoor zo bijster stenen.
        Ik hoor zo bijster stenen.
      
      
        Laat ons gaan, laat ons gaan,
        Het Heerschop is voldaan,
        En het Maantje schynd nog helder,
        Wij hebben altemaal de Vragt:
        Nu vrienden, 'k wensje goeden Nagt,
        Maar val niet in de Kelder.
        Maar val niet in de Kelder.
      
      
        Is dit Feest, is dit Feest,
        Vol van Snakerij geweest,
        Tot geen Verwijt kan het strekken,
        Want na de Taal van Diogeen,
        Zo is de Wereld maar alleen,
        Een grote Kooy vol Gekken.
        Een grote Kooy vol Gekken.
      
    
  