
    
      
        Aardse Prinses! die met u pracht en praels geflonker
        Ontmant eens mense brein, maakt den hov'lingsen Jonker
        Een kind, geen kind, maar eer, onwetend', dol, en bles,
        Treft het verliefd gemoed, ei zoete Toveres!
      
      
        Als gij met u gewaed' het hof komt door braveren
        In ritselende zijd', in Coninglijcke kleren,
        Die eens met u gezicht aandachtig word' begluurt,
        Is, of syn zwakke ziel aam-tochtig leit bemuurt.
      
      
        De haren van u hoofd strikt gij zo deur malkand'ren,
        Die weet gij dag en uur van snoeren te verand'ren,
        En vlechtse als een Krans zo schoon, zo waerd' ten toon,
        Dat ieder die u ziet, des dracht is ongewoon.
      
      
        U wangen bloosend'-root en hebt gij niet bestreken
        Met enig vermelioen, om het minnend' hart te breken,
        Noch gij gebruikt geen kruid, het welk zoet-geurig ruyckt:
        Natuur u zo begaeft, in u deugd elk ontluyckt.
      
      
        Het aanzicht net besneen, de neus, de mond, de tanden,
        De lipkens als een kars, de wel-vol-toyde handen,
        Het lichaam zo versierd, dat zelfs de grote God,
        En Goden te eenemael in het wezen syn verzot.
      
      
        De wel-geschapen le'en vertonen haar zo aardig,
        Dat iemand die het be-ooght, die zeid: voorwaar s'is waardig
        Een Koning, Prins, of Vorst, dat om haar courtoysy:
        Dan ik lef nu gerust, ik min haar, zij mint mij.
      
      
        Eerbiedig met ontzag, komen gedienstig groeten,
        Door liefdens-kosery, zo buigen voor de voeten
        Veel Ed'len als verblind', doch zij acht gheen gevlei,
        Maar geeft de reden plaats voor het janckende geschrei.
      
      
        Goddinne die ik roem! u Ieught en lentens Iaren
        Syn waarlijk op het soetst' van het lieffelijck vergaren:
        Als het u mogende vrou bevallijk valt geheel,
        Wenk ik, en anders geen, tot mijn volkomen deel.
      
    
  