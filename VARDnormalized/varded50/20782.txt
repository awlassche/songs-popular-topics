
    
      
        Waar is mijn zin tot noch toe geweest,
        Waar is gezonken geweest mijn geest,
        Dat ze noch God // Noch zijn heyligh' gebod
        En heeft gevreest?
      
      
        Ik was geweken van Godes wet,
        Ik had met zonden mijn ziel besmet;
        De boze Hell' // Had mij bitter, en fel
        Rondom bezet.
      
      
        Ach! ik heb swaerlijcx den Heer vergramt:
        Ach! ik heb tegen Hem aengekampt.
        All het goed vermaan, Dat Hij mijn ziel boodt aan,
        Is afgeschampt.
      
      
        All' zijn vermaning heb ik vertre'en,
        'k Wou mij niet vougen na wet of re'en.
        Ay mij! God weet // Hoe dat mij dit is leed,
        Hoe dat ik ween.
      
      
        'k Beween mijn zonden, 'k beween mijn kwaad,
        'k Beween all' het gene dat mij misstaet.
        Ik zal niet meer // Vergrammen mijnen Heer,
        Mijn Toeverlaat.
      
      
        O Jesu Christe, het spijt mij zeer,
        Het jammert mij hoe langer hoe meer,
        Dat ik mijn zin, Op U, en all' mijn minn'
        Niet lei wel eer.
      
      
        Hoort Jesu Christe, hoort hoe ik steen;
        Vergeeft mijn zonden, ziet hoe ik ween;
        Ik zal voortaan, Mij beter schikken gaan
        Als wel voor heen.
      
      
        Ik segg' (voor heen) want ik docht toen niet,
        het Welck' toen mijn vreugd was, is nu verdriet.
        Ik vough althans // Mijn ziel, en lichaam gans
        Na u gebiedt.
      
    
  