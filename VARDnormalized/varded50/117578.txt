
    
      
        WIe God ten deel en erflot heeft
        Is d'allerzaligst die op aarden leeft;
        Wijl God hem zelven geeft,
        En met hem al wat ooit een ziel kan wensen.
        O hij die God heeft  heeft het al:
        Waar van hem dood nog leven scheiden zal.
        Dat maakt een Hemel van dit tranendal.
        'k Benijd geen werelds deel
        Aan het schuim van veel'
        Der aardse mensen.
        O 'k heb het beste lot
        En het hoogste goed aan God,
        Door wien alleen het hert
        Gezaligd werd
        Hij is het die nooit bedriegt;
        Daar het ander als een rook vervliegt.
      
      
        Al wat God zelve heeft en is,
        Dat is en heeft Hij voor zijn volk gewis.
        O zalig deel! o dierbaar ervenis!
        o Heil der Kerk! zijn deugden met malkand'ren,
        Waar door Hij God is, zijn voor haar.
        Hij is haar grote Loon en Beukelaar,
        Haar ligt, haar heil, haar toevlugt in gevaar.
        Dit deel bevat het al
        Dat nimmer zal
        In het minst verand'ren.
        Ga aard'ling, zoek uw schat
        In het geen dit rond bevat:
        Gij tast elendig mis
        In duisternis:
        Gij grijpt de schaduw aan,
        En laat het Lichaam u ontgaan.
      
      
        Drie-enig God van zaligheid,
        In wien geluk van uwe kind'ren leit,
        Zijt Gij mijn deel, wat heil is mij bereid!
        Al wat de Vader heeft van eeuwigheden
        Bestemd voor het uitverkoren Gods geslagt;
        Al wat de Zoon ook heeft te weeg gebragt;
        En wat de Kerk nog voort van hem verwagt;
        Al wat de geest mee doet,
        Om al dit goed
        In Jesu leden
        Te werken; alles heeft
        Hij dien g'u zelven geeft.
        Schenk u dan mij o Heer!
        'k Begeer niet meer.
        'k Geef mij u weder, ach!
        Dat ik uw deel ook wezen mag!
      
    
  