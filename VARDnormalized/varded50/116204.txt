
    
      
        De wreedheid, niet verzaad
        Alleen met spot en smaad,
        Zoekt bloed te plengen.
        Haar bloedraad samen spand,
        Om door der Heid’nen hand
        Hem om te brengen.
        Men bind d’Onnooz’len, als een dief, of rover;
        Men geeft Hem in Pilatus handen over.
        Hoe wroegen, en hoe wringen
        Die dertig Zilverlingen
        (Te lagen prijs voor dien onschat-b’ren Koning,)
        Het hart van dien Verrader!
        Ver van berouw; maar nader
        Aan wanhoop, dien de dood volgt tot beloning.
      
      
        Dit voorbeeld hen niet baat,
        Die valslijk door Pilaat
        Den Heer aantijgen
        Oproer, en heerschappij:
        Zijn leven sprak Hem vrij;
        Dies wou Hij zwijgen.
        Maar vraagtmen, of Hij Koning was; door reden
        Heeft Hij zijn Hemels Koningrijk beleden.
        d’Onnooz’le deugd uytlichte,
        Zoo klaar, voor het Rooms gerichte,
        Dat Hem Pilaat vrij keurd’, en niet strafwaardig.
        Zijn vrouw ook in haar dromen
        Zag de onschuld van dien Vromen;
        En sprak; Laat af van Hem, Hij is Rechtvaardig.
      
      
        Maar, ach! de felle Jood
        Dingt echter na zijn dood,
        Geen onschulds hoorder:
        Elk met verwoede stem
        Roept; Kruist Hem, weg met Hem;
        Laat los den Moorder.
        De Rechter zwigt; doch meind door het handen-wassen
        Van Jezus bloed-schuld, haar die toe te passen.
        Maar die verwoede mensen
        Zich deze vloek toewensen!
        Zijn bloed koom’ over ons, en onze kind’ren.
        De bloed-straf van dien Vromen
        Is haast op hen gekomen;
        En duurt tot heden, zonder te vermind’ren.
      
      
        Doch zijn de Joden wreed;
        Gij dan, die Christen heet,
        Toon meer meedogen.
        Aanschouw, hoe dat Pilaat
        Gods Zoon met geessels slaat,
        Met weenend’ ogen.
        De moedwil gaat uw Koning smaadlik honen
        En het eere-waardigst Hoofd met doornen kronen;
        Men druks’er in met slagen,
        Om pijn bij spot te dragen,
        Bij laster-re’en, bij smaad, en vuil bespouwen.
        De Joden, hard als stenen,
        Aanschouwen het zonder wenen.
        Ia juichen om zijn smart en harts-benouwen.
      
      
        Ach! ziet Hem afgemat;
        Van zweet en bloed bespat,
        Zijn Kruis noch dragen,
        Met afgesloofde le’en.
        Kom, Simon van Cyreen
        Hem onderschragen.
        Gij vrouwen, die Hem volgt met jammer-klagen,
        Beween uw eigen volks ellend en plagen.
        Dus draagt en torst die Goede
        Tot Golgotha, gans moede;
        Die ademloos, van dorst bijna verstikte.
        men gaf Hem niet met alle,
        Als drank van myrrh’ en galle,
        Hem, Die hun lijfs-en ziele-dorst verquikte.
      
      
        Daar word Hij naakt gestrekt,
        De leden uitgerekt,
        Op het kruis gebonden:
        Men drijft de nagels heen
        Door vlees, door zeen en been,
        Met diepe wonden.
        Daar hangt Hij smaadlijk, (doch met Eer-bekroning;
        Jezus van Nazaret der Joden Koning.)
        In het midden van twee moorders,
        Als Hoofd der Rijksverstoorders.
        Die Goede bid noch voor die Hem ontlijven:
        Laat, Vader, dees’ onvromen
        Uw wraak niet overkomen!
        Zij weten niet, wat kwaad z’aan Mij bedrijven.
      
      
        Bij pijn kwam all’ mans spot;
        Is Hij de Zoon van God,
        Laat Hij het nu tonen.
        Jood, Heiden, priester-schaar,
        Ook de ene moordenaar,
        Hem bitter honen.
        Maar d’andre straft hem dus; wij lijden waardig
        Des straf; Hij lijdze mee, doch is Rechtvaardig.
        Hij, in het gelove krachtig,
        Bad, Heer, zijt mijns gedachtig,
        Wanneer Gij zult uw Koningrijk bekomen.
        Ik zeg u ware reden,
        Sprak Jezus, gij zult heden
        Met Mij in het Paradijs zijn opgenomen.
      
      
        De Zon op klaren dag
        Bezweek, als zij aanzag
        Des Zon bezwijken;
        Mijn God, mijn God, riep Hij,
        Waarom verlaat Gij Mij,
        Nu troost moet blijken?
        Verlaten? Neen, O Jezus, Die het betrouwen
        Ter dood onwank’lijk hebt op God gehouwen.
        Hij dorst na het zalig-ende,
        het Was al volbragt, en wende
        Tot God zijn stem, met deze troost-verklaring.
        Mijn Vader, in uw handen
        Stel Ik mijn Geest te pande.
        En gaf zijn Geest aan God, in zijn bewaring.
      
      
        God uit zijn hogen troon
        Gaf tekens, dat zijn Zoon
        Hier had geleden,
        Door wondren hier gebeurd;
        Des Tempels voorhang scheurd’
        Heel tot beneden.
        De rotsen zag men splijten, de aarde beven,
        De graven open gaan, de doden leven.
        d’Aanschouwers staan verwonderd,
        En d’Hooftman over honderd.
        Wat zijn hier al Getuigen, hoe veelvuldig!
        Die all’ met volle monden,
        Tot Godes Lof, verkonden;
        Hij is Gods Zoon, Rechtvaardig, en Ontschuldig.
      
      
        Ziet in des schilderij,
        Hoe groot het Lijden zij
        Van onzen Here.
        Hoe zwaar zijn pijn en smert,
        Hoe veel, hoe wreed, hoe herd,
        Hoe vol oneere:
        Voor Liefd’, de grootste haat van vreemd’ en vrinden:
        Voor Goed, het snoodste kwaad, van zijn Beminden.
        Hij lijd in all’ zijn leden,
        Van boven tot beneden.
        Merk boven dit, hoe zwaar op Hem aanvielen
        Den angst en bangigheden,
        Die Hem alom bestreden.
        Dus leed de Heer in lighaam en in ziele.
      
      
        Dit Lijden, schoon zoo groot,
        Verwon Hij, en de Dood:
        Nu leeft Hij heerlik.
        Dit des u, O Christen held,
        Die met Hem gaat te veld,
        Zeer troost en leer-rijk.
        Word gij om Jezus naam, gelijk een snoden,
        Gehaat, gesmaad, mishandelt; wil m’u doden.
        Neem op uw Kruis, en draag het,
        Gaat achter Hem. O! waag het.
        Schrik voor geen nood, hoe groot; voor pijn, noch sterven,
        Merk aan, hoe Godes Zone,
        Dus kreeg der kronen Krone.
        Lijd gij met Hem, gij zult ze met Hem erven.
      
      
        O! Jezus, Godes Zoon,
        Des Lijders vreugd en loon;
        O! steun der zwakken;
        Laat noit, die om U lijd,
        In nood, gevaar, of strijd,
        Uw hulp ontzakken.
        O! Gij door kruis, en zwaren angst Beproefde,
        Meedogend met elks nood, troost der bedroefde;
        Ach! wilt ons noit begeven,
        Maar neemt men ons ook het leven,
        Ontvang de geest: O! laatze, Heer en Koning,
        In het Paradijs verheugt zijn:
        Daar na in volle vreugd zijn,
        Bij U, en God uw Vader, in zijn Woning.
      
    
  