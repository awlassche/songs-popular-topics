
    
      
        WAt vreugd wat blijschap; wat jolijt
        Heeft ons alle dezen nacht verblijd,
        O nacht, die boven alle dag
        Met reden zich verheffen mag.
      
      
        Wat gulde eeuw is ons begost,
        Daar in de mens zal zijn verlost,
        Verlost door het alderschoonste kind,
        Dat ons verlossing nu begint.
      
      
        Wie had gedocht dat zonder pracht
        De komst, zo langen tijd verwacht,
        De komst des mens geworden Al,
        Geschieden soud' ook in 'nen stal?
      
      
        Dat zijnen troon een kribb' sou zijn?
        Zo vroeg beginnen sou zijn pijn?
        Zo haast zijn teere lekens sou
        Zo nijpen de ongheproefde kouw?
      
      
        Wie had gedocht dat de eerste maar
        Sou' komen tot een herd'en schaer?
        Als zij hiel over 'tvee de wacht
        In het midden van den droeven nacht.
      
      
        De maar van het nieuw geboren Lam,
        Dat lang verloren schapen kwam
        Met liefde zoeken, al te groot,
        Die dat ook brengen sou ter dood.
      
      
        Wie had gedocht dat uit Gods woon
        'Nen Engel dalen sou zo schoon,
        Om ons te vinden onverwacht,
        Ons, die de wereld zo veracht.
      
      
        Hoe heeft zijn bodtschap ons verheugt,
        De bodtschap van zo grote vreugd,
        Hoe zoet God glorie zong te gaar
        Met hem die grote Engh'len schaer.
      
      
        Hoe wonder was het en nieuw te zeer
        Te zien zo ongemeten Heer,
        Die zich tot hemel, aard verbreyt,
        Nu een klein kind op het hooi geleid.
      
      
        Wat een vermaak gaf ons dat kind,
        Dat kind, op ons zo zeer ghesint,
        Dat kind, dat met zo zoeten lach,
        Met sulcken oogskens op ons zag.
      
      
        Dat kind, dat zijnen nieuwen dorst
        Versloeg aan een rein maagden-borst,
        Wat vreugd was het ons te zien de Maagd,
        Die aan haar hert den Schepper draagt.
      
      
        Hoe seeghbaer stond daar Joseph bij,
        Met zijn Bemindens vrucht te blij,
        Die hem Gods Geest gewonnen had,
        Een vrucht, die hij met haar aanbad.
      
      
        Den os te loeien scheen van vreugd,
        Den ezel me te zijn verheugt;
        Het heel gezelschap van dit kind
        Tot alle blijschap heeft gediend.
      
      
        Laat ons dan zingen dit blij lied;
        'Teynd' is nu hier van ons verdriet,
        God is geboren in 'nen stal,
        Zijn bloed zal ons verlossen al.
      
    
  