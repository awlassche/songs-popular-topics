
    
      
        O Heerser aller Goôn
        Die uit u hogen troon,
        De levende, en doôn
        An-schoud beneden:
        En ieder steld zijn sté
        Zijn tijd, zijn uren mé,
        Op het Land, en op de Zee:
        Met goede reden:
        Wij loven u voor u genade,
        Voor uwe gonst: vroeg, en spade.
      
      
        Die heden onzen voet
        Gezet heb op de vloed:
        En ons te saam behoed:
        Waar dat wij drijven,
        Met onze holle-romp,
        Ons grote houten-klomp,
        Zeer groot, en zwaar en plomp:
        Daar in wij blijven
        Gehuys-vest, op de Water stromen:
        En driftig tot veel' plaatsen komen.
      
      
        o! Wonderlijke-God,
        Dit is een zeldzaam lot,
        Dat men (op u gebod)
        Niet kan ontduiken:
        Ziet hoe wij maar een vlot
        (De vissen tot een spot)
        Op het woest-water, tot
        Een huis gebruiken:
        Daar in wij als op de aarde leven,
        En ieder een zijn arbeid geven.
      
      
        Ons Schipper smeekt, en straft,
        Ons Wachter streeld, en blaft,
        Ons kok die kookt, en schaft,
        Wij drinken, eten:
        Men zingt, en quinkeleerd,
        Men onder-wijsd, en leerd,
        De konsten zijn geëerd:
        Men poogd te weten
        het Geheim des werelds te aller steden:
        En de Hemelsche-verborgentheden.
      
      
        Vroeg, als de Zonne rijst,
        En elks beroep an-wijsd,
        Men u, o Vader prijsd,
        Voor u bewaring:
        Met smeking, en gebeen
        Om uwe hulp alleen,
        Waar dat wij komen heen,
        Na de openbaring
        Die wij van u in het Woord ontvangen:
        En sluiten ons gebed met sangen.
      
      
        Zo is ons Schip een kerk,
        Een Rechthuis, en een perk,
        Daar ieder een zijn werk
        In doet, met lusten:
        het Zij wat men ook bedrijft
        Men leefd, men dicht, of schrijft,
        Ons huis dat gaat, en blijft
        Op het water rusten.
        En zeyld, en sweefd, als door de wolken:
        Var uit het oog van alle volken.
      
      
        Ia het vertoond een Stad,
        Een Eiland, met zijn schat,
        Een wereld, boven dat,
        Daar in uw leven:
        het Is zeker, en gewis
        Dat zo Gods Kerke is:
        In het licht, en duisternis,
        Verdrukt, verheven,
        Nu in den vloed geheel bedoven:
        Dan wederom de Zee te boven.
      
      
        Daarom o Schepper! weest
        (Met uwe gonst, en Geest)
        Bij ons, wanneer men vreesd
        De Zee, in het woeden:
        Die nooit haar loop vol-liep,
        In het grondeloose diep:
        Het geen u hand (Heer) schiep
        Om ons te voeden.
        Behoed ons doch (waar dat wij zeilen)
        Voor des lichaams, en des ziels onheylen.
      
    
  