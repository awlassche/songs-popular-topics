
    
      
        Wat is het een waarachtig woord:
        Men klopt vergeefs aan des doven poort,
        Wat mag het kloppen baaten,
        Daar niet word in gelaten?
      
      
        Dit past ook op een mensen hert,
        Hoe zeer het gebons verdubbelt werd,
        Zo dat de posten beven,
        Wil God geen horen geven.
      
      
        Wat baat een donderend' geluid,
        Dat van de harten wederstuit?
        Of hardste hamer kloppen,
        Aan die hunn' oren stoppen?
      
      
        Mijn Jezus! kom, en geef een klop:
        Ik doe mijn hartedeur dan op,
        En geef u dat ter woning
        Als Bruidegom, en Koning.
      
      
        Daar word zijn eigen klop gehoord.
        Ga open! open! hartepoort:
        Ik moet hem blyd' ontvangen,
        Met mijn Hozanna-zangen.
      
      
        O! sloot ik nu: Hij sloot eens weer.
        'k Riep dan vergeefs: Doe open, Heer!
        Zijn deur wierd toegelaten,
        En traan, noch klop, mogt baaten.
      
    
  