
    
      
        Hoe schoon en heerlik is uw Woning,
        Heir-scharen Heer, en Hemels Koning!
        Hoe vurig is mijn ziel ontsteken,
        Door sterk verlangen schier bezweken,
        Ontvonkt van binnen door het bestralen
        Van Liefde tot uw Hemels Zaa-len!
        O Zalig Huis, tot uwe Hoven
        Hef ik het verlangend’ hart na boven:
        Mijn ziel, geraakt, en diep bewogen,
        Gevoeld zich tot U opgetogen.
      
      
        O Toeverlaat, en zeek’re Haven!
        O Rustplaats, na ellendig slaven!
        O Vaderland, dat ik noch derve,
        Die buiten U als balling zwerve.
        O Schone Stad die God gesticht heeft,
        En boven Zon en Maan verlicht heeft!
        Uw klaren dag het al doorluystert,
        En door geen nacht ooit word verduisterd.
        O Hemels Sion, Stad van boven,
        Wat tong kan U na waarde loven!
      
      
        Wat is bij U te vergelijken?
        Al des werelds pracht moet voor U wijken.
        Uw woningen, die vast gebouwd zijn,
        Van het kostelijkst’ doorluchtig goud zijn,
        Verrijkt door het edelste gesteente.
        O Stad der zalige Gemeente!
        Hoe blinken uwe goude straten!
        Hoe straalt uw Licht zoo uitermaten!
        Gods Heerlikheid verstrekt een Zonne,
        En het Lam, die U haar klaarheid gonnen.
      
      
        Ach! die uw Schoonheid mag genieten,
        Dien zal het aanschouwen nooit verdrieten:
        Maar zich in uwe weelde baden,
        En zonder zatheid heel verzaden.
        Had ooit een mens, dat hem verheugde;
        Hier is de volle bron van vreugde,
        Van blijdschap, zonder ooit te treuren!
        Van ruste, die geen twist zal steuren;
        Gezondheid, zonder ooit te kwijnen;
        Als vrij van alle ziekt’en pijnen.
      
      
        De Welstand, die daar word genoten,
        Daar alle Wee word uit gesloten,
        Is het Leven, dat men zel be-erven,
        Een Leven, zonder ooit te sterven:
        Volmaakt’lijk met een woord beschreven;
        Een Eeuwigdurend Zalig Leven.
        Mijn ziel, o Heer, voelt zich bevangen
        Na U met Liefd’ en sterk verlangen.
        Ach! wild mij doch die gunst betonen,
        Om in dit Zalig Huis te wonen.
      
      
        Op dat ik U, o God en Vader,
        En Jezus mijnen Here, nader,
        Met all’ het heilig volk hier boven
        Mag eeuwig prijzen, danken loven:
        Van lof en danken nimmer moede:
        Want Gij ons als met vollen vloede
        Van Zalighe’en zult overstromen:
        Die wij tot U, van Wien ze komen,
        O! Bron van heil, weer zullen sturen.
        Daarom zal het Loven eeuwig duren.
      
    
  