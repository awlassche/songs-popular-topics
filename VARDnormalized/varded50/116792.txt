
    
      
        Gelijk een steen van d'aarde opgeheven,
        Zo hard, zo rouw, zo bars, zo streng en wreed,
        Zo koud, zo wrang, zo dood en zonder leven,
        Niet leiden wil dat men hem lenig kneed;
      
      
        Zo is het ook met des mensen hert gelegen,
        Zo houd het zich in des Heren waarde hand,
        En laat zich niet verbuigen noch bewegen,
        Maar toond zich bars en rouw aan alle kant.
      
      
        Het herte Gods is vriend'lyk en vol minne,
        En des mensen hert is wreed en stuurs en straf,
        Het laat zich niet met zachtheid overwinnen,
        Maar schud het al op zijn versteendheid af.
      
      
        En of'er schoon een stroom word afgegooten,
        Van alles goeds uit Godes mildigheid,
        Noch houd het zich als enen rots versloten!
        Daar't vloeiend vocht slechts over henen glyd:
      
      
        Zo blijft het woest en wild als een woestijne,
        Daar wast noch gras noch bloem, noch lof noch kruid,
        Daar weld noch bron noch enige fonteine,
        Maar het droogt'er al van heete schraalheid uit.
      
      
        Dat landschap haagt de boze bitt're geesten,
        Want elk bemind en liefd zijns aards gelijk,
        Het is 'er vol van alle wilde beesten,
        Die hebben daar haar jacht, haar drift en wijk.
      
      
        Ellendig rik, ellendig hert, des mensen,
        Wat dreigd u, (ach!) een schrikkelijke val!
        Als het werelds licht u niet meer schynd na wensen,
        Dan word uw geest een eeuwig duister dal.
      
      
        Het licht en kan u eeuwig niet ontsteken,
        De zoete wel des waters is verdroogd,
        Het eeuwig goed is in der tijd verkeeken,
        Men heeft de borst des levens niet gezoogd.
      
      
        Ontlaat, o hert, van uwe hardigheden,
        De wrange aard' versluite u niet zo vast,
        Op dat de hand des Heren u verkneede,
        En dat de bloem des levens uit u wast.
      
      
        Laat u Gods macht verbryz'len en verbreken,
        De Godheid wond in een verbroken hert:
        Daar kan zich het licht des levens schoon ontsteken,
        Dat alle kwaad in goed veranderd werd.
      
    
  