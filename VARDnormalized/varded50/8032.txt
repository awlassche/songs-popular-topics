
    
      
        Laat ons den Here loven,
        Van al dat hij ons doet,
        Want wij verwachtent al van God hier boven
        Het zij geluk oft tegenspoed,
        Van hem komt anders niet dan goed.
      
      
        Wij mogen hem wel eren,
        Want groot is zijnen naam,
        Doen wij laghen in des doods verseren,
        Heeft hij ons in genaed' ontfaen,
        Als hij hem liet aan het kruike slaan.
      
      
        Het kruis heeft hij gedragen,
        Voor onze zonden snood,
        Hij was veracht, bespot, versmaad, geslagen,
        Ghecroont, gekruisd, gesmaakt de dood,
        Dit leed hij al uit liefden groot.
      
      
        Hoe zouden wij uytspreecken
        Zijn grote liefde zoet,
        Die hij bewijst aan ons vol van gebreken?
        Dus laat ons nu met zin en moet,
        Gaan doen na zijnen wille vroed.
      
      
        Wt liefden is hij gekomen
        Al uit zijns Vaders rijk,
        En heeft hel, duivel, dood, haar macht benomen,
        Dus laat ons hem alle gelijk,
        Van herten volgen blijdelijk.
      
      
        De liefde heeft hem gedrongen,
        Dit mag elk merken wel,
        Want van zijn eigen volk werd hij gedwongen,
        Zij vielen hem alzo rebel,
        Al met tormenten wreed en fel.
      
      
        Die persse heeft hij getreden
        Met groten arbeid zwaar,
        Ende voor ons heeft hij den strijdt gestreden,
        Dit was de wil van zijnen Vaar,
        Om ons te verlossen allegaar.
      
      
        O Vrienden uitverkoren
        Laat ons zonder respijt,
        Malcanderen lief hebben na het behoren,
        Al tot onzes naasten profijt.
        Elk zie wel toe dat hij hem kwijt.
      
      
        Laat liefde altijdts blijken,
        O vrienden groot en klein,
        Waar dat gij zijt in landen, steden, of wijken,
        Dit leert ons Christus algemeyn,
        Lief te hebben van herten rein.
      
      
        De liefde kan het al verdragen,
        Al doetmen haar verdriet,
        De liefde blijft eeuwelijk zonder vertragen,
        De liefd' en zoekt haar zelven niet,
        God is de liefde na Schrifts bediet.
      
      
        Hoort alle Christen schapen
        Doet al na Gods sermoen,
        Dan zijn wij noch altemaal onnutte knapen,
        Want wij het al schuldig zijn te doen,
        Dus laat ons al tot deuchden spoen.
      
      
        O vrienden allegader,
        Dankt, looft, prijst God de Heer,
        Want hij is een barmhertige Vader,
        Is dat wij doen na sijnder leer,
        Hij is alleen werd prijs end' eer.
      
      
        Wij moeten zijn woord beleven,
        Die nauwe poorte ingaan,
        Gheen mensen vrezen, zo daar staat geschreven,
        Hoe zij ons dreigen ofte slaan,
        Zo zullen wij de kroon ontfaen.
      
      
        Laat ons liefde bewijzen,
        Aan die zijn ziek en krank,
        Den naakten kleden, den hongerigen spijzen,
        Verzoeken des kerckers stank,
        Geerne herbergen zonder bedwanck,
      
      
        Zo zullen wij mogen horen:
        Komt in mijn rijke hier,
        Maar op de bokken, zal hij hem verstoren
        Als hij tot haar zal spreken schier:
        Gaat van mij in het eeuwig vier.
      
      
        Hier met zo wil ickt laten,
        Wilt dit in dank ontfaen,
        De liefde wilt vast in u herte vaten,
        En willet al in het goede slaan,
        Wt rechter liefden is het gedaan.
      
      
        Ik wil hem eeuwig danken,
        Den Prinse triumphant,
        Oft ik mocht zijn bekwaam tot zijne ranken,
        Biet mij daar toe, o Heer, de hand.
        Bewaard u volk aan elken kant.
      
    
  