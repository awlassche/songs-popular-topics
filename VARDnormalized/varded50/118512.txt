
    
      
        LEst kwam ik op een plaats gegaan,
        Daar vond ik een Persoon,
        En mit kwam daar een ander aan,
        Die zeide: mijn goê Patroon,
        Wel wat is dit dat gij hier zijt?
        Waarom niet bij de Meid?
        het Is immer nu de rechte tijd.
        Waar op den ander zeid:
      
      
        O bloed! het is een bedroefde staat,
        Ik heb een blauwe scheen,
        Van avond kwam ik wat te laat,
        Ik stiet mijn slinker been:
        En lestent kwam ik eens wat vroeg,
        Doe was het ook geen deeg.
        Ik denck is het nimmer pas genoeg,
        Zoo blijf ik uit de weegh.
      
      
        Dat des waar (zeid doe den ander weer)
        Hebt gij wat blauws gehaelt?
        De Pokken haal die loose Meer!
        Dan spelen wij betaalt.
        'k Ging ook eens heen, gelijk gij deê,
        Ik kwam 'er wel; maar ziet,
        Daar was een ander voor mij ree,
        Mijn aanslag was te niet.
      
      
        Maar nu, dat is tot daar aan toe,
        Ik zeg het en ik mient het,
        Ik wordt het vrijen zo schier moe;
        Daarom, mijn goede Vriend,
        Zoo moet 'er eens gedronken zijn,
        Al eer het ons meerder smert:
        Men drinkt vaak met een roemer Wijn
        De zwarigheid van het hert.
      
      
        Daar mee was nu het praetje uit,
        Zij dronken eensjes om,
        de Een zei: ik brengh u eens een Fluit:
        Den aêr weest wellekom.
        Ik zeid: wat zo dat is de slag,
        Een glaesje dat is best.
        Ik drink, terwijl het wezen mag,
        Ook eens als al de rest.
      
      
        Want zo veel zoet en zuur verscheelt,
        Verscheelt de Min en Wijn:
        De Wijn, die doffe zinnen streelt,
        Doet ieder vrolijk zijn.
        De Min, in tegendeel, ontrust,
        En quelt het blij gemoet.
        Hij vrij dan die het vrijen lust,
        Ik smaak een soeter zoet.
      
    
  