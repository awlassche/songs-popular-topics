
    
      
        Ach waar ben ik eilaas
        Elendig toe geboren
        Wat mogt mijn slegten dwaas,
        Mijn Jonk-hart gaan bekoren,
        Dat ik een schone Maagd,
        Mijn liefde ging verklaren,
        Die mijn nu heel versaagd
        En doet mijn hart bezwaren.
      
      
        het Was in den Avond laat,
        Het Maantje scheen met stralen,
        Dat ik mijn lief op Straat,
        Mijn liefde gink verhalen,
        Ik zei mijn Engel schoon,
        Hoord eens mijn Minne-klagten
        Dien ik om u persoon,
        Doe bij Dag, en bij Nagten.
      
      
        Dit was mijn eerste pligt,
        Dat ik mijn Lief gink spreken,
        Mij dogt dat Venus-wigt,
        Mijn had in brand gesteken,
        Doen heb ik haar mijn Trouw
        Uit liefde aangeboden,
        ‘k Haar nooit verlaten zou,
        Dat zwoer ik bij de Goden.
      
      
        Doen sprak zij tegen mij
        Mijn Heer vertrek op heden,
        Mijn lust geen Vrijerij
        Ik lag met u gebeden
        Ik kan de Vogels wel,
        Die zo weten te fluiten,
        Zij zoeken het Minne-spel,
        En dan is het Hoer staat buiten.
      
      
        Mijn dogt dat mijn een Zwaard,
        Den Boezem kwam door-steken,
        Als zij des Woorden hart,
        Kwam tegen mij te spreken,
        Of dat een Donder-slag,
        Mijn Ziel kwam te verpletten.
        Wie zal mijn droevig Hert,
        Ter Wereld gaan verzetten.
      
      
        Nu doen ik mijn geklag,
        Aan al de Minne-goden;
        In het midden van de Nagt
        Met tranen in mijn ogen:
        Ja Sterren, Zon en Maan,
        Getuigen mijn Beminde,
        Dat ik om u voortaan,
        Ga dolen als de Blinde.
      
      
        Ik heb haar menigmaal,
        Mijn liefde klaar bewezen,
        Met Brieven zoet van taal;
        Dat zij mij zou genezen:
        Maar ik kreeg voor Rekwest,
        Nullis van gender waarden:
        Waar heeft men wreeder pest,
        Gevonden op der Aarden.
      
      
        Ja dood wel waar blijft gij,
        Komt rukt mij uit dit leven.
        Volbrengt u heerschappij,
        Ik zal het u geern vergeven
        Om dat een Jongen Held,
        Geen liefde kan verwerven
        Zij blijft gelijk een Beld,
        Ik zal u droefheid sterven.
      
      
        Wel hoe mijn Jonge Ziel,
        Gaat uwen Geest zo dwalen:
        Of heeft u Venus-fiel,
        Uw zinnen zo doen malen;
        Dat gij als disperaad,
        Wilt dolen agter Lande;-
        Schept moed Bachus weet raad,
        Doet aan hem Offerande.
      
      
        Wat agt ik Venus-pijn,
        En Cupido zijn woelen,
        Ik zal met Rinsse-wijn,
        De Minne-brand verkoelen:
        Daar op een Pijp Tabak,
        Verdrijf de zwaar humeuren,
        Ik zal om de Minne-zak
        Mijn leven niet meer treuren.
      
      
        Ik voel mijn heel verkwikt,
        Door Bachus Medicijne,
        Ik heb nu vrees nog schrik,
        Ik lef nu zonder pijnen,
        Want ik vermaak mij meest,
        Met Bassen en Violen,
        ‘k En laat mijn Ionge Geest,
        Om geen Vrijsters meer dolen.
      
      
        Hoord Minnaar wie gij zijt,
        Kond gij geen troost verwerven,
        Al van een trotze Meid,
        Wild van geen droefheid sterven:
        Maar volg mijne raad
        Bachus zal u genezen,
        Zijn tranen delicaat,
        Die moeten zijn geprezen.
      
    
  