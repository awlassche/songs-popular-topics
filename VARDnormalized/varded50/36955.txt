
    
      
        Ik min en eer mijn lieve Ouders zeer,
        Maar ik bemin mijn lieve Bruid noch meer,
        'k Verlaat om u mijn Moeder ende Vader,
        Want gij o liefste Bruid zijt mij veel nader.
      
      
        Daar het hout gelymt is, houdt het sterker vast,
        Als daar het natuer'lyck aan malkander'wast,
        Mijn Ouders uit de welck' ik ben geboren
        Laat ik om u mijn Lief mijn Uitverkoren.
      
      
        Ghelymde berders breken eer in het hout,
        Als in den lijm die hun te-samen houdt,
        Eer zal ik scheiden van mijn naaste Vriende,
        Als u verlaten mijn Lief mijn Beminde.
      
      
        Eer zal de silv're Maan gaan uit haar baan,
        Eer dat mijn liefde t'uwaerts zal vergaan,
        Eer zal de gulde Zon geheel beswycken,
        Eer ik zal van mijn eerste liefde wijken,
      
      
        Ghelyck als Christus heeft syn Kerk bemindt,
        Wil ik u minnen alder-soetste-Kindt,
        Voor u zal ik mijn bloed in nood vergieten,
        Gij zult mijn liefde tot der dood genieten.
      
      
        Het vier brand zeer, maar liefde brand noch meer,
        het Sou lopen door een vier tot uwe eer,
        In deze liefde hop' ik te volherden,
        Tot dat wij op het lest' twee Lijken werden.
      
      
        Zo lang zal ik bewaren dezen geest,
        Tot dat wij naermaels komen tot die Feest
        Daar niemand meer zal houwen ofte trouwen,
        En even-wel gedurig Bruiloft houwen.
      
    
  