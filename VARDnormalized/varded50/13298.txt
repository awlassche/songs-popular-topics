
    
      
        O Goeden Herder, Jesu, van mijn hert,
        Dat zonder u bijwezen is in smert,
        Bewaard u Schaepje van den helschen Geest,
        Mijn ziel' hem meerder als de wolven vreest.
      
      
        De wei van al mijn zinnen is u woord,
        Waar na mijn ziele met haar krachten hoort,
        Ootmoedig voor u voeten neergedaald,
        Die u verloren Schaepje weer onthaelt.
      
      
        Mijn drinken is den alderschoonsten vloed,
        O zoeten Jesu van u dierbaar bloed
        Voor mij vergoten in het tranen dal
        Uit de fonteinen van u wonden al.
      
      
        Van uwe wei gij mij niet dolen laat,
        En blijven in mijn zonden obstinaat:
        Want uwe liefde niet mijn dood begeert;
        Maar dat u Schaepje tot u weder keert.
      
      
        Ziet mij naar uwen will' altijd bereid,
        O goeden Herder, die mij niet verleid;
        Maar stelt op paden der Rechtveerdigheid,
        Den weg alleen van mijne saligheit.
      
      
        Gij doet mij volgen u verduldigheit,
        En geeft de wol van u sachtmoedigheit.
        Gij maakt ook dat u Schaepje vruchtbaar is,
        En weer ontweckt door u verrijzenis.
      
      
        Alleen den goeden Herder zijt gij mij;
        Door u van alle kwaden ben ik vrij
        Gij voor u Schaepjen uwe ziele geeft,
        Door uwe dood weerom de mijne leeft.
      
      
        Wanneer den avond van mijn leven nackt,
        Naar u, mijn rust, alleen mijn herte snackt.
        O goeden Herder bij u Schaepje blijft,
        En dan den helschen wolf van mij verdrijft.
      
    
  