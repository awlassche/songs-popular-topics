
    
      
        DE Zon poogd te verdwijnen,
        En roofd ons haar gezicht.
        Komt gij ons weer beschijnen,
        o Aller lichten-Licht!
        Die het duister hebt gesticht
        Den moeden-mensch tot rust
        Waar voor hij (na zijn plicht)
        U eeuwig dankbaar, kust.
      
      
        Gij hebt den dag geschapen,
        Een ijder tot zijn werk:
        De nachten om te slapen,
        Met stilheid: in haar perk.
        Geeft ons tot oge-merk,
        (Het zij men slaapt, of waakt)
        de Op-bouwing van u Kerk:
        Wiens welvaart dat ons raakt.
      
      
        Wat is hier's mensen leven?
        Een ijdel nietig niet:
        De dagen moeyten geven,
        De nachten veel verdriet:
        Wie dit recht over-ziet
        Bevind de ellendigheid,
        Die ons het licht an-bied:
        Die ons den nacht toe-leyd.
      
      
        Wij derven het licht der Zonnen:
        En de angename dag
        Sind nu als overwonnen,
        Van het bange wee, en ach!
        Nooit droever beeld men sach
        Als donkerheid, en damp:
        Een voedster van geklag:
        Van ongeluk, en ramp.
      
      
        Wild ons (Heer) niet verlaten
        Hier in dit tranen-dal:
        Daar zij op onze straten
        Moord-schrei, noch Naar-geschal:
        Dat wij (o Groten Al!)
        Gezegend, rusten te saam,
        Na dat men hebben zal
        Gebeden, uwen Naam.
      
      
        Bewaard ons voor An-vechting,
        Voor Wan-schicht, en Gespook:
        Dat wij (door onder-rechting)
        Die tegen-strijden ook:
        Verdrijft den mist, en rook,
        Van ons zeer blind veruft:
        Dat graag u Woord ont-dook:
        En voor diens straffe suft.
      
      
        Bewaard voor yd'le dromen,
        Voor Nacht-beeld ons o Heer!
        Laat ons geen leed toe-komen:
        Bekoring, nimmermeer:
        Maar doet (tot uwer eer)
        Ons ziele wakker zijn,
        Als het Lijf (na zijn begeer)
        In Rust is, vrij van pijn.
      
      
        Wild o Heer! niet gedenken
        Ons gansche levens kwaad:
        Maar u vergeving schenken,
        Van ieder boze-daad.
        Geeft ons in het slapen, maat:
        Op dat wij (mogen) zien
        Den blijden dageraad:
        Die ons tot arbeid dien
      
      
        Laat ons geen dood ver-rassen,
        In slaap, noch sluymering:
        Maar dat wij daar op passen
        Met boet: voor alle ding.
        Dat ons geen vleysch en dwing
        Tot dart'le wulpse-lust:
        Op dat men morgen sing,
        U weldaad: elk bewust.
      
    
  