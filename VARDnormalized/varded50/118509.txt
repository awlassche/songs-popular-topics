
    
      
        Hoe moet de mens op aarden kampen?
        Wat overkomt hem al gevaar?
        Noit is hij vrij van kruis of rampen.
        Het een verdriet maakt plaats voor het aar.
        Insonderheit zijn het drie partijen,
        Die hier de vrome sterk bestrijen.
      
      
        Onze eerste vijand is de Satan.
        De snoo lang-wemelende Slang,
        De kromme slomme Leviathan;
        Die nu en immer is te gang,
        Ia, als een brieschend Leeuw, komt loeren,
        En wil verslinden of vervoeren.
      
      
        Wie zal voor hem zich konnen wachten?
        Die kent zijn diep' arglistigheit,
        Zijn groot geweld en sterke krachten,
        Zijn valsen schijn, waar med' hij vleit?
        Wie zal ontkomen all' de netten,
        Die hij ons over-al gaat zetten?
      
      
        Hij is van langen tijd ervaren,
        En in zijn konst als uitgeleerd.
        Het is by-na zes duizend jaren,
        Dat hij op aarden heeft verkeert:
        Dus kan hij zijn vergift bereiden
        Na dat de mensen zijn verscheiden.
      
      
        Hij is het, die, zo sterk-gewapend,
        Zijn vast paleis en hof bewaard,
        En nimmer rustend is of slapend:
        Daar hij zo boos en loos van aard,
        Dat hij kan het grootste quaat verschonen,
        Zich als des lichts goe Engel tonen.
      
      
        De tweede vijand is de Wereld,
        Die, als een valse Delila,
        Schoon opgepronkt is en beperelt,
        En gaat ons met gevlei zo na,
        Dat s'eind'lik rooft al onze vermogen,
        Ia zelfs uitsteken laat onze ogen.
      
      
        Zij houdt ons met geweld gebonden,
        Als in een snoo gevankenis,
        Met sterke ketenen der zonden,
        Waar uit niet wel t'ontkomen is.
        Wij zien beswaarlik na den hemel,
        Verblindt door al het aards gewemel.
      
      
        Wat doet de Wereld ons ontmoeten
        Al Ca√Øns herten over-al,
        Als Iudas kussen, Ioabs groeten,
        Zoet in de mond, in het herte gal!
        De Wereld is geheel doorslepen
        Van laster, listen, snoode grepen.
      
      
        Men mag wel op zijn gangen letten,
        Die op de glibbergladde baan
        Des werelds komt zijn voet te zetten.
        Het is wat wonders, blijft men staan,
        Daar d'ommegank en kwade reden
        Bederven alle goede zeden.
      
      
        Bij d'eerste twee komt noch een derde,
        Die al te zelden ons verschoont,
        Een vijand, dien noit is te verde,
        Maar, als huis-vijand, bij ons woont;
        Het Vlees, dat zich niet laat gebieden,
        Komt, als verrader, ons verspieden.
      
      
        Dit vlees, met zijn begeerlikheden,
        Zegt steeds de ziel den oorlog aan,
        Bestrijdt het tegen alle reden;
        En, die in dezen strijdt kan staan,
        Is sterker dan die hoge wallen
        En vaste mueren neer doet vallen.
      
      
        Ach God, in ons is geen vermogen
        Te strijden tegen het groot getal
        Dat tegen ons komt opgetogen:
        Wij weten niet, in dit geval
        Hoe w' ons bequaamlik zullen dragen;
        Onze ogen zijn op u geslagen.
      
      
        En leidt ons doch niet in verzoeking,
        Maar maakt ons van den bozen vrij;
        Dat elk van ons zo, met verkloeking,
        Den goeden strijdt ten einde stry'.
        Doet ons in Christo triumpheren,
        Zo krijgen wij den prijs met eren.
      
    
  