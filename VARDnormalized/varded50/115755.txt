
    
      
        AEnhoort een droevig Lied,
        Wat ik u zingen zal,
        Al wat ‘er is geschiet
        Hier op het aardse dal;
        Het schip de zwarte Haan
        Van Sluis is afgevaren,
        Al na de Smirnsche kant,
        Daar doen veel Turcken waren.
      
      
        Vier Turcksche schepen groot,
        Die kwamen ons aan boord,
        Men spaerd’ geen kruid of loot
        Ons Schipper, zo het behoort,
        Seyd’ mannen kloek valjant,
        En spart geen lijf of leven:
        Steek het liever in de brand,
        Als aan de Turk te geven.
      
      
        Vijf uuren met getreur
        Heeft dezen slag geduert,
        het Was niet als vlam en vuur,
        Dat heeft men daar gespeurt;
        Ons Schipper kloek van aard,
        Die wou het niet op-geven,
        Tot dat den lesten man
        Verlaten sou zijn leven.
      
      
        Hij schoot zo vreselijk,
        Den wreden Turckschen moord,
        Wij moesten op de wijk,
        Ons’ mast raakt buiten boord,
        Wij wisten genen weg
        Waar wij ons zouden wenden;
        Wij raakten tot meerder verdriet,
        En noch tot groot ellende.
      
      
        Wij dreven voor de wind
        Op Gods genade heen;
        O schrikkelijk ellend,
        Al waar mijn hert van steen,
        Van ijzer of metaal,
        Noch sou het moeten schreien,
        Want ik u een verhaal
        Ons druk en groot lyen.
      
      
        Door enen groten wind
        Zo is ons schip gestrant,
        En dat op een Eiland,
        Dat men daar liggen vand,
        Genaamd de S. del
        Is het Eiland geheten,
        Wij zochten over al,
        Men vond’ daar niet te eten.
      
      
        Zeventien weken wilt verstaan,
        In deze droefheid groot,
        Men had geen spijs of drank,
        En daar toe ook geen brood:
        Men was met droefheid belaen,
        Men zucht zo menig-werven:
        Wij raken hier niet van dan,
        Hier moeten wij alle sterven.
      
      
        Den Schipper zeer bedroeft,
        Die sprak tot ons vermaak,
        Ik heb tot ons behoef,
        Daar noch een deel Toebak:
        Daar mee behiel men het lijf
        Ontrent de drie vier weken;
        Daar na al met verdriet
        Drie honden op gegeten.
      
      
        Die honden waren op,
        Doe waren wij bedroeft,
        Men wrong zijn handen daar,
        Men trok het haar uit het hoofd:
        Den Schipper kloek van moet,
        Die sprak zo menig-werven,
        t’Za smijt de dobbel-steen,
        Wie voor ons al zal sterven,
      
      
        Al viel het schoon mijn beurt,
        Ik ben ter dood bereid;
        Een stenen hert dat treurt:
        Heeft den Schipper gezeid,
        t’Za smijtse uit de hand,
        En dat voor ons allen,
        En wie het droevig lot
        Van ons zal overvallen.
      
      
        het Viel op de Hoogh-bootsman
        Het droevige noodlot,
        Hij stak zijn handen uit,
        Hij riep zo zeer tot God,
        Eet nu het vlees van mijn,
        Door hongers-noot verheven,
        Het bloed tot enen drank,
        Ik wil het u al vergeven.
      
      
        Den Leraar, zo het behoort,
        Die nam hem bij der hand,
        Hij heeft hem zo vertroost;
        Och! och blijft doch volstand,
        Trouwt vast op uwen God:
        Och ja! sprak hij verheven;
        Adieu mijn Kameraad,
        Ik ga u nu begeven.
      
      
        Och Hemel, Zon en Maan,
        Wat schrikkelijke nood,
        Niemand van haar al
        Die hem brengen wouw ter dood:
        Doen smeet men weer het lot
        Wie dat hem zoude slachten,
        Het viel op Jan de Blauw;
        O God van grote machten.
      
      
        Hij hief zijn handen op,
        Hij riep tot God zijn nood:
        Wilt mij vergeven doch
        Wij doen het van hongers-nood,
        Adieu mijn maets voor het lest,
        het Vlees al van mijn bonken,
        Ik ben ter dood bereid
        het Is al voor u geschonken.
      
      
        Den Slachter kwam ‘er aan,
        Een bijl al in zijn hand,
        Hij gaf hem zo een slag,
        Dat hij ter aarden lag;
        Men leyd’ hem op een blok,
        Men hieuw het vlees in stukken,
        Zij grepen al daar naar,
        Men zag hem zo ontrukken.
      
      
        De bonken op een schael,
        het Mensen vlees bij nood;
        Hij deelden het over al,
        Dat door den honger groot;
        Zij grepen al daar na,
        En aten arm en benen,
        En dronken het mensen bloed,
        Eilaas wie sou niet wenen
      
      
        Maar wat een groten rouw
        Zag men gebeuren noch,
        En dat van Jan de Blauw,
        Dat hij hem hadd’ gebrocht,
        Vermoort dien man zo zwaar,
        Ja broght hem om het leven,
        En Gods gebod zo klaar
        En zwaar had overtreden.
      
      
        Hij had zo zwaar berouw,
        En sprong doen over boord,
        Zo dat hij in den grond
        Door het water is versmoord;
        Men vist hem daar we’er uit,
        Al bij het Schip verheven,
        Men deelt zijn vlees voorwaar,
        En over al gegeven.
      
      
        Zij wrongen haar handen daar,
        En trokken het haar uit het hoofd,
        Wat schrikkelijk gebaar,
        Och vrienden het vrij gelooft;
        Men zag geen land of zand,
        Niet als de wilde baren;
        Och Hemels grote God
        Helpt ons uit dit bezwaren.
      
      
        Doen zag men Godes gunst,
        En zijn genade groot,
        Een grote sterke wind,
        Met hoge water-vloet,
        Twee Visioenen mee,
        Als Engels hoog verheven,
        Die hielpen ons van daar,
        Doen zijn wij weg gedreven.
      
      
        Doen dreev’ men voor de wind,
        Op Gods genaden heen;
        Een Land word ons bekent,
        Een Toren ons verscheen,
        Yrlandt wilt dit verstaan,
        Kingsael raakten wij t’lande;
        Daar lagen noch vier dood,
        Men mensen vlees in d’handen.
      
      
        Men bracht daar spijs en drank,
        En bier met goede wijn,
        Men zag die plaats in roer,
        De mensen vol van pijn,
        Zij liepen in dat schip,
        En sagen mensen bonken,
        Die lagen over al,
        En het vlees al van de zonken.
      
      
        Zij vielen op haar knieën,
        En dankten haren God,
        Voor enen goede Ree,
        Dat haar gegeven werd.
        En bidt doch al te samen,
        Die zo zijn kost moet winnen,
        Dat zij een goede Ree
        Of haven mogen vinden.
      
    
  