
    
      
        ANtiochus de wree Tyran,
        Die door zijn bloedige geboden:
        De stad Ierusalem verwan,
        En martelde de arme Joden,
        Om Godes Wetten af te staan
        En d'Heydensche weer aan te gaan.
      
      
        Hij roofde Tempel en het sieraad,
        Ontwijd' haar Feest en Heiligheden:
        Met brassen, ontucht, overdaad,
        Heeft hij haar Gods-dienst gants vertreden:
        Ontstak verboden Offer-vyer,
        Met goddeloos en vuil getier.
      
      
        Wie Bacco niet van eyloofs blaen,
        Een kranslijn wou ter eren dragen,
        Noch zijn geloof niet af wou gaan,
        Most dulden dood en wreede plagen.
        Twee Zonen vast aan des Moeders speen,
        Verplet men van de muren heen.
      
      
        Doch Eleazar wel bedaagd,
        Een Priester schoon en zeer eerwaardig:
        Die wierd' ook door geweld geplaagd,
        Doch droeg zich mannelijk en vaardig:
        Hij sprak, dat dood noch streng gezet,
        Hem scheiden sou van Godes Wet.
      
      
        Mijn ouderdom noch grijse hoofd,
        Dat dult geen huychely noch vreze,
        Veel liever mij het leven rooft,
        Eer ik daar van zoudt oorsaeck wezen:
        Schoon ik ontweeck des aardse schand,
        Al waar ik ben is Godes hand.
      
      
        Dies wil ik, als een witte Zwaan,
        Mijn lijf ten offer vrolijk geven:
        O Jeugd! laat dit u zijn een baan,
        Een spoore tot veel beter leven:
        Op dat gij in Gods Wet gegrond,
        Volstandig blijft met ziel en mond.
      
      
        Wanneer hij nu ter slachtbank ging,
        En ziende Beul en dood voor ogen:
        (Wat is het geloof een wonder ding!)
        Riep hij, O God! van groot vermogen,
        Wild' ik u Wet en Woord versmaen,
        Ik waar des dood zeer licht ontgaan.
      
      
        Maar, na de ziel, des straf is zoet,
        En wat ik om zijn woord moet lijden:
        Ik ben getroost en wel gemoed,
        Ik zal mij in mijn God verblijden:
        En dus betuyghd' hij, in zijn nood,
        Dat God zijn troost was in den dood.
      
    
  