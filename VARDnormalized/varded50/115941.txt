
    
      
        ALs ik ben enig en alleen,
        Ben ik met mijnen God te vre'en,
        Die mij den tijd zoo zoet verkort,
        Dat het mij aan geen gezelschap schort.
      
      
        Als goed gezelschap mij begroet,
        Ben ik verheugd in mijn gemoed:
        Maar als het mij niet gebeuren kan
        Maak ik 'er niet veel treurens van:
      
      
        Vermits mij mijnen God geleid,
        Die mij als een Herder weid;
        Zoo dat mij niet met al ontbreekt,
        Als Hij alleen maar met mij spreekt.
      
      
        Maar nimmer-meer verdriet het mij,
        Als ik ben enig ende vrij,
        Heb onderlinge zoete re'en
        Gehouden met mijn God alleen.
      
      
        Ik vind in stilheid meer mijn wens
        Als bij een dwaas en ijdel Mens,
        Al wiens vertelling ende praat
        Mijn ziel veel-tijds in het horen schaad.
      
      
        Dog anders zoo het ook beuren mag
        Gemeen te zijn, het zij nagt of dag,
        Al-waar men spreekt Gods lof en eer,
        Ook daar des mijn hert en ziels begeer.
      
      
        'k heb dik-maal vergezelschapt weest,
        Dog het was maar kwelling voor mijn geest,
        Om dat daar niet een enig woord
        Als van het aardse wierd gehoord.
      
      
        Og! zoo Gij Heer maar blijft mij mijn,
        Zoo mag 'k ook wel allene zijn.
        Staat mij dan bij met uwen Geest,
        Zoo blijft mijn ziele onbevreesd.
      
    
  