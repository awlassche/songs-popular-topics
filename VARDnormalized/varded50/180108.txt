
    
      
        HOe viert men best dit vrolijk feest,
        Den eersten jaardag, blij van geest,
        Opdat ons vreugd Gods zoon behage,
        Met pijn besneên ten achtsten dage?
      
      
        Besny, besny u zelf, o mens.
        Dit vergt u des hemels wil en wens:
        Zo luidt de boetstem der Profeten,
        Bij geen Aposteldom vergeten.
      
      
        De Jood, die het kermend kind besnydt,
        Voor het lastig wetjuk nu noch strijdt,
        Riekt aan de schors, kan het pit niet smaken,
        Blijft heil en Heiland blind verzaken.
      
      
        Waar kent men Abrams heilig zaat?
        Daar d'oude mens en het ergste quaat,
        De voorhuit van bedorve zeden,
        De ziele en het lijf wordt afgesneden.
      
      
        Dit des kracht van het ewig heilverbont,
        Met bloed van Christus, vroeg gewont,
        Bezegelt: dit des geen beeld, maar waarheit;
        Geen donkre schim, maar licht en klaarheit.
      
      
        Blijft oor en lip noch onbesneên,
        Als het hart, zo wordt met luttel reen
        Het onbesnedendom gelasterd
        Van Isrel, ruim zo slim verbasterd.
      
      
        Duurt boosheits voorhuit, des hemels hand,
        Terwijl zijn wraakvier gloeit en brand,
        Kort af, snijdt weg door plaag op plagen,
        Waar Land en Kerk veel moed op dragen.
      
      
        Hoe hier Gods huis, noch Kanaän
        Omhoog, geen' onbesneden kan
        Gedogen, melt Gods woord niet zelden,
        Blijft Gilgal met zyn' naam noch melden.
      
      
        Of valt dit werk te bijster hard?
        Ei denk, wat Jesus leed met smart
        Van het scherp besnymes, zelf onschuldig,
        Maar om der mensen schuld geduldig.
      
      
        De weter droeg den last der wet,
        Die elk met erfschult toont besmet.
        Wie wraakt zijn juk dan, daar men heilig
        Mê leeft, van ramp en erfsmet veilig.
      
      
        Verschyn, o Heer: uw Geest verschyn'
        Met heil en hulpe, al koste het pijn;
        Het heil, waarvan uw vlees geen zegel
        Versmaad, naar Moses strengen regel.
      
      
        Dat Moses stene wet, als een
        Besnymes, scherp gewet, van steen,
        Uw kracht hierbij uw bloed en lijden,
        Veel quaat, vol smaat, ons weg leer' snijden.
      
      
        Zo vindenwe ons vergrijp geboet
        Door uw gehoorzaamheit en bloed,
        Bij droppen vroeg gestort, bij plassen
        Aan het kruis, om zielen rein te wassen.
      
      
        Zo wintge een bruit, met geen geweld,
        Als David diende in het oorlogsveld,
        Noch voorhuitvleesch van Filistynen,
        Maar door uw eerste en leste pijnen.
      
    
  