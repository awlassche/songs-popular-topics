
    
      
        Ay schone Dochter Blond, die 'tHulzel en Paruycken,
        Des Gouden Dageraads verwelickt en verdooft,
        Die den Snee witten melk en Lelyen doet duiken
        Voor 'tSilver blancke vel, van u Eerwaardig Hoofd.
      
      
        O Margarieta schoon, o uytghelesen Bloeme
        Stroyt uit u braaf verguld en lang Goud dradich Haar
        Dat de Zonne beschaemt verwonderd is en hoe me
        De Rozen, en 'tYvoor zoo Marmelt door malcaer.
      
      
        Ontdekt mijn Lief ontdekt t'Meester stuc der natuiren
        Dit sonderlinge werk, dit uitnemende raak
        Des Appel Borstjens hert des lieve naghebueren
        Die het lustgierich oog beloven zoet vermaak.
      
      
        Kust mijn: mijn zoete: Ha kust mij en kust mij weder
        Ha ha: ik sterf ik sterf de Ziele mij ontvlooch
        Na uwen adem zoet mijn Hert springt op en neder
        En swoecht noch na de kracht die mij u vier ontsooch.
      
      
        Ik zwijm ay mij ik zwijm t'leven wil mij ontslippen
        Ach gij ontsuiget mijn dat lieffelijck Ghebloemt
        Dat ik te plukken plag van u Purpere Lippen
        Van het Koraal Rijke Hoofd, en Rozen veld voornoemt.
      
      
        Paeyt doch mijn groot verdriet, en wilt genae gebruiken
        O schone die mijn Ziel volkomelijk bezidt
        Geeft mij de Bloemkens weer die zo zoet geurig ruiken
        Geeft mij haar oude kracht haar leven en haar pit.
      
      
        Mijn ogen syn verstaard, met simmer blind geslagen
        Belamphert zoete Lief u Goddelijk gezicht
        O Vriendelijcke Mond ik en kan niet verdragen
        U Flonckerighe brand, en vonckend' ogen licht.
      
      
        Omhelst mij waarde Lief en laat mij troost verwerven
        Bluscht uit mijn glimment vier, bluscht uit mijn heete vlam
        Die mij op enen stond doen leven ende sterven
        het Waar sa dat onze Vreugd in het midden einde nam.
      
    
  