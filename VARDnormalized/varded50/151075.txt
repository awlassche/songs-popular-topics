
    
      
        Aenhoord gij Mans en Vrouwe,
        het Zij jong of oud bedaagd,
        Men zal de Bruiloft houwen,
        Al van de Bossche Maagd,
        Die in voorleden tijd,
        Zo dikwils is gevreyd,
        Nu zij heeft moeten trouwen,
        Al is het menig spijt.
      
      
        Binnen drie honderd jaren,
        Zo is den Bos vermaard,
        Gevreyd van veel Minnaeren,
        Zo die Cronijk verklaart,
        Zij heeft haar eer bewaard,
        Elkeen kloek wederstaan,
        Zij heeft wel dertig Vreyers,
        Ongetroost laten gaan.
      
      
        Wanneer men heeft geschreve,
        Duizend zes honderd jaar,
        Negen-en-twintig daar neven,
        Op Mei avonds dats klaar,
        Kwam Prins Hendrik eerbaar,
        Al voor den Bos playsand:
        En heeft dat Bossche Maegdetjen;
        Terstond de Mei gepland.
      
      
        De Mei die stond ontloken,
        Zeer Lustig in haar fleur,
        Haar Bloemkens kragtig roken,
        het Gehele Braband deur,
        De Maagd lag in doleur,
        Zij maakte groten rou,
        Dat zij haar Maagdom laten most;
        Aan den Prins van Nassou.
      
      
        Veel Graven ende Heren,
        Kapiteyns en Luytenants,
        Kwamen des maagd vereren,
        Zij maakten daar een krans,
        De Bruid die most ten dans,
        Al was het haar lief of leyd:
        Men ging de Bruiloft houwen,
        het Banket worden bereid.
      
      
        De krans die was zeer sierlijk,
        Gemaakt in korten stond,
        Men ging daar door pleyzierlijk
        Tien uuren gans in het rond:
        Die Maagd die lag doorwond;
        Zij was in grote pijn,
        Dat zij in haar ouderdom;
        De Bruid zou moeten zijn.
      
      
        Zij lagen in vijf troppen,
        Rondom den Bos vergaard:
        Wel tagentig duizend koppen,
        Te voet en ook te paard;
        Elk een was onvervaard,
        Zij spelden ongetreurt:
        Ontrent wel twintig weken,
        Heeft haar die Feest geduert.
      
      
        Prins Hendrik van Nassouwen
        speelde zeer fraai ten toon,
        Graaf Ernst zal men niet flouwen,
        Graaf Willem ook in Persoon,
        Met mijn Heer van Brederoon,
        Prinse als een Krijgsheld,
        Met heel en half kartouwen,
        Rondom den Bos in het Veld.
      
      
        Hoe schoon dat men daar spelden,
        En elk een deed zijn best,
        Het Meisje zeer krackeelden,
        Zij wou niet wel ter Feest,
        Zij most op het lest,
        het Was tegen haren dank;
        Op den eersten September,
        De zij haar Kerk gang.
      
      
        De Bruid die werd geschonken,
        Wel lustig Engels bier,
        France wijn heeft zij gedronken,
        Ten was haar geen pleyzier,
        Het Brabants meisje fier
        Heeft nu de rok gekeerd,
        Prins Hendrik van Nassouwen,
        Heeft haar Geuzen geleerd.
      
      
        Wat helpt nu u schansen,
        En u sterkheyd vermaard,
        Gij most met mij eens danssen,
        Een Hollandse Galjaard,
        Nu zijn wij twee gepaard,
        Mijn Bruid weest welkom,
        Gij zult nog vreugd genieten,
        Van den Orangien Boom.
      
      
        Hoe waart gij alzo trotsig,
        Daar ik u mind' op eer,
        Spijtig; Hovaardig grootsig,
        En neemt van mij afkeer,
        Jk heb door Liefde teer,
        Gegaan zoo meenigen gank;
        Bij dagen en bij nagten:
        Gij weet mijn weinig dank.
      
      
        Edele Prins van Nassouwen,
        Verstaat mijn woorden klaar,
        Dat ik u niet mogt trouwen,
        Dit is de oorzaak voorwaar,
        Mijn Vrienden allegaar,
        Wilden het gehengen niet,
        Had ik mijn eigen voogd geweest,
        het Waar overlang geschied.
      
      
        Nu komt mijn Bruid mijn schone,
        Mijn Lief die ik bemin,
        Voorwaar gij spant de Krone
        Gij zijt mijn hert en zin,
        U bescherm Heer ik bin,
        Jn spijt van mijn vijand,
        Gij zult in vreugden leven,
        Houdu altijd constant.
      
      
        Breda Antwerpen mede,
        Die zijn van herten blij,
        Om dat gij zijt getreden,
        Jn den Egten staat met mij,
        Zij zullen zeggen zij,
        U volgen met 'er daad:
        Veel geluk zij ons wensen:
        Jn onzen Egten Staat.
      
      
        Nu zingt een Lied van glory,
        Gij Liefhebbers getrouw,
        Looft God voor zijn Victory;
        Prijst de Prins van Nassouw,
        Dat gij Gods Woord op bouw,
        En dat uit Liefden goed,
        Laat ons in deugden groeien,
        Gelijk de Kalver doed.
      
    
  