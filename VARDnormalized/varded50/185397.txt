
    
      
        HOort toe al die vol liefde zijt,
        Het lust mijn geest te zingen,
        Een Lied van liefde en vriendelijkheid,
        Van grote schone dingen.
      
      
        Een Soudaens dogter hoog van staat,
        Gequeekt in duistere landen,
        Ging smorgens met den dageraad,
        Door gaerdens en warande.
      
      
        Zij zag de schone bloemtjens aan,
        Van veelderlye kragten,
        Hier door is in haar opgegaan,
        Een wel-bron van gedagten.
      
      
        Wie mag des bloemen makker zijn,
        Zo wijslijk in het ontvouwen,
        Der edele blaetjens schoon en fijn,
        Mogt ik hem eens aanschouwen.
      
      
        Hoe lief heb ik hem in het gemoet,
        Wist ik hem maar te vinden,
        ‘k Verliet mijn Vaders rijk en goed,
        En ging met mijn beminde.
      
      
        Des des middernagt stond Jesus daar,
        En riep, o Maagd! doet open,
        Dat wiert zij op haar bed gewaar,
        En kwam zeer haast gelopen.
      
      
        Zij heeft haar venster op gedaan,
        Daar zag zij voor haar ogen,
        Den aldersoeten Jesus staan,
        Met schoonheid overtogen.
      
      
        Zij zag hem zoet en vriendelijk aan,
        En neg tot op der aarden,
        Zij sprak, waar komt gij tog van dan,
        o Jongeling! hoog van waerden?
      
      
        o Jongelink! van schoonheid rijk,
        Wiens herte sou niet branden?
        Nooit zag ik ergens uws gelijk,
        In al mijn Vaders Landen.
      
      
        Ja kuyssche maagd die ik wel ken,
        U Liefde is te roemen,
        Nu zult gij weten wie ik ben,
        De Makker van de Bloemen.
      
      
        Zijt gij het mijn alderschoonste Heer,
        Mijn liefste, mijn beminden?
        Hoe sogt u mijn gemoet zo zeer,
        Of ik u eens mogt vinden?
      
      
        Nu houd mijn Erf, nog Vaderland,
        Met u wil ik het wagen;
        Geleid mijn met u schoonste hand,
        Waar het u ook zal behagen.
      
      
        O Maagd! wilt gij met mij op reis,
        Zo moet gij het al verlaten;
        U Vader, en zijn schoon Paleis,
        En al u hoge Staten.
      
      
        U Schoonheid is mijn dat wel waart,
        Mijn lief, mijn uitverkoren,
        Niets is ‘er op de gantse aerd’,
        Zo schoon als gij geboren.
      
      
        Nu leit mijn henen waar het u lust,
        o Schoonheid nooit volpresen!
        In u ziel ik mijn hert gerust,
        U eigen wil ik wezen.
      
      
        Hij nam de Maagd bij hare hand,
        Zij ging aan zijne zijde;
        Ver uit haar Heidens Vaderland,
        Door beemden, en door weiden.
      
      
        Zij spraken menig vrindelijk woord:
        Al gaande weegs te samen,
        Toen bragt begeerte het vragen voort;
        Hoe is tog uwen Name.
      
      
        Mijn naam, o Maagd! is wonder schoon,
        Haar kragt kan het hert genezen,
        In mijn Heer Vaders hoge troon,
        Daar staat zij schoon te lezen.
      
      
        Tot mijn alleen u liefde went,
        Dient mij met hert en zinnen;
        Mijn naam is Jesus wel bekent,
        Bij al die mijn beminnen.
      
      
        Zij zag haar Lief zo minlijk aan,
        Zij neg tot op der aarden:
        En bod hem haar getrouwheid aan;
        En hield hem hoog van waerden.
      
      
        Wie mag mijn liefs Heer Vader zijn,
        Vergeeft mijn vrije het vragen?
        Komt laat ons samen verder gaan,
        Ik zal het u openbaren.
      
      
        Mijn Vader is zo rijken Man,
        Zijn Rijk gaat alzo verre;
        Hemel, en aarde, hij buigen kan,
        De Zon, de Maan, en Sterre.
      
      
        Hemel, en Aarde, en alle Goed,
        Van hem is het al gekomen,
        Tien honderd duizend Engelen zoet,
        Staan altijd tot zijn loven.
      
      
        Zoo is u Vader een Koninck,
        En ook zo rijk van goeden:
        Ei! zegt mijn edele Jongelink schoon,
        Wie is dog uwen Moeder?
      
      
        Mijn Moeder is een reine Maagd,
        Haar Naam is hoog geschreven,
        Zij heeft mij ter wereld gebragt,
        Reine Maagd is zij gebleven.
      
      
        Is u Moeder een reine maagd,
        Sijt gij een Koninks Zone,
        Nu zegt mijn edele Jongelink schoon:
        Van waar zijt gij gekomen.
      
      
        Al uit mijn Vaders Koninkrijk,
        Daar is het zo vol van vreugde;
        het Negentig duizend Jaren lang:
        Is daar maar ene uure.
      
      
        Mijn alderliefste Jongelink schoon,
        Ik heb zo groot verlangen,
        Na u Heer Vaders Koninkrijg,
        Laat ons daar binnen gangen.
      
      
        Schoon Maagd dient mij met herte rein,
        Mijn rijk zal ik u geven,
        Dan zult gij altijd bij mijn zijn
        In grote vreugde leven.
      
      
        Zij gingen een zo langen weg,
        Al door de groene heide,
        En kwamen voor een kloosterken,
        Jesus Woude doen scheyde.
      
      
        Mijn alderliefste Jongelink schoon,
        Moet ik nu van u scheiden,
        Nooit en hoorde ik droever woord,
        Van rouw zo moet ik sterven.
      
      
        Hij nam die schone bij der hand,
        En sprak met zoete zinnen:
        Oorlof schoon Maagd, verbeid mijn hier,
        Ik moet nu gaan hier binnen.
      
    
  