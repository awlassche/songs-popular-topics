
    
      
        Grote liefde, van mijnen Vader!
        In Christo des heils en levens-ader;
        Ben ik van eeuwigheid bemint,
        Als ik afkerig van hem dwaalde,
        Zijn gunst en goedheid mij bestraalde,
        Hij maakt, en stelt mij tot zijn kind.
      
      
        Gelukzalig! is die verkoren;
        Van boven door den Geest herboren
        Is; God tot zijnen Vader! heeft
        Dien Jezus is ten Oudsten broeder!
        Die Zyon heeft tot zijne moeder!
        Dien God des Hemels erfgoed geeft.
      
      
        O Ziel! gij moet uw Vader eren;
        Hem vrezen, tot zijn wegen keren,
        In liefd’, en onderdanigheid.
        Ontbreekt uw iets, komt met gebeden,
        Vrijmoedig voor zijn aanzicht treden;
        Genaad’ en hulp vindt gij bereid.
      
      
        Vader! uw Geest daal in mij neder,
        Dan rijst mijn hert, dan roep ik weder,
        Abba! mijn Vader! Ik uw kind!
        Van mijn kindschap zij hij getuige,
        Mijn hert hij naa uwe Vader! buige,
        Daar ik mijn troost, en vreugde vind.
      
    
  