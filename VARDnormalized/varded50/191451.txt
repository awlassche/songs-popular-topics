
    
      
        Ik heb den Heer van gantser herten lief,
        Om dat hij heeft geluisterd na mijn klagen:
        Hij hoorde mij in mijn bedroefde dagen
        Doe tegen mij het onweer zich verhief.
      
      
        Ik was bezet met strikken van de dood
        En zag geen raad hoe ikker uit souw rakken;
        Ik was benaeut en wist niet wat gaan maken:
        Des riep ik, Heer, verlost mij uit den nood.
      
      
        Hij hoorde mij en heeftm’er uytgeredt,
        Gelijk hij is getrouw en vol genade
        Voor ieder die met anxst en druk belaede
        Zendt na zijn Troon zijn ijverig gebedt.
      
      
        Ik was bij na verteerd en uytgemerght,
        Maar Godes hand behiel mij in het leven,
        Dies, mijne ziel, will’ u ter ruste geven:
        Want hij heeft u behouden en geberght.
      
      
        Hij is het die mij heeft van de dood bewaard;
        Mijn ogen voor een vloed van droeve tranen;
        Hij heeft mij doen op vaste voeten staan, en
        Hij zal mij weer doen leven onvervaard.
      
      
        Ik heb gelooft, des sprak ik koen en stout:
        Want staar op God zo werd gij niet bedrogen,
        Maar bij den mens en vindmen niet als logen;
        Ter tijd mijns ramps heb ik op God vertrout.
      
      
        Maar, nu hij mij des weldaad heeft gedaan,
        Wat weder-loon zal ik den Here geven?
        Den kelk des dancks, voor dat hij mij doet leven,
        Neem ik, en zal zijn naam gaan roepen aan.
      
      
        Ik zal terstond van het geen ik heb belooft
        Voor Godes volk mij suyv’ren en ontbinden,
        Die kostlijck acht het leven zijner vrinden,
        En zorgt dat het niet licht en werd geroofd.
      
      
        Wel aan, mijn God, ik ben uw arme knecht,
        Een zoon, die van u dienstmaagd is geboren;
        Ik ben, dien gij verloste van te voren
        Uit banden, die de dood mij had gevlecht.
      
      
        Ik zal u naam aanroepen nu terstond
        En offer doen van lof en danckbaerheden,
        En zal aan u betalen, nu op heden,
        Voor al uw volk daar ik mij voor verbond.
      
      
        ’k Zal offer doen, en het geen ik heb belooft
        Zal ik, o God, in u gewijde Zalen
        In het midden van Ierusalem betalen;
        Lof zij u: lof, die nooit en zij verdooft.
      
    
  