
    
      
        Mijn hert ontvonckt. de geest, vol hoge dingen,
        Bevrucht met vreuchdt, dringt mij wat nieuws te zingen.
        De tong wil ’thert; de penn’, de tong voorbij
        Twil ik dit Rijm voor mijnen Koning vlij.
        O gij bij wien, in schoont en liefgetallicheyd,
        Geen Mens ooit moght: wiens tong door taels bevallicheyd
        De herten rooft. waar door ’tgebeurt dat dij
        Gods rijke gunst gestadig is ter zy’:
      
      
        Vergoodde ziel, gesterkt tot zware wegen,
        Gord aan, gord aan den Koninklijken degen.
        ’tGelucks gelei wens ik u, moedig Vorst,
        En in den strijdt een onvertsaeghde borst.
        Trek heen. en zij een bolwerk voor de waarheid,
        Voor d’Arm’ een schild. zo stijght u naam in klaarheid,
        En uwe hand, ten strijd’ gezwind en koen,
        Zal zeeg-rijk zijn, en grote dingen doen.
      
      
        Durf dan een Mens zijn zwart ten slag verheffen:
        Vw’ scherp geschut zal hem het herte treffen,
        De volken ook doen zinken haren moed,
        En, t’onderbracht, doen vallen u te voet.
        Een Rijk, wiens troon gedurig zijn en staan zal,
        Een Rijk, dat nooit verzwakken noch vergaan zal,
        Is het Rijk, o Held, daar gij de kroon van draagt
        En uwen God door billijkheid behaagt.
      
      
        Met vreuchden-salff heeft God uwe hoofdt begoten,
        En meer gelieft dan all’ uw met-genoten.
        Want gij, mijn Heer, hebt boven alle schat
        De Deuchdt in waard, de zond in haat gehad.
        Dies is het een lust wanneermen uwe cieraden
        Te voorschijn langt uit Elpen-beenen laden,
        En zoete lucht, alom uit uwe gewaad,
        Van Aloes en Myrrh’ ten neus’ in-gaet.
      
      
        Wat is het een vreuchdt, en heerlijk om aanschouwen,
        Als achter dij, bij dijne staat-jonkvrouwen
        Een schoon gevolg van Konings Dochters gaat,
        En, heus van ze’en, ten eren-dienste staat!
        Maar (’tgeen noch meest het oge doet verblijden)
        Vw’ bed-genoot staat u ter rechter zijden:
        De ed’le Bruid, die waard te zijn aenschout,
        In schoonheid glanst en flonckert in haar goud.
      
      
        Maar gij, o Bruid, merk op, en leen uwe oren,
        Om, diep bedaard, mijn reden aan te horen.
        Vergeet u volk en u geboorten-land;
        Set Vaders Huis en Maagschap aan een kant.
        Den Koning gev’ alleen uwe hert en sinne:
        Zo nood uwe schoont hem sterker t’uwer minne,
        En bindt zijn hert. wel op, bewijs hem eer:
        Hij is, Hij is uwe Koning en uwe Heer.
      
      
        De Dochter Zor, die goud en water-rijck is,
        Wien menig Vorst in macht noch pracht gelijk is
        Komt met geschenk zich t’uwen throone spoen;
        En ’tgrootsche volk, demoedigh, bede doen.
        En gij, o Held, slaat ogen en gedachte
        Op uwe Bruid, een Maagd van hoog geslachte;
        Van edel bloed; een waardig Konings Kind;
        Die heerlijk is in al watm’ aan haar vindt.
      
      
        Een welkoms roep, een vreugdelijk gemommel,
        Een hand-geklop, een woelig voet-gedommel
        Vervult de lucht, terwijl zij, zelfs verblijd,
        Met haren staat na ’sKonings huis toe rijdt.
        Doch gij, o Maagd (op dat u het te’er verlangen
        Des Maeghschaps, nooit het herte kom bevangen)
        Zult metter tijd aanschouwen uwe geslacht,
        Dat heel de Aard zal hebben in zijn macht.
      
    
  