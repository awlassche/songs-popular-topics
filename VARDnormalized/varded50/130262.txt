
    
      
        Komt hier in het rond, Schoenmakers al,
        U lof moet ik vermeren,
        Die in het Hollandse dal
        Haar zelleven generen.
        Neemt het mijn niet kwalijk af,
        het Geschied te uwer eren.
      
      
        Sinte Crispijn   heeft tot pleizier
        Ons een maandag gegeven,
        Om dat wij zouden Wijn en Bier
        Drinken en daar beneven
        Dien dag vrij van werken zijn
        Zo lang als wij leven.
      
      
        Daar is geen vreugderyker dag
        Voor ons op dezer aarden,
        Die men te regt wel vieren mag
        En houden hem in waarden.
        Dus ziet men op dezen dag
        Ons vrolijkheid aanvaarden.
      
      
        Voor eerst al na de Bottermarkt
        Ziet men met heele hopen
        Ons samen lopen als een hart
        Om het een en het aar te kopen.
        Ondertussen word 'er ook
        Lustig eens gesoopen.
      
      
        Dan daar van dan na die Plantje
        Of na het Overtoompje,
        In de Prut-Gang   al bij Marrie
        Of bij Cornelis Oomtje,
        Daar men schaft het geen men lust:
        Zoete melk en Roomtje.
      
      
        Dan voort na de dubbeltjes kroeg,
        Is het niet een vreugdig leven!
        Dit duurt zo van smorregens vroeg
        Tot savonds zonder sneven.
        Waarom niet? Crispijn heeft
        Ons dien maandag gegeven.
      
      
        Dan na de Stad, de Koper Berg,
        Daar gaat men henen strijken,
        Of na de Dijkstraet in den Burg,
        Die moet men ook bekijken:
        Zo lang als het geldtje duurt,
        Wilder niemand wijken.
      
      
        Had ons Crispyn, den ouden bloed,
        Ieder vijftig Ducaten
        Gemaakt al van zijn erf-goed,
        Had hij dat nagelaten,
        Dan dronken wij zonder zorg
        Bij stoopen en bij   vaten.
      
      
        Den Els die spant voorwaar de kroon
        En dient wel waard geprezen:
        Hij helpt ons aan kost en loon,
        Schoenmakertjes, mitsdezen,
        Zo de gantse wereld door,
        Daar wij willen wezen.
      
      
        Oorlof Schoenmakers, wilt in rust
        En vree uw werk hanteren,
        Op dat gij des maendags eens met lust
        Helder de borst moogt smeren.
        Ik wens dat gij samen meugt
        In vreugde vermeren.
      
    
  