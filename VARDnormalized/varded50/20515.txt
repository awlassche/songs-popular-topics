
    
      
        Ik voel nieuwe vreugde zoet    In het ghemoet,
        Want mijn Heiland is geboren,
        'k Wil me'e vieren deze Feest,    Blij van Geest,
        Ook zijn heylsaem Woord gaan horen.
      
      
        'k Wil mijn vreugd, met blij geluid,    Storten uit,
        En God danckbaerheyt bewijzen:
        Brengen tot Gods eer in het licht,    Nieu gedicht,
        Om zijn heyl'ghe Naam te prijzen.
      
      
        Want zeer groot is nu het goed het    Welk ons doet
        Onzen Heer en God van boven,
        Die als een onnozel Lam     Neder kwam
        In een vuilen stal verschoven.
      
      
        het Heeft zijn Wijsheid zo behaagt,    Van een Maagd
        t'Sijner tijd te zijn geboren.
        Hij die het al geschapen heeft,    het Leven geeft,
        Komt hier als een Kind te voren.
      
      
        d'Eng'len zongen Gods lof klaar    Openbaar,
        Tot een Leer ons voor-gedragen:
        Eer den hoogsten God vermaard.    Vreed' op Aard,
        In den Mensch' een goed behagen.
      
      
        d'Armoed' die een ieder haat    Hij aenvaet,
        Om ons daar door rijk te maken,
        Met schat die den Ziel geneest    Aldermeest,
        Om het eeuwig goed te smakken.
      
      
        Yd'le mens, nooit recht vernoecht,    Hoe het God voegt,
        Laat u Aardse gier'ghe lusten.
        Hij die het alles brachte voort    Door zijn Woord,
        Moest daar in een kribbe rusten.
      
      
        Ach ! de liefde drongh dus ne'er    des Hemels Heer,
        Om zijn Bruid heel te genezen,
        Doen zij lag in krankheid groot,    Ja heel dood,
        Om de zonden heel verwezen.
      
      
        Haren doodelijcken wond'    Hij verbond',
        Trooste haar met zoete reden.
        Door zijn dood en lijden zwaar,    Kocht hij haar,
        Werd haar Hoofd, en zij zijn Leden.
      
      
        Enen Trou-ringh van zijn hand,    Haar verpandt,
        Eeuw'ghe liefde tussen beiden,
        Daar noch angst, noch p'rijckel groot,    Duivel, Dood,
        Nooit haar liefde zullen scheiden.
      
      
        O ! hoe zoet is dit bedenk    En geschenk,
        Dat mijn Ziel dus doet verlangen
        En wensche stadig na dien dag,    Dat ze mag
        Deze vreugde me'e ontvangen.
      
    
  