
    
      
        O Waarde gift, o Minne-panden!
        O kostelijkke Muskus-banden!
        O teekkens van mijn slavernij!
        Hoe word ik dus op het onversienste
        Beloont voor al mijn Minne-dienste
        En al mijn quaalen die ik lij?
      
      
        De Braseletten moet ik eren
        Die ik verkrijg op mijn begeren
        Van Celestyn, mijn ziel en zin.
        Hoe pronkken nu mijn beide Ermen,
        Daar ik tot loon van al mijn kermen
        Draag Braseletten van de min.
      
      
        Maar lieven Engel Celestyne
        Ik dacht uw goedheid kwam verschijne
        Toen ik ontfong die milde gaaf.
        Maar Goden, wat betooveringen!
        Toen gij Meestres mij kwaamt te dwingen
        Met felle banden wierd ik Slaaf.
      
      
        Toen gij die om mijn armen strikte,
        Gij na mijn armen niet en mikte,
        Maar na de band van mijne Ziel.
        Ik reikte d'armen; maar o Hemel
        Door al haar Hand en Band-gewemel
        Mijn Hart na haar ook overviel.
      
      
        Wat hebt gij mij dan nu gegeven,
        Wet-geefster van mijn dood en leven?
        Uw Gift een Roof geheten ward.
        Kom Engel, kom dit saamen zetten,
        Gij gaaft mij uw twee Braseletten,
        En gij ontnamt mij weer mijn Hart.
      
    
  