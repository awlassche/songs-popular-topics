
    
      
        'K wou, dat ik in den hemel was,
        Zegt wel een aardeling: maar ras
        Was hij het in den hemel moede:
        Want Hemelwerk behaagt hem niet.
        Hier heeft hij genen lust in het goede,
        Dat in volmaaktheid daar geschied.
      
      
        Den hemel is Gods heilig hof.
        Men galmt daar eeuwig zijnen lof.
        Onheilig mens! dat zoud' gij haaten,
        het Moet zondig zijn, wat u verblijd,
        Die een van des Duivels onderzaaten,
        En van Gods lof een vijand zijt.
      
      
        Den hemel is Gods glorithroon,
        Dien hij zijn kind'ren geeft ter woon.
        Gij hebt dien Rechter steeds beledigt:
        Waarom gij voor hem schrikt, en vlied.
        Dus zijt gij niet met God bevredigt,
        Gij bleef dan in den hemel niet.
      
      
        Uw vaders huis dat is een hel,
        En die beloning past zeer wel
        Aan die des duivels werken volgen.
        Daar huisvest vreugd' noch heiligheid.
        Gods wraak, op des duivels kroost verbolgen,
        Heeft hem, en hen daar het vuur bereid.
      
      
        O! wilt gij in den hemel gaan:
        Bewandel dan een and're baan.
        Begin alrede het hemelleven;
        Of al uwe wensen is maar wind.
        God zal den hemel nimmer geven
        Aan die hier is een hellekind.
      
    
  