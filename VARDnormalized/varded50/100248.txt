
    
      
        DE Zon begind tot Thesis vloed
        Te nad'ren, Schaapjes laat uw weyen
        Tuig met uw heer zijn harten gloed
        Aan haar die mij zoo dikwils vleien:
        Dat is Diana, die mijn ziel
        Altijd te wonder wel beviel.
      
      
        Eer nog de Avondstar verschynd,
        En stort den dauw op alle bladen,
        Vertoon ik hoe mijn ziel verdwynd
        Om mijn Diaan. Ag haar cieraden
        Verteren mij, o droeve Min
        Wat heeft uw honing barsheid in!
      
      
        Ik zie dat flonkerend gezigt
        Als starren in haar voorhoofd lonken.
        Haar aardigheen verdoven het ligt
        Der Goon, en doen s' in liefde vonken.
        Wat zullen wij, zoo Godlykheid
        Gesnoerd aan hare gaven leid.
      
      
        Als ik bedenk mijn lagen staat,
        En mijn Meesters vergode wezen,
        Verstyft mijn hart, de Liefde laat
        Mij hopen, maar het angstig vrezen
        Verbaast mij, dat 'k elk ogenblik
        Bijna van koude vrees verstik.
      
      
        Zij is als doof voor onze pijn,
        En doet ons ramp op rampen dragen;
        'k Zal evenwel bestendig zijn,
        G'lyk een staag staande rots de vlagen
        Weerstaat, op hoop dat zij dit al,
        Nog eindelijk bekronen zal.
      
      
        Toen ik mijn Leistar het eerste zag,
        Al wandelende door de bomen,
        Heeft zij met overzoet gelag
        Mijn zieltje zoo ver ingenomen,
        Dat mij geen lijdig ongeval
        Van hare liefde scheiden zal.
      
    
  