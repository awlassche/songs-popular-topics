
    
      
        Och, of het geoorlooft waar,
        Op het Apostolisch spoor, te blussen
        Zijn' ijver, met godvruchtig kussen
        Der voetstappen van het lijdzaam paar;
        En elken voetstap, met
        Bedruckte tranen, te besprengen;
        Ja tranen met hun bloed te mengen,
        En uit te storten ons gebet;
        Daar dat doorluchtig root
        Zal vloeien, uit zoo heilige aderen.
        O Stat, heeft een wolvin uw Vaderen
        Gelikt, gezoogd; waarom verstoot
        Gij, grimmiger van aard,
        Des Vaders? och! waar sleept gij henen
        De Meesters, die, met eedler stenen,
        Uw muuren trekken hemelwaert?
        Van waar uw Godsdienst, door de wolken,
        Wordt toegeblazen allen volken.
      
      
        Het Heidens Rome most
        Van outs, door bloed, zijn grootheit baren,
        En oorlog blazen zoo veel jaren:
        Dat heeft van Remus af begost;
        Van dat de broeder sloeg
        Ter neder zijnen vollen broeder:
        Gelijk nu lest de zoon zijn moeder,
        Die hem, haar hoop, ter wereld droeg,
        En zette in top van het Rijk.
        Zou die zijn moeder zoo durf lonen,
        Dan onze Vaders noch verschonen;
        Zoo was hij niet zich zelf gelijk.
        Maar het Christensch Rome moet
        Door martelbloet zijn grootheit baren,
        En worstelen door veel gevaren.
        Ons Vaders stichten nu in bloed
        Een nieuwe stat, die, door hun lijden,
        Meer wind, dan de oude, door haar strijden.
      
    
  