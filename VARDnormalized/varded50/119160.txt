
    
      
        Mijn herte slaat, mijn ziel is gants verflaauwt,
        Met kommer en ontsteltenis bevangen;
        Ik hijg' en zwoeg: o God! wat is het mij bange,
        Nu het zonden-pak van mijn ziel zo sterk benaauwt!
        O bitt're vrucht van het ingebeelde zoet!
        Rampzalig ben ik van die waan bedrogen.
        Nu laat gij mij een angel in het gemoed:
        En 'k vind helaas! niets over als een logen.
      
      
        Mijn God! hoe vuil en walgelijk ben ik!
        Van top tot teen zijn niet dan etter-builen,
        Die ongezalft, inkank'ren en vervuilen;
        Zo dat ik voor mij zelven ijz' en schrikk',
        Niets is er dat na heiligheid gelikt,
        Of na uw Beeld in het alderminst kan zwemen:
        Wat Wonder dat uw gunst dan van mij wijkt,
        En dat Gij mij uw invloed gaat ontnemen?
      
      
        Waar vind ik nu salpeter, zeep of loog?
        Of wat Jordaan, om mij weer rein te wassen?
        Of goot ik best een zee van traanen-plassen
        Met volle stroom gestadig uit mijn oog?
        Wie schaft mij nu een Balsem voor die kwaal?
        Wie legt mij nu een plaaster op die wonden?
        Op dat mijn ziel niet in het verderf neer daal;
        Maar heul en heil voor mij noch zij gevonden.
      
      
        Doch het is vergeefs waar ik mij wend of keer':
        Geen schepsel, noch ik zelf en kan mij helpen.
        Waar zal ik heen? wat zal mijn droefheid stelpen?
        Mijne bange ziel, schep moed! En werp u neer
        Voor hem, die wijn-en oli-flessen heeft,
        Ja die om niet wil in uw wonden gieten:
        En die uw drek, hoe vast en diep zij kleeft,
        Wil zuiv'ren door zijn reine water-vlieten.
      
      
        Mijn God! zie hier een schuld-bekennend' hert,
        het Welk u zijn nood al wenende komt klagen.
        Het offer dat g' u immers laat behagen
        Is zulk een geest, verkneust door zonden-smert.
        Genaad', o God! is het die ik maar begeer;
        Al is mijn schuld ten Hemel opgerezen.
        Vergeev je die, dat zal u groter eer,
        En dank en roem voor uw genade wezen.
      
      
        Heer Jesu, het is uw herte-bloed en Geest,
        het Geen vrijden kan van zonden-schuld en smette:
        Dies ik op u al mijn betrouwen zette,
        En bid dat Gij mijn kranke ziel geneest.
        Schenk mij het kleed van uw gerechtigheid;
        Dat heil-gewaad zal al mijn vuilen dekken.
        Of dan een last van schulden op mij leit,
        Gij zult voor Borg en Losser mij verstrekken.
      
      
        Gun mij, o God! doch een vernieuwde ziel,
        Recht na uw Beeld herschapen en herboren:
        het Welk ik helaas! in Adam heb verloren.
        Dat Hert-sieraad is het geen u welgeviel.
        O spreek mij ook die zoete taal eens toe:
        Ik ben uw heil: uw zonden zijn vergeven.
        Weg is dan druk; dan ben ik wel te moÃª:
        En 'k zal als uit de dood dan weer herleven.
      
      
        Dan zal mijn ziel, van het hoogste kwaad bevrijd,
        Steeds uwen lof met dankbaarheid vermelden,
        Het eenigst dat men u weer kan vergelden;
        Terwijl mijn hert zich in uw heil verblijd.
        Dan zal ik mij steeds voor uw aangezicht
        Bevlijtigen te wand'len na uw wetten,
        En op uw Woord, als mijner paden licht,
        Altoos nauwkeurig en volstandig letten.
      
    
  