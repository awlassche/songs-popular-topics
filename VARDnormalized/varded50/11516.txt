
    
      
        WAnneer ik eens beschouw
        Dat schepseltje, Mevrouw,
        U meen ik, Liefje kuis en trouw
        Zo bleect, zo bloost, en bruyst mijn bloed
        Als een die hitse koortse voet.
      
      
        Wereltse Koningin!
        Of eerder een Godin,
        Waar voor dat ik met ziel en zin,
        Gedweegzaam buygh ter aarden neer,
        En doe al u begeert, en meer.
      
      
        O zieltje van mijn ziel!
        Die ik voor het puyckjen hiel,
        En mijn altijts zo wel beviel,
        Ik ruyld' om u geen Dianin
        Noch Venus, voester van de Min.
      
      
        Neen, geyle Venus, neen!
        'k Misprijs u dartelheen,
        En al u vleyende gebeen,
        Geen bos of velt-Godinnen, ziet,
        Trekken van u mijn zinnen niet.
      
      
        Alwaerde Marrigreet!
        Die mijn het minste leed,
        Noch enig overlast ooit deed,
        Maar u lieftallig steeds getoond
        Mijn Min met weder-liefd geloont.
      
      
        Zuivere jonge Dier,
        Bevallig van manier,
        Heel heusjes, stil en goedertier,
        Van leest, van schik, in ieders zin
        Puft gij de Griekse Koningin.
      
      
        De Prins der schilders el
        Apelles, met penseel
        Nooit diergelijck heeft op pineel
        Gemaelt, daeromme roept vrij al;
        Dat daar geen schoonder leven zal.
      
    
  