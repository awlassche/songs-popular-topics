
    
      
        O zalig Bethlehem,
        Wat zangers toon of stem
        Verheft u naar uw waarde?
        Het kind, dat hemel, aarde
        En hel dwingt met ontzag,
        Waarvan een maagd gelag,
        Kwam binnen uwen muur,
        Ter allerzaligste uur,
        In het licht van des levens dag.
      
      
        Al was voorheen uw naam
        En eer gering van faam,
        Zo dientge, klein van luister,
        Zyn' glans, bewolkt in het duister,
        Zijn Godtheits majesteit,
        Vereend met nedrigheit;
        Wiens kruis des lands hooftstadt, groot
        En volkryk, die ter dood
        Hem doemt, alom verbreit.
      
      
        Geen moedig Sparte kan
        Dus roemen, vruchtbaar van
        Lykurgen en Lysanders.
        Geen Pella, Alexanders
        Geboortstadt, stofte op een
        Geluk zo groot met reen.
        Geen held gaf zoveel stof
        Met zijne wieg tot lof
        Aan het wydtberoemde Aten.
      
      
        Hier wijkt Jerusalem
        Voor u, o Bethlehem.
        Dat des werelds hooftstadt, Rome,
        Haar ydle roemzucht tome:
        Al baartze held op held,
        Befaamt door krygsgewelt,
        Als Sulla, Scipio,
        Marcel, of Cesar, zo
        Vermaard in het bloedig veld.
      
      
        Wie ooit uwe Boas prees,
        Hoe hoog uw glori rees
        Met Ebsan, Isrels rechter;
        Uw burger, David echter
        Vereerde u ruim zo schoon
        Met zijn geboorte en kroon:
        Noch hoger stygt uw eer
        Door Christus, Davids heer,
        En teffens Davids zoon.
      
      
        Om vruchtbren akkergront
        En wei, die welig stond,
        Mogt gij wel broothuis heten:
        Maar blijft veel min vergeten,
        Als het manna, het hemels brood,
        In u uit des Vaders schoot
        Komt neergedaald om laag,
        Dat zielen, altijd graag,
        Bevryt van hongersnood.
      
      
        Waar zieldorst lastig viel,
        In u is voor de ziel
        Een bronaâr ook ontsprongen,
        Van David blij gezongen;
        Gewenschter voor zyn' dorst,
        Dan het water, het welk de Vorst
        Straks wechgoot, uit uwe put
        Gehaalt, als zonder nut
        Met heldenbloet bemorst.
      
      
        Leer, Bethlehem, och! leer
        In ootmoed mij dien Heer
        Recht volgen: wek verlangen,
        Om al zijn heil te ontvangen.
        Wek honger naar het graan,
        Dat ewig kan verzaân.
        Wek dorst in mijn gemoet,
        Onendig door zijn bloed
        En heilbron te verslaan.
      
    
  