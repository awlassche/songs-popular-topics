
    
      
        Komt Oceaan van ongemeten goedheid,
        Komt Eynd’loos diep van ongesmaeckte zoetheid,
        Komt opent U versegelde Fonteine,
        Doorwatert een amechtige Woestijne;
        O Zee zoo water-rijck,
        Vloeyt over Dam en Dijk
        Van onze hoge harten:
        Ach God gedoog het niet,
        Wij doen ons zelf verdriet,
        En menen U te tarten.
      
      
        O levend’ water dat den dorst kond stillen,
        Der gener die alleen maar drinken willen:
        Stroomt klare Vliet, gij schijnt by-na bevrooren,
        En dompelt ons tot over hoofd en oren
        In Jezus dierbaar Bloed,
        Dien kostelijcken Vloed,
        Daar duysende Melaatsen
        Haar plagen wierden kwijt,
        Wij gaan ons nu ter tijd
        Aan dit Bethesda plaatsen.
      
      
        O volle stroom, een groot getal van toevers,
        Op Sions heil, die leggen op Uwe Oevers
        En gapen vast naar water, als de Vissen
        In ‘het gulle zand, daar zij haar hooft-stof missen;
        Komt op Uwe Oever staan,
        Zo vol als de Iordaen,
        Doen Ioshua die kloofde,
        Wij waren straks gedrenkt,
        Indien gij maar eens wenckt,
        Of zo wij maar geloofden.
      
      
        O schrikkelijk, o heyloos ongelove,
        Word dan dien Vloed om uwen’t wil verschoven?
        O Heer geef ons Lantaerens om te zoeken
        Naar dit gedrogt in winkelen en hoeken,
        Maakt dit het ons zo bang,
        Wij willen dezen Slang
        In duizend stukken kerven,
        Wij kunnen langer niet
        Het Water van Uwe vliet
        Ontberen, of wij sterven.
      
      
        Wij graven vast, aan alle kanten grebben
        Als eens de egyptenaren, Ach zal dit ebben
        Zijn zonder end? het is al tijd van vloeien,
        Ei doet op nieuw de dorre stammen groeien,
        En dragen vrugt op vrugt,
        Kom held de Water-sugt
        Van u versmagte kind’ren,
        Of legt haar aan de Borst,
        En laeft haar fellen dorst,
        Uwe volheid zal niet mind’ren.
      
    
  