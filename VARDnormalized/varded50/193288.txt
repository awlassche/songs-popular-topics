
    
      
        O Heerlijk goed; voor Gods kind'ren bereid
        In Godes Huis: het is waar wij moeten sterven:
        Maar als de ziel nu van het lichaam scheid,
        Zij laat het lichaam wel in het graf verderven,
        Maar zelve vaart de ziel na Godes Woning,
        En straks begint de Hemelse beloning.
      
      
        Maar meerder goed verwagt de laatste dag,
        Als het lichaam ook ten grave uit zal rijzen,
        Hier gaan wij heen door smerten en geklag,
        Daar zal geen ellend' immer ons vergrijzen;
        Hier schenden wij nog dagelijks Gods Wetten,
        Daar zal geen sond' in t'minste ons besmetten.
      
      
        Hier blijkt het wat, een hand vol ijdel goed;
        Daar zullen wij een Hemels goed be-erven,
        Hier geeft wat eer, een opgeblazen moed;
        Daar zullen wij een Hemelsch' Kroon verwerven:
        Hier agtmen veel, een heerlijke Woning.
        Daar wagt ons zelfs het Paleis van God ons Koning.
      
      
        Hier is het gezelschap wonder aangenaam;
        Daar is het gezelschap van volmaakte Vromen,
        Hier blijven Vrinden blijdelijk te zam;
        Daar zullen wij weer bij malkander komen;
        Hier heeft men staag verandering te vrezen;
        Daar zullen wij in vreugde eeuwig wezen.
      
    
  