
    
      
        GEluckingh was het Abrahams zaad,
        Gesteld van God in beter staat,
        Als doe noch was de beste Heiden.
        God nam haar voor zijn eigen aan,
        En deed haar al verzegelt gaan,
        Om haar van andere af te scheiden.
      
      
        Dit zegel was, besnijdenis:
        Waar voor de Doop nu bij ons is.
        Het water merkt de Bondgenoten.
        Het water heeft geen eigen kracht,
        Maar 'twijst op Christi eigen macht,
        En op zijn bloed voor ons vergoten.
      
      
        Men dopt de kindren groot en kleen,
        Al gaat 'tgeloove niet voor heen,
        'tVerbondt is ook voor kleine kindren.
        Voor haar is Christi geest en bloed.
        Schoon 'tkint het Christen werk niet doet.
        Men moet den zegen niet verhindren.
      
      
        Mijn doop-Naem geeft mij heylsaem licht:
        Het maand mij tot mijn Christen-plicht.
        En leert mij alles te versaecken.
        Mijn doop naam is mij tot een pand
        Dat Christi gunst en liefde band
        De Duivel nooit en zal los maken.
      
    
  