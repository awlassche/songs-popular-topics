
    
      
        OCh montje kost gij spreken, met een bevall'ge vont,
        Gelijk gij placht voor dezen, ach waart gij doch gezond!
        Of mocht ik voor u leven, het mijne geven.
      
      
        Hoe luckigh souw ik wezen, maar nu treur ik alleen,
        O gij nydighe Parcken, wat baerdy mij geween?
        Mij is door zucht noch klachten, niet te wachten.
      
      
        Ach mijn korale lipjes, hoe ziet gij doch dus bleek?
        Ach tintelende ooghjes, wiens straal mij vaak bezweek,
        Mocht gij ons liefd niet lyen, wreede pryen?
      
      
        Heb ik dan niet te wachten, van u als droeve druk?
        Ken u niet eens bewegen, hemel mijn ongeluk?
        Hoe kost gij op mij gieten, meer verdrieten?
      
      
        Mijn troost ben ik ont-ervet, van u bij-wezen zoet,
        Zo zal ik u haast volgen, tot aan Cocytis vloed,
        'k Vrees u niet te vertellen, inder hellen.
      
      
        Och mijn snee-witte handjes, hoe doch dus kout en stijf?
        Kan het wezen, druckt u armpjes eens om mijn tenger lijf:
        Of doet u Lief een teken zonder spreken.
      
      
        Is er geen mededogen meer in dit siel-loos Lijk?
        Isset zo gants vervlogen na Plutoos duister rijk?
        Zo moet mijn hartje smachten, in haar klachten.
      
      
        O wee! het bloed, onnozel, bruyst zijn neusgaten uit,
        En tuyght de grote liefde, die hij droeg zijn jonge bruyt,
        het Beklaeght noch d'ongelucken, die mijn drukken.
      
      
        Laas! d'oorsaeck van mijn zuchten, moet mijn verlosser zijn,
        Mijn Lief, ik ben gemoedigd, te dragen mee u pijn:
        Sent men u na benede, ik wil mede.
      
      
        Vaart wel vader en moeder, gij haters van ons min,
        Vint gij mij, en mijn Liefje op strand, delft ons daar in,
        Wilt na ons dood ons beide, doch niet scheyde.
      
      
        Adieu mijn vaders woning, mijn huis, gevolg en stoet,
        Adieu weeldrighe lusjes, wel vol van vreugden zoet,
        Ik hoop door dit mijn sterven, meer te erven.
      
    
  