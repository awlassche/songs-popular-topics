
    
      
        KOmt trage Mens te voren,
        En opent doch u oren,
        Ei ! neemt Gods Roeping waar:
        het Is God den Heer Almachtig,
        Die roept u, Zondaar, krachtig,
        Maakt zijn gunst' openbaar.
      
      
        Hij roept tot uwer baten,
        Niet dat gij soud't verlaten
        het Gheen dat heel kost'lijck is,
        Of vreugd en rust kan geven,
        Of u maakt hoog verheven,
        Of u staat stelt gewis.
      
      
        Hij roept u uit de zonden,
        En uit stinkende gronden
        Van des Duivels vuiligheid,
        Gekwetst vol vuyle wonden,
        Legt gij daar vast gebonden,
        Door Satans list verleid.
      
      
        Gij, die als vuyle vaten,
        Zelfs komt den Heer te haten
        Ontbloodt van denkt en eer,
        Wat heeft den Heer bewoghen,
        Dat hij zijn gunst'ghe ogen,
        Op u laat dalen ne'er ?
      
      
        GEen Pen, noch wijze monden,
        En konnen niet verkonden
        Den gunst van God den Heer,
        Die u zijn stem laat horen:
        Komt uit den drek te voren,
        Gij Zondaars u bekeer.
      
      
        Wilt u tot mij begeven,
        Het zalig blijde leven
        Heb ik voor u bereid:
        Laat u bekering blijken,
        Zo zal ik u verrijken,
        Met eer en Majesteit.
      
      
        WEl, zult gij nu in dezen,
        God niet gehoorzaam wezen
        In het gheen ten goed' u strekt ?
        Och Mens ! en wilt niet schromen
        Nu tot u God te komen,
        Die door zijn Woord u trekt.
      
      
        Gedenkt hoe vele oren,
        Dien stem niet mogen horen
        Die gij dus vriend'lijck hoort.
        Zo gij dit komt verachten,
        Verzuimt, niet gaat betrachten,
        Schrick'lijck gij God verstoort.
      
      
        Met veel droevige slagen
        Zal God den genen plagen,
        Die zijn Roeping versma'en,
        En ook zijn wil wel weten
        Moet-willens die vergeten,
        En van zijn weg afgaan.
      
    
  