
    
      
        HEer, gij hebt uw gunst ons laaten blijken,
        En Jakobs boei en slavernij gewend.
        Dat uw volk in het kwaad niet zou bezwijken,
        Dies hebt gij het van zijn misdaad vrij gekend.
        Gij naamt gans weg al uw verbolgentheit,
        En hebt ons heil voor uwen toorn bereidt.
        God van ons heil, breng ons eens weer in staat,
        Opdat uw toorn niet verder  ons beschaadt.
      
      
        Zal uw wraak gedurig op ons wezen ?
        Strektge uwe straf zelf tot den naneef uit ?
        Zal uw kracht dan ons niet weer genezen,
        En redden, naar uw eeuwig vreêbesluit ?
        Zult gij ons niet verlevendigen, spijt
        des Doods banden; dat uw volk zich weer verblydt ?
        Toon ons, o Heer, uw gunstig aangezicht,
        En geef ons heil bij het straalen van uw licht.
      
      
        'k Leen nu het oor naar het gene God zal spreken,
        Want hij spreekt tot zijn volk dat hij bemint,
        Taal van vreê, een klaar onfaalbaar teken,
        Van liefde, en dat hij het hartelijk bezint.
        Maar dat ze oprecht en trou zijn aan den Heer,
        En niemand weer van hen tot dwaasheit keer'.
        Want zeker is zijn heil nabij de geen
        Die in zijn vreze op zijne paden treen.
      
      
        Dat in het land zoo ere moge wonen.
        De waarheit en de goedertierenheit
        Groeten van elkanderen, en tonen
        Het heil dat in haar opgesloten leit.
        Gerechtigheit en vrede zullen dan
        Malkanderen ook kussen, in gespan
        Verenigd met de waarheit, die uit d'aard'
        Zal spruiten, met weldadigheit gepaard.
      
      
        het Recht zal het oog neêrzenden uit den hogen,
        Ook zal de Heer ons het goede geven, want
        des Hemels goed daalt neer uit des hemels bogen,
        Dies zullen wij de vruchten zien van het land
        Gerechtigheit zal voor zijn aanschijn gaan,
        Waarna hij haar zal op den weg doen staan,
        Daar hij den stap van zijne voeten zet:
        Zoo zien wij ons geholpen en gered.
      
    
  