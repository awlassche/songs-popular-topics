
    
      
        Over ettelyke jaren,
        Doe grampeer was een klein kind,
        Waren daar veel kluysenaren
        Tot de Wildernis gezind;
        Onder alle Godes vrienden,
        Die den Here vierig dienden,
        Was ’’er enen Heremijt,
        Die een Kind had mee geleid.
      
      
        Dit Kind had hij mee genomen
        Met hem na de wildernis,
        Om het prijkel te ontkomen
        Dat ’’er in de wereld is;
        En aan ’’t Kind de vrees des Heren,
        Van zijn jonkheid af te leren:
        En op dat het Kind altijd
        God sou dienen in zuiverheid.
      
      
        Hansje leerde goe manieren,
        Hansje was geweldig fijn:
        En hij leerde Hovenieren,
        Om niet lui nog leeg te zijn:
        Want de Duivel uit der hellen,
        Komt de jonkheid altijd kwellen,
        Als zij lui en ledig gaat,
        Doet hij niet dan alle quaat.
      
      
        Hansje die en zag geen mensen
        Anders als den Heremyt,
        Alle dingen ging na wensen,
        En hij diende God met vlijt;
        Tot die tijd dat zij vernamen,
        Dat ’’er andere mensen kwamen,
        Daar eens zwieren in den geest,
        Op een boere bruiloftsfeest.
      
      
        Hansje die nooit zulke dingen,
        Van zijn leven had gezien,
        Die sprak met verwonderingen
        Vader wat zijn dit voor lien,
        Toen kreeg Vader agterdenken,
        Merkte dat het hem mogt krenken,
        Maar de Man sprak heel bedaan
        Het zijn Gansjes die daar gaan.
      
      
        Wagt u dat zij u niet bijten,
        Dat gij daar niet bij en gaat,
        Anders mogten zij u smijten,
        Blijft bij mijn en volgt mijn raat:
        Houd’’ u in mijn Kluis verborgen
        Ik zal vlijtig voor u zorgen,
        Wagt u dat u niemand ziet,
        Anders naakt u groot verdriet.
      
      
        Neen ik vrees niet zei ons Handje,
        Voor des Gansjes nog verdriet,
        Vader koopt mijn ook een Gansje!
        Want zij zijn zo lelijk niet;
        Zij en zullen mij niet bijten?
        Koopt mijn een Gans of ik zal krijten,
        Ag! dagt doen den Heremyt,
        Nu ben ik den vogel quyt.
      
      
        Het was nauw een week geleden,
        Of ons Hansje raakte los,
        En hij liep met fiere schreden
        Na de Stad toe uit het Bos:
        Doen ons Hansje daar met hopen,
        Zulke Gansjes meer zag lopen,
        Was hij naauw een maand uit ’’t wout,
        Of ons Hansje was getrouwd.
      
      
        Men mag wel de jonge lieden,
        Raden tot de suyverheyt,
        Maar men mag haar niet verbieden
        Zij zijn vrij zo Paulus zeid:
        Die het vat die mag het vatten,
        Die het schat, die mag het schatten
        Alle Geesten looft den Heer,
        D’’Een wat min, en d’’ander meer.
      
    
  