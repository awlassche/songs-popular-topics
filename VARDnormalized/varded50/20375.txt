
    
      
        Weg koude Wintersche nachten, vlieght henen,
        Non dat de Lente weer volleghen zal:
        Als ons de aarde gaat vruchten verlenen,
        Kruiden, en Bladers, op Berg en in Dal:
        Dan gaan de zinnen van den ed'len Mens
        Dikmaal verlusten, na haren wens,
        D'ooghjes die zwieren al ginsen en weer,
        Zo haar de voetjes geleiden veer.
      
      
        het Vlugge Gevogelt men vrolijk hoort zingen,
        Daar zij in het Bosje zijn, onder de Lucht,
        Van het een tackjen op het ander te springen,
        Scheppen in deze Mei grote ghenucht.
        Het Harders Fleurtje klinckt helder in het Oor,
        Om te vermakken het snel gehoor:
        Aan het klare Bekje zit Tyter en blaast,
        Terwijl het weeldighe Schaepje graest.
      
      
        Flora pronckt heerelijck onder de Blommen,
        Nu dat haar Phoebus zo gunstig omvanght:
        Die door zijn vierige straeltjes doet kommen
        het Blomtjen uit de aarde, waar na men verlangt.
        het Hof is vol geur, en op ygelijck bed'
        Groeyt de Auruyckel en Vyolet.
        Silvia vlechter een kransje, wij sient,
        Pluckten een Ruyckertje voor haar Vriend.
      
      
        Volghet nu Ceres welsmaeckende Fruiten,
        Na dat de bloeyseltjes bennen vergaan:
        het Is een verwondering als men komt buiten,
        Dat men de Boomtjes zo jeugdig ziet staan:
        Waar af komt druyppen het zilverig nat,
        Als men gaat des morreghens over het pad;
        het Regent en watert de Kruiden zo vaak,
        Alles tot voedsel en nieuwen smaak.
      
      
        Als wij bemerken des Jeughdighe dingen,
        Zijn onze krachten inwendig verblijd,
        Dat wij beginnen heel vreugdig te zingen,
        Nieuwe Ghedichjes van deze Mei-tijd:
        Aard, Lucht, Vier, Water // ja Voghels en Vee,
        Kruiden en Bomen verblijden mee;
        Ziet ze eens woelen, elk teelt en elk broed,
        Door het gevoelen van het soetste zoet.
      
    
  