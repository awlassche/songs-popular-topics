
    
      
        ZIjt wellekom, lieflijk Meytje (geschonken)
        het Pronckje van all', wel over-schone trotsen tijd,
        Dat Velden, en Beemden met vrucht komt bepronken,
        Bergen, en Dall', waar door dat alles zich verblijd,
        Lockt jeuchdige Kruytjes, en Spruytjes uit d'aert,
        De dert'le geluytjes, uit muytjes gij part,
        Doet Pomonaes telgen in zwelgen den Don,
        De beken en Strome weer vloeien, weg Kou.
      
      
        Auroraes glim blooster, en Phebus zijn stralen
        Die glinsteren zoet, wiens kracht verdooft Saturnus uit
        Dianaes trots glansje verandert in het pralen,
        Wat Phebus doet? Eolus swoelheyt al ontsluyt,
        En geeft ons Nephente, vol juchdich gelaat,
        Een bloeyende Lente, ei ziet hoe nu staat
        Boreas barsheden, vergleeden tot spijt,
        Van Hijmen gaat zwijmen met het Meytje in strijd.
      
      
        Ei ziet hoe dat Flora vertoond jeugdig wezen,
        Haar trotse schoot, versierd, staat deftig op-getoeyt,
        Met duysentderleye sieraad, uit gelezen,
        Oranjes loot, die Floraes-hoff gans overmoeyt,
        Die Fama, met Laura, bekranst meer en meer,
        Fortuna voorspoedig beglanst tot een eer
        De Velden denkt melden, en't Vetje dat graest
        Gans aardig, hovaardig, hoort Tytertje blaast.
      
      
        Men singhter, en springhter, om d'oude gewoonte,
        Ter eer de Mei, Pan spelt en zijn Syringa queelt,
        Coridon en Silvia aller pronk schoonte,
        Zingen een Rei, Celion Coridetta streelt,
        Ei ziet hoe Phylander zijn Rosamont kust,
        Granida en Deyphylo nemen hun rust,
        Kloris en Phylida drijven het Vee
        En queesten gerusjes Mey-lusjes, in vree.
      
      
        Orpheus die speelter met een zoet vermakken,
        Dat al wat leeft, hippelt en springet die het hoort;
        het Gedierte vergadert, Bos Beemd' schijnt te krakken,
        Heer zegen geeft, met dezen Mei nu rechte-voort,
        het Gevogelte sweefter, en swierter, zo mak,
        Het fluiter op, van de een, in d'andere tak,
        Elk streelter zijn Ega daer't sinlijck op is,
        En loven (hem boven) ons Schepper gewis.
      
      
        O! Eewigen God en Almachtigen-Vader,
        Zegent ons Land, voor Oorlog, pest, Twedrachticheyt;
        Dit bidden wij Vierich in het Herte te gader
        Machtige-hand, geeft doch ons Staten goed beleid,
        Al in haar Regering, Eendrachtig, Getrou,
        En't Enige Spruytje, van het huis de Nassou,
        Op dat hij zijns Vaders-Voetstappen bekent,
        En daden mag volgen, nu: Aanziet het Ent.
      
    
  