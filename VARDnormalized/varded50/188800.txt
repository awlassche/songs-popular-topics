
    
      
        WAt vindmen niet all goede dingen,
        In veynsende verworpelingen,
        Die het nieuwe Schepsel wel gelijken,
        En schijnen hert vernieuwings blijken!
        Een Geest der duisternis kan zijn
        Een Geest des lichts, in schonen schijn.
      
      
        Wat delen van een nieuw herschapen
        En weten zij niet na te apen!
        Wat klimmen zij niet op veel trappen,
        Van geestelijke wetenschappen,
        Ja vierigheyt waar door Gods Woord
        Van hem met blijschap wordt gehoord!
      
      
        Wat tonen zij niet all bekering,
        In uytterlijcke zonde-wering!
        Wat zietmen hen niet al voor pligten!
        Verr' boven andere verrigten!
        Hoe treffelijk! hoe groot! hoe hoog!
        Is het geestelijk wel in haar oog!
      
      
        Wat wordt niet al van hen beleden
        In het voordoen van Gods dienstigheden!
        Wat spreken zij, met volle monden,
        Niet all van beide Gods verbonden!
        Wat biegten zij niet, tot haar smaat,
        Wel opentlijck haar zonde quaat!
      
      
        Hoe lange kunnen zij hun buigen!
        En leed in zak en as betuigen!
        Wat kunnen zij, met schijn behagen,
        En lust, na hare pligten vragen!
        Wat stellen zij hen aan Gods zijd'
        En voor Gods zaak, en zwaaren tijd!
      
      
        Wat kunnen zij van hare goed'ren,
        All, zonder lievende gemoed'ren,
        Aan God en aan de zijne geven!
        Ja agten niet te dier haar leven,
        Maar laten het lichaam in den brand,
        Indien haar' agting hun verpand!
      
      
        Wat kan men trappen in hun merken
        Van enes Christens ziel bewerken!
        Wat kan haar hert hun nederbuigen,
        En zeer van zonden overtuigen!
        Wat werd haar ziel-rust wel gestoord,
        Door schrik, en beving voor Gods Woord,
      
      
        Wat wordt haar hert met vreugd bevangen,
        Als zij Gods goede Woord ontvangen:
        Wat zijn zij, na haar ijdel agting,
        In stille vreedzame verwagting,
        van het Heil-lot door de Middelaar!
        Gelijk de dwaase Maagden-schaar.
      
      
        Wat maar in beterschap van leven!
        d'Onreyne Geest schijnt uitgedreven.
        Hoe verre kunnen zij geraken
        In het zoet, en goede woord te smaken!
        Wat wordt hun Huichel-werck gesterkt!
        Door veel' bevindingen bewerckt!
      
      
        Wat kan hun schijn-deugd zeer gelijken,
        De Heil-genaden, en haar blijken!
        Wat schijn-geloof kan in hun wezen!
        Wat schijn-boetvaardigheit ervarene wat vrezen!
        Voor Gods gedugte Majesteit!
        Wat hope van haar zaligheid.
      
      
        Wat schijnt somtijds of de liefde
        Der vromen hun hert doorgriefde!
        Wat flikkert'er in hun gewisse,
        Een schijn van Geest-getuigenisse!
        Met voorsmaak van des Hemels kragt!
        Dit maakt hen bij hen zelfs geagt.
      
      
        Hoe na-by ook geveinsde komen,
        Zij zijn alleen maar bij-na-vromen;
        En met Agrip by-na bewogen
        Te Christenen; geheel bedrogen!
        Mijn Ziel slaat op dit alles agt,
        En houd daar door haar staat verdagt.
      
    
  