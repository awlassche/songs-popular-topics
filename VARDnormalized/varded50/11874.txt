
    
      
        HOe holt de Werreld over al,
        Een ieder is vol vreze,
        Ach! wat het eynd noch wezen zal,
        Van dit droevig ongeval?
        Het hout noch maet noch stal,
        Met al dit godloos wezen.
      
      
        Men hoorder niet als krijgs rumoer,
        Van kerven, moorden, branden,
        Noch Burger werd verschoont noch Boer,
        Ja d'aldersnoodste loer,
        Voert menig aan het snoer,
        En brengt hem tot schanden.
      
      
        Eilaas! wat hoort men naar gekrijt,
        Men hoort Trompetten blazen:
        Daar sneuvelt menig in den strijd,
        Door haat en dolle nijd,
        Tot s'even naasten spijt,
        Om in zijn goed te grazen.
      
      
        De Vreed' is nu al weg gejaagd,
        De bloote deegens klinken,
        Ziet hoe dat de een den d'and'ren plaeght,
        Ja het moet God zijn geklaeght,
        Hoe elk dus onversaagd,
        Zijns naasten bloed wil drinken.
      
      
        Verschijn doch eens o zoete Vree!
        Met uwe Olyve ranken:
        Dan zal verdwijnen al het wee,
        Op het Land en in de Stee,
        Want Mensen en het Vee,
        Na u o vrede! janken.
      
      
        Dan zal de Wollef en het Lam,
        In ene weide spelen:
        De wreede Leeuw zal werden tam,
        Die eerst was fel en gram,
        Dan zal der Christen stam,
        Een blijde Lof-sangh kwelen.
      
      
        Verschijn, verschijn, o vrolijk licht!
        Met uwe goude stralen,
        En toog u Godlijck aangezicht,
        Dat ieder Mense sticht,
        Op dat elk in zijn plicht,
        Gods goedheid mag verhalen.
      
    
  