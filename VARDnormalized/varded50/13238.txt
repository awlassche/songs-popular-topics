
    
      
        Uit den allerhoogsten throone
        Van den hemel God den Zone
        Neergekomen na den wens,
        En verlangen van den mens,
        Op der aarden, is geboren
        Van een Maget uitverkoren
        In den alder-armsten stal,
        Die den rijcksten is van al.
      
      
        Eerst de Herders hem bezoeken
        Overdekt met arme doeken
        En tot onze zaligheid
        In de Kribbe neer-geleid
        Van zijn Moeder, in het midden
        Van de beesten hem aanbidden,
        En met heel het hemelsch' hof
        Ook verbreiden zijnen lof.
      
      
        Met Maria zijne Moeder,
        Hem geworden onzen broeder
        Met een kusje voor de mond
        Met de knÃ¯en op de grond,
        En oprechte liefde groeten,
        En ook kussen hem de voeten
        Met een diep' ootmoedigheid
        Tot den dienst van hem bereid.
      
      
        In de liefde voorder branden,
        Ook zij kussen hem zijn handen,
        En omhelzen het lieve Kind
        Dat de mensen zo bemint,
        En de traentjens van zijn wangen
        In een dankbaar hert ontvangen,
        In een hert vol van berouw
        Zij ontvangen dezen douw.
      
      
        Met het zoete Kindtje schreien,
        En haar schaepjens laten weyen
        Bij dit aldersoetste Lam
        Dat tot ons zo neder kwam.
        Met haar hert, en al haar zinnen
        Zijn barmhertigheid beminnen,
        En geloven al in hem
        In zijn heilig Bethlehem.
      
    
  