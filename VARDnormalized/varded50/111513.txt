
    
      
        o minnegod! die voor uw schigten
        Het al doet zwigten,
        Van het kleinst' tot het grootste dat'er leeft:
        De Zee en Aard en Lugt beminnen,
        het Gloeid al van binnen
        En tot de Liefde sig begeefd,
        In Bossen en Bomen
        Geen Vogel zoo vlug,
        Geen Vis in de Stromen,
        Ja zelfs de Mus,
        De Vliegen en Mieren,
        (Schoon bloed'lose dieren)
        Niets is voor de liefde te stug.
      
      
        Daar gij u Heerschappij doet blijken
        Moet alles wijken,
        Ja! gij dwong zelfs de hoge Goon,
        Wel eer door uw gedugte magten
        En felle Kragten,
        Om te verlaten hun verheven Troon.
        Jupijn om Europe
        Herschiept g' in een Zieter:
        En Phoebus moest lopen
        Om Daphn√© zo fier.
        God Pan om Syringe
        Veel deuntjes moest zingen
        En dansen met lugtige zwier.
      
      
        Zelfs om Omphale te beminnen,
        Dreef gij tot spinnen
        Aicides, die zelfs monsters dwong.
        Indien gij de nakomelingen
        Zo wel kund dwingen,
        Als die, daar ik zo strak van song:
        Hoe kund gij gedogen,
        Dat Roosje uw Magt
        (Trots op haar bruin' Ogen)
        Zo schendig veragt?
        Waak op Venus-Wigje,
        Grip aanstonds uw Schigje:
        Ei lustig! sa toon nu je kragt.
      
      
        zo Cupidootje repj' een poosje,
        Op dat mijn Roosje
        Sig aan uw Wet gehoorzaam toond;
        Dat zal haar Hert gevoelig maken.
        Als zij voeld blaken
        De Minnevlam die in haar boezem wond
        Zal zij niet ontglippen
        Mijn Min, na ik gis.
        'k Proef al op mijn lippen,
        Hoe sappig dat z' is:
        Maar neen! het spijtig diertje
        Dat spot met zijn viertje,
        Hij ziet waar hij wil, het is mis.
      
      
        Ik spot voortaan met u magten
        En felle kraten,
        Cupied! waar op je stoft zo breed
        Ga, laat Vulkaan u stompe Flitsen
        Op het Aambeeld spitsen:
        Want gij hebt dog (gelijk gij weet)
        Kragt'lose Minnestoker
        (Het strekt u tot schand)
        Geen Pijl in uw Koker
        Zo scherp getand,
        Die Roosjes kan dwingen,
        Om fynder te zingen.
        Hangt het Tuygje maar vrij aan de wand.
      
    
  