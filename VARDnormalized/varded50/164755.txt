
    
      
        ACh ziel-beminde Rosemont,
        Zal mij den Hemel langer van u scheiden?
        Wie kan die droeve tijd verbeiden,
        Daar uwe schoonheid heeft mijn ziel gewont
        Helaas! helaas! hoe kan mijn hert
        Verdragen zo veel ramp en droeve smert;
        Moet ik mijn Rosemont langer derven,
        Zo zal ik hier
        Elendigh sterven
        Door het minne-vier.
      
      
        Ik rust noch dag noch in de nacht,
        Mij dunkt dat voor mijn opgeslagen ogen
        Zich steeds u schoonheid komt vertogen.
        Zo spelt u schone beeld in mijn gedacht;
        Ach Rosemond! volmaakte beeld,
        Dat van de Min-goddin schijnt voortgeteelt,
        U sonne-glans doet mijne ziel verbranden,
        Ontsluyt godin
        De zware banden
        Van des wreede min.
      
      
        Schoon dat ik nu uitlandig ben,
        Om het vrugtbaer Lelyrijk eens te bezoeken
        Vermaard door veel geschreven boeken;
        het Zij dat ik waak, of slaap, of loop, of ren,
        Ik voel altijd de Minne-smerte,
        En vonkjes van u schoonheit in mijn herte
        Ik voel mijn ziel altijd in suchjes baden,
        Aanvaart des pen,
        Dan in genaden,
        Wijl ik van u ben.
      
    
  