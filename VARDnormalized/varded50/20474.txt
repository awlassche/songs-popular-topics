
    
      
        DIe Godes gunst in het hert wil dragen
        Moet eigen-liefde daar uit jagen,
        En des Werelds gunst me'e drijven uit:
        De schatten die wij meest beminnen,
        Die trekken tot haar al ons zinnen,
        En het herte die diep in haar sluit.
      
      
        Och ! luistert na de raad des Heren,
        Ei ! wilt het best, voor het best waarderen:
        En kiest het best, het best u dient.
        Den Here dient, zijn stem wilt horen,
        Stopt voor den eis van het Vleysch u oren.
        End' het beste zal u zijn verlient.
      
      
        Zal, dat een gaat zijn Vrouwe trouwen,
        En die zijn Akker woud' aanschouwen,
        En die zijn Ossen moste zien,
        Zal dit haar herte zo verheren ?
        Dat zij versma'en den Heer der Heren.
        En van zijn heyl'ghe Maaltijd vlie'n.
      
      
        Al het gheen zij zo van herten lieven,
        Dat kan niet lange bij haar blijven,
        het Moet alles als een rook vergaan:
        Waar zal den armen Mens dan henen ?
        Als al zijn vreugden zijn verdwenen
        Hij eeuwiglijk moet buiten staan.
      
      
        Daar zal voor haar niet over wezen
        Als straf op straf, gedurig vrezen:
        Al de Genode gaan nu mis:
        De Heer die zal haar dan niet horen,
        Want hij roept uit in zijnen toren
        Mijn Maaltijd nu niet voor haar is.
      
      
        DE lieve Vrouwen, Akkers, Ossen,
        Die zullen haar niet konnen lossen
        Van het minste deel van haar verdriet.
        Dit is haar loon, die aardse leuren,
        Al voor de Wil des Heren keuren.
        Mijn Ziel ! mijn Ziel ! wel voor u ziet.
      
      
        Al des Werelds schat op een geladen
        En kan de Ziele niet verzaden:
        Och ! het gierig hert is nooit vernoegd,
        Hoe kan die des Hemels goed ontvangen ?
        Die na het aardse meer verlangen
        En nooit genoeg werd toe-gevoegd.
      
      
        Zo lang de Wereld met haar lusten
        U hert verkeren, daar in rusten,
        Gij kond niet zijn des Heren Vriend:
        Och ! des Hemels Bruyd'gom, wilt niet trouwen
        Voor zijne Bruid een lichte Vrouwe,
        Die noch steeds hare Pollen dient.
      
      
        Hij wil die Linckaerts in zijn ogen
        Beneffens hem gants niet gedogen,
        Die hem onteren: die hij haat,
        Al dit gespuis moet eerst vertrekken,
        En het hert zich suyv'ren van de vlekken,
        Eer dat de Bruyd'gom daar in gaat.
      
      
        Hij houdt zijn Tempel al te heilig,
        Die is voor Wisselaers niet veilig,
        Verkoper, Koper moet'er uit:
        Hij wilse al-te-mael uyt-drijven,
        Zijn Woning moet een Beed'-huys blijven:
        Een kuyssche Ziel dat is zijn Bruyt.
      
      
        Mijn waarde Ziel, wilt dan beminnen
        Met al u kracht, met hert, en zinnen,
        Het hoogste Goed, u Heer u God:
        Die kan alleen u wel vernoegen,
        Die zal als dan u ook toe-voeghen
        Uit enkel gunst, het beste lodt.
      
    
  