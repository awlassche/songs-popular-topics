
    
      
        Gelukkig scheen wel eer die mens hier op der aarden,
        Die Jezus Godes Zoon mogt in zijn huis aanvaarden.
        Veel’ hadden dat geluk: maar die Hem nu ontvangt,
        En herbergt in zijn hart, veel meer geluk erlangt.
      
      
        Dit beiderlei geluk is toen zeer klaar gebleken
        Indien Zaccheus, die zeer vurig was ontsteken,
        Om Jezus, waar van hem veel wonders was vericht,
        Te kennen, en nabij te zien in het aangezicht.
      
      
        Klein was hij van persoon: maar het grote ziels-begeeren
        Verheft hem boven het volk, veel nader tot den Here.
        Hij loopt de schaar voorbij, om boven andere li’en
        Hoog van een vijgeboom te beter Hem te zien.
      
      
        De Heer kwam daar, zag op, en het harde van dien vromen:
        Daal (sprak Hij) haastig af; ‘k wil heden tot u komen.
        Hoe zeer heeft hij gewenst na het geen hem word belast!
        Hoe blijdlik daald hij, en ontvangt zijn waarden Gast!
      
      
        Hier smaald der Joden nijd: (die het heil zelv niet begeren,
        Doch elk misgunnen,) zie, bij zondaars Hem inkeren.
        Veel beter gij (geraakt in het hart door Jezus Leer)
        Van gierig, mild, bied elk het zijn vierdubbel weer.
      
      
        Waar op de Heer: Ik zal zijn huis mijn heil betonen;
        Want hij is door het geloof ook een van Abrams Zonen.
        Klein was voor hem het verlies van meer dan het halve goed,
        Nu Jezus hem verrijkt zoo dubbel na het gemoed.
      
      
        Zaccheus beeld ons af der Heid’nen groot verlangen
        Na Jezus: die (als Hem de Joden niet ontvangen)
        Tot haar, hoewel door zond van Gods verbond vervreemd.
        Inkeert, en na den Geest in haar zijn woning neemt.
      
      
        Volg dan, O Christen, na dit voor u leerzaam baken,
        Die haakt dat gij den Heer, en Hij u mogt genaken:
        Dring door des werelds schaar, en loop het all’ voorbij,
        Dat u in het naad’ren van uw Heer tot hinder zij.
      
      
        In deze loopbaan moet gij lopen zonder rusten,
        En staan niet stil voor Eer, of Rijkdom, of Wellusten.
        Door vurige gebe’en klim met uw hart om hoog,
        Op dat gij Jezus krijgt in uwes zielen oog.
      
      
        Hij die uw Liefd tot Hem, uw arbeid, ernstig pogen
        Aanschouwt, word dus tot u door wederliefd bewogen.
        Stel voor Hem, als Hij komt, een rein en open hert,
        Op dat het voor zijn Geest een heil’ge Tempel werd’.
      
      
        O! hoogste top van Eer, dat zulk een Hemels Koning
        Des aardse hut zijns slaafs gewaardigt tot zijn woning!
        Gij, die Hem hebt, draag zorg, dat Hij niet van u ga.
        Gij, die Hem noch niet hebt, tracht ‘er gedurig na.
      
    
  