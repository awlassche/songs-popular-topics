
    
      
        DOen Daphne d’overschoone Maagd,
        Van Apollo haar vlucht nam ten boswaert in,
        En van hem snel wierdt na-gejaagd:
        Zij liep, en hij riep vast: O schone Goddin!
        Toeft wat, toeft wat, weest niet verbolgen,
        Ei! waarom loopt gij? u zelven besint,
        Leeuwen, noch Beyren, noch Tygers u volgen;
        Maar het is Apollo die u zo bemindt:
        Wilt u ontfermen, iet // acht gij mijn kermen, niet,
        Laat gij mijn Godheid dan in de lij?
        Hebt deernis, o Daphne! hebt deernis met mij.
      
      
        De gheen’ daar gij zo schouw van vlucht,
        Is Herder, noch Kinkel, die het vee hoedt oft weidt:
        Maar het is een God, die door de lucht
        De gulde glans van zijne stralen uyt-spreydt;
        de opperste Jupiter is mijn Heer Vader,
        Claros, en Delphos, en Tenedos staan
        Tot mijn gebiedt, en bevel alle-gader;
        Ik ben de Sonn’, mijn zuster de Maan;
        Kruiden en bloemen, die // ik nau te noemen, zie,
        Lokken mijn stralen allen uit d’aerd’:
        Mag dit u niet lokken? o Schoon’ u bedaard.
      
      
        Nooit word’ ik oud, staegh blijf ik jong,
        Mijn haar en vergrijst nooit, maar blijft even geel:
        En dat mijn stem, wanneer ik zong,
        Bij de negen Musen, oft het spel van mijn Veel
        V, o mijn Daphne! moght komen ter oren,
        Dat gij zo lang u lopen wat liet,
        het Sou zonder twijfel uwe herte bekoren,
        Om mij te helpen uit mijn verdriet:
        Och! hoe gerustjens wou // ik dan met kusjens jou
        Liefken onthalen als een Goddin,
        Nu Daphne staat, Daphne hoort doch naar mijn min.
      
      
        Maar het was om niet wat Phoebus riep;
        Want Daphne vloot van hem zo snel als zij kon:
        Waarom hij ook zo schichtig liep,
        Dat hij haar in het lopen op het leste verwon.
        Penëus! Penëus! Phoebus bestormt mij,
        Helpt mij, o Vader! riep Daphne versaagd;
        Kuyssche Diana, komt, bidd’ ik, vervormt gij
        Straks deze schoonheid, verhoord doch uwe Maagd:
        Want ik wil sterven, eer // hij sou verwerven // meer;
        O dood! gij zijt mij zeer wellekoom,
        Daar mede wierdt Daphne vervormt in een boom.
      
      
        Den droeven Phoebus bleek van rouw,
        Omhelsde met tranen den lieven Laurier,
        En seyd’: o Boom! beeldt van mijn vrouw,
        Blijft altijd groen, en een vijand van het vier,
        Spertelt en klatert wanneer men uwe blaed’ren
        Werpt in het vier, doet als Daphne deed’,
        Doen haar het vier van mijn min wou naed’ren,
        Strijdt dan, zo Daphne mij weder-streed’.
        Leert daar de maagden door // als men haar jaagt, het oor
        Nimmer te buigen naar geyle lust;
        En daar op heeft Phoebus den boom eens gekust.
      
    
  