
    
      
        De lege vaten bommen meest,
        Is het spreekwoord al van ouds geweest.
        Dit leert ervarentheid ook heden.
        Die het allerminst een zaak verstaat,
        Voert daar van wel den mesten praat;
        Doch met een redenlooze reden.
      
      
        het Belachlyk vonnis, dat men strikt,
        Maakt, dat men elk een weetniet blykt:
        het Geen het stil te zwijgen kon bedekken.
        Men stelt zich zelven dus ten spot
        Aan wijze mensen, als een zot,
        Maar met een waanwijs herssenbekken.
      
      
        Die wijs is, houd zijn woorden in,
        Die weinig zijn, maar rik van zin.
        Hij houd veel meer van doen, dan zeggen,
        En spreekt hij, zijn getuigenis
        Van het geen hij zelve doet, en is,
        Zal hij bedachtzaam overleggen.
      
      
        Des snappers tong, vol eigenlof,
        Die stinkt, is zelf zijn pryzens stof,
        Als of het grote dingen waren.
        Maar als men het wel bij het licht beziet,
        Het komt schier alles uit op niet:
        Als bergen, die een muisje baaren.
      
      
        Zijn tong, die als een ratel gaat,
        Houd in het spreken tijd noch maat.
        O hoe veel nutter zoud' hij zwijgen!
        Hij wil, dat ieder een hem hoort,
        En voert alleen zo het hoge woord,
        Dat niemand schier een beurt kan krijgen.
      
      
        Weet, dat hem, die veel woorden spreekt,
        Het overtreden niet ontbreekt.
        O mogt men daar op achting geven!
        De Rechter eischt ook rekenschap
        Van ijdel, los, en zot geklap.
        het Staat alles in zijn boek geschreven.
      
      
        O breidelt dan, zo veel gij kont,
        Uw tong: bewaard uw hert en mond:
        En zet een wacht voor uwe lippen.
        Eer dan gij spreekt, zo overlegt,
        Wat dient gezwegen, of gezegd;
        Dan hoed gij u voor vele klippen.
      
    
  