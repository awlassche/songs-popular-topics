
    
      
        Laat varen al des werelds raad
        Scheid van al uws vleysch-lusten,
        Recht op des Heren wegen gaat,
        Onder zijn dak wilt rusten,
        U Bruidegom neemt bij der hand
        Trekt met hem na het Beloofde Land,
        Betrout op hem van harten,
        Gij ontgaet eeuwig smarten.
      
      
        In Egypten wilt blijven niet
        Pharonis tichelen bouwen,
        Met Moyses na het Land Canan vliet,
        Stelt op God u betrouwen,
        Al schijnter voor u ogen zwaar,
        Die rode Zee zal deilen haar,
        Gij zult droog-voets door treden
        Den groenen weg met vreden.
      
      
        Sijt ghetroost, en onversaagd
        Al schijnt die Woestijn lange,
        En altijd goede zorge draagt,
        Voor d'oude kromme slange,
        En murmureert niet tegen God
        Verlangt niet weer na den vleyspot,
        Zoekt den Heer niet te kwellen.
        Als Coorachs qua gezellen.
      
      
        Begeeft u hart, gemoed, en zin
        Nimmermeer tot Af-goden,
        Voerdt iemand het gulden Kalf weer in,
        Laat u daar toe niet noden,
        Schout van harten Afgoderij,
        Den waren God blijft troulijck
        Om in het goe Land te raken,
        En zijn vruchten te smaken.
      
      
        Eer gij door die Woestijne komt
        Zal u vrij wat ontmoeten,
        Voor pijn, verdriet, noch smarten schroomt,
        Maar staat vast op u voeten,
        En tred altijd vrijmoedig voort,
        Al komt u den vijand aan boord
        Met kracht, of met practijcken,
        Wilt uit de baan niet wijken.
      
      
        Het en moet u niet verschrikken mee,
        Al schijnt 'tlant kwaad om winnen,
        Vreest slot, reuze, noch sterke stee
        Maar tred vrijmoedig binnen,
        Christus ons ware strijdbaar Held
        Zal u helpen behouden het veld,
        Met hem wilt kloek in-dringen,
        En over den muur springen.
      
      
        Getroost u tot den strijd begeeft
        Laat u hert niet verschrikken,
        Want u trouwe Verlosser leeft,
        Die zal u Ziel verkwikken,
        Dus wilt op hem betrouwen vast,
        Zijn jok is zoet, licht is zijn last,
        Wilt het vrij met hem wagen,
        Hij zal u helpen dragen.
      
      
        Eng is den weg, smal is den pad
        Die ons tot ruste leidet,
        Maar het is een oneyntlijcken schat
        Die voor ons is bereidet,
        Zo wij hem wand'len in ootmoed
        Met vast geloof, en ware boet,
        Want daar vint men die Krone
        Der gherechtigheyt schone.
      
      
        Recht slappe hand, en losse knieÃ«n
        Al tot den Heer der Heren,
        Tot zijn ghenaden-Throon wilt wien,
        Hij zal u strijden leren,
        Dat gij zeer wel verwinnen meugt
        Met trou kuisheid, geloof, en deugd,
        Al u boze vijanden
        Die u ront-om aen-randen.
      
      
        Rontsom haar die God vrezen wel
        Legert hem God Almachtig,
        Al stormen die vijanden snel,
        Die Heer strijdt voor haar krachtig,
        Hij is haar vasten Borg en Slot,
        Haar heil, en steyn, haar deel, en lot,
        Ook haar toe-vlucht in lijden,
        Iae haar eeuwig verblijden.
      
      
        In druk lijden, januner, en noot,
        Zal hij haar helper wezen,
        Zo dat zij den tijdtlijcken dood,
        Noch ook d'eeuwighe vrezen,
        Want hij is voor haar neergedaald
        En heeft de schuld voor ons betaeldt,
        En genezen haar wonden,
        Dus werd doch trou bevonden.
      
      
        Het is met gheen tong te spreken uit,
        Het kwam in gheen Mens gedachten,
        Gheen oor en hoorden nooit geluid
        Van vreugd als zij verwachten,
        Want het Lam heeft voor haar bereid
        Een schoon wit zijden Bruylofskleydt,
        Om zo te triomferen,
        Een weg haar God ter eren.
      
      
        Zij zullen dan in vreugde zijn
        Eeuwig in Gods aanschouwen,
        En blinken als der zonnen schijn,
        Gheen druk zal haar benouwen,
        Maar altijd ende eeuwiglijk
        Verheugen in haar Vaders rijk:
        Och laat ons vruchten baren,
        Dat wij daar mee vergaren.
      
      
        Dochter ontvangt van mijn dit Liet,
        Als een die u beminnet,
        Wt goeder meyning is het geschiet,
        Ziet toe dat gij verwinnet,
        Zo moogt gij ook die Kroon ontfaen,
        En eeuwig in des vreugde gaan,
        Als die nieus zijt herbooren
        Met alle uyt-vercooren.
      
    
  