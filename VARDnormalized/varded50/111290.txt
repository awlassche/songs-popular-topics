
    
      
        WAt breng ik U, ontfermend' WEZEN!
        Die mijne krankheid hebt genezen,
        Ja Die mij uit der hellen-magt
        Hebt tot Uw zalig licht gebragt!
      
      
        Daar ik in zonden lag verstorven,
        Van binnen door en door verdorven,
        En de aangeboorne kwade lust,
        Myn' Ziel hield buiten alle rust;
      
      
        Zag mij Uw Oog, met mededogen!
        En het wierdt toen over mij bewogen;
        Mij! die door Satans snood geweld
        Zo droevig lag ter neer geveld!
      
      
        Des kwaamt Gij deze macht verstoren,
        Gij deed mij uwe stemme horen;
        Gij gingt mij met ontferming na,
        En kwaamt mij met uw hulp' te staÃª!
      
      
        Tot eind'lyk door Uw alvermogen,
        Myn' Ziele wierd' als uitgetogen
        Uit Satans list, en zonden-lust
        En dat ik smaakt' ene stille rust!
      
      
        Die rust, die enig wordt gevonden
        In JESUS, en syn' bloed'ge wonden:
        Die vrede door dat dierbaar Bloed,
        Dat voor de zonden heeft geboet.
      
      
        Hoe wenst myn' Ziele nu te buigen,
        En dankbaar, voor U te betuigen,
        Dat Gij met hulp haar zijt genaakt,
        En door Uw heil hebt vrij gemaakt!
      
      
        o Heiland doe mij aan uw Voeten,
        Met diepe eerbied U ontmoeten,
        Gedenkend' steeds met thraanen aan
        Al, het geen GIJ hebt aan mij gedaan.
      
      
        Laat mij door all' mijn levens-jaaren,
        U de geswooren' trouw bewaaren;
        Uw bloed alleen, blyv' voor en na,
        De een'ge grond, waar in ik staa!
      
      
        Hebbe dan, o KONING, lijf, en leven
        Ten uwen dienste heen gegeven!
        Verstoor zelf die gemak'lykheid,
        Die nog komt uit de eigenheid!
      
      
        Zo word' ik, volgens mijne beden,
        Volendigt voor all' de Eeuwigheden;
        Zo lef ik steeds ten eigendom,
        Voor U! o zielen-bruidegom!
      
    
  