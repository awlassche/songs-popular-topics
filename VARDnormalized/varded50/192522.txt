
    
      
        AG schone Maagd,
        U lieve lonken,
        Ontvonken
        Mijn hert zo lang behaagt,
        Gij steld de min,
        Gants uit u zin,
        En wilt maar met u vrijheid pronken.
      
      
        Laat af, laat af,
        Ik kan die plagen,
        Niet dragen,
        En moet in ' naare Graf,
        Komt Engelin,
        Gunt mijn u min,
        En maakt een einde van mijn klagen.
      
      
        Ei haast u dan,
        mijn tweede leven,
        Zal geven,
        meer als je denken kan,
        Daar op gerust,
        Nog eens gekust,
        wijl wij als nu te zaam herleven.
      
      
        Verliefde maagd,
        meent gij met lonken,
        Ontvonken,
        mijn hert wel eer behaagt,
        Ik stel de min,
        Gants uit mijn zin,
        Ik drink mijn liever half dronken.
      
      
        Weg geyle min,
        Ion regte zotje,
        'k Bespotje,
        En ban u uit mijn zin,
        Schoon ik wel schijn,
        U slaaf te zijn,
        het Is maar geveynst, Want ik bedotje.
      
      
        Als ik de Wijn;
        Zie in de Beker:
        het is zeker:
        De beste Medicijn,
        Die voed de vreugd,
        En doed mijn deugd,
        Dies hoef ik nooit geen Apotheker.
      
      
        Ag Clorimeen,
        Wilt gij mijn moorden
        met woorden,
        En zeggen eeuwig neen,
        Kon ik u hert,
        En gij mijn smert,
        Ag dat ik eens den inhoud hoorden.
      
      
        Ik weet gij dra,
        Met stralend ogen,
        Bewoogen
        Mij gaf het lieve ja,
        Dan kwam mijn druk,
        Tot groot geluk,
        Gebruikt dan haast u mede dogen.
      
      
        Weg malle prij,
        met al u snappen,
        En klappen,
        Ik laat u in de lei:
        Schoon gij mijn Ziel,
        Wel eer beviel,
        Gij zult mij nimmer weer betrappen.
      
      
        Dat komt Zottin,
        Van na te lopen,
        En hopen
        Op uwe trotze min,
        Ik lag u uit,
        Gewaande Bruid,
        'k Zal voor mijn geld wel beter kopen.
      
      
        Het blinkent Goud,
        Heeft veel vermogen,
        In d'oogen,
        Van Iuffers jonk en oud,
        Beklaag dan niet,
        U zwaar verdriet,
        Gij hebt u zelfs te los bedrogen.
      
    
  