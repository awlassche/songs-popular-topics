
    
      
        WAt geeft het schimpen vuil gespuis
        In het vuns pasquille-makers huis?
        De blindste babok, in gedicht,
        Die pas een pen kan roeren,
        Vermeet zich in het helder licht
        Eens and’ren schand te voeren.
      
      
        De gauste Joffer schuwt den trant
        Van een, wiens lust als zwavel brand
        Om weg te rukken lijk de valk
        Haar duyven-eer; men vindt ‘er,
        Men vindt ‘er die geen eigen balk
        Bezien, maar Buurmans splinter,
      
      
        O! die zijn wraak verzaden mocht
        Ten schand van hem die het alles docht,
        En denkt noch heden door zijn schacht,
        En nijdig vuur te zengen,
        Egut! wat zoud’ men uit die nacht
        Al stronts ten voorschijn brengen!
      
      
        het Is wonder dat hij niet en schrolt
        Op haar, die kwade lemmers kolt,
        Maar neen, de vaatste zijn hem lief,
        De vroomste moet hij schelden,
        Doch wacht, o eer-vergeete dief!
        Het zal uwe lempten gelden.
      
      
        Vergode liefjes, schop te rugg
        Dien vlegel; ha! hij is al vlugg,
        De pocke-veêren dunnen hem,
        Zijn funne-kop wordt kaaltjes,
        Zijn oversnorken zet geen klem,
        En het rijmen valt wat schraaltjes.
      
      
        Maar Amstel-nimfen, zijt gerust,
        Zijn wraak-vuur is gants uitgeblust,
        En zo de alderminste lonk
        Uwe ooghjes werd verweten,
        De wederwraak heeft ook een vonk,
        En drijgt ‘em met haar beten.
      
      
        Wanneer-men eens het schimpig Huis,
        Gevuld van mieren-rijp gespuis,
        Zal treffen, met een eren-dicht,
        Waar zal de bok zich wenden,
        Als hij, uit duister, in het licht,
        Zich zelf zal moeten schenden?
      
    
  