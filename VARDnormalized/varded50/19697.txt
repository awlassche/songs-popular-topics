
    
      
        Waar zijn de maagden? waar de vrouwen,
        Die zich van schreien nu onthouwen?
        En niet met ons heur hart uitklaegen,
        Om des bedroefde nederlaegen?
        Men hoorde, eer noch trompetten gingen,
        En trommel sloeg, des Maagden zingen;
        Terwijlwe smolten in ons tranen.
        Men zeit dat zich de vege zwaenen
      
      
        Noch met ene lofzang dus vermakken,
        Wanneer ze zien de Dood genaken.
        Na'et zingen gaenze, zonder kermen,
        Malkandren kussen, en omarmen.
        Hier scheiden tweederleie staeten,
        Die zich op enen God verlaten.
        Hier ziet men Vorsten, en Vorstinnen,
        En Koningen, en Koninginnen,
      
      
        Ja Paus, Aertsvaders, Kardinalen,
        Aertsbisschoppen, en Priesters pralen
        Met des werelds allergrootste schande;
        Verwezen tot een offerande,
        In het aanzicht van zoo veel tirannen.
        Hier groeten maagden, vrouwen, mannen,
        En jongelingen vast malkandren,
        En het aanschijn weet van geen verandren:
      
      
        Niet ene heeft haar verf verschoten.
        Verwanten, vrienden, speelgenooten,
        Een iegelijk voor ander vlugge
        Bied's werelds ijdelheid den rugge.
        De Hunnen staan van spijt en zwellen,
        Als zij zich in geleden stellen,
        En in slagorden, om door lijden
        De maght der wereld te bestrijden.
      
      
        De Hun zijn' blancken degen zwaeide,
        Toen Ursuls vaan niet langer waeide:
        Dit was de moordleus, en het teken.
        De trommels slaan, trompetten stekken.
        Het krijgsvolk, op trompet en trommel,
        Komt te effens ploffen in den drommel
        Der Maagden, bloot en zonder wapen:
        Gelijk in ene kudde schapen
      
      
        De hongerige wolven varen,
        En gene met hun tanden sparen.
        Den ruiter komt van achter rijden.
        Het voetvolk parst heur van weerzyden.
        De Maagden staan als Gods gebonden.
        Zij sneuvlen moedig, daar ze stonden.
        Zij kussen noch de paerdevoeten,
        Die lijf en ingewand doorwroeten.
      
      
        Zij kussen des geverfde klingen,
        Die door den rug en d'armen gingen;
        Des pijlen, die den boezem wonden.
        De som verscheiden mond aan monden,
        En, zonder krijten, zonder karmen,
        Al lachende in malkanders armen;
        Dat zelfs der kryghsliÃªn harten krompen.
        Hier rollen hoofden, ginder rompen.
      
      
        Daar drijven afgesnede borsten,
        Hier brein en bloed, die haar bemorsten.
        Hier ziet men armen, benen slingren,
        Daar handen, voeten, tenen, vingren.
        De Hun, als hij des doden plondert,
        Zich om heur eerbaarheid verwonderd;
        Vermits die kuische en eedle zielen
        Met mond en borst op de aarde vielen.
      
      
        Zoo gaat het Christus uitverkoornen.
        Zoo groeit de leli onder doornen;
        De roos op scharpe doornehaegen.
        Zoo trekt men zegen uit de plagen.
        Geen akkers worden zoo gezegend
        Als Ursuls Veld, van bloed beregent.
        In deze zee gaan d'Englen baden.
        Dit zijn de purpere gewaeden,
      
      
        Daar Jezus bruiden zich mee kleden,
        Wanneer ze naar heur staci treden.
        Des rode druppels zijn robijnen,
        Die boven licht, hier donker schijnen.
        Men drinkt bij God uit goude koppen,
        Verzet met des gestremde droppen.
        Dit zijn de rechte lievereien,
        Om d'allervroomsten te onderscheien.
      
      
        Zoo triomfeert men overwonnen.
        Men vind geen kostelijcker bronnen,
        Dan die uit des Martlers adren springen.
        Des sluiers passen hovelingen,
        Die tot het hemels hof behoren.
        Zoo strekken des vijands punten sporen,
        Om het Christelijk gemoed te nopen,
        Veel spoediger naar honk te lopen,
      
      
        De renbaan aller Martelaeren.
        Dies staeckt dit treuren, droeve scharen.
        Geleit met vierige gebeden
        Het Maeghdenheir, nu doorgestreden,
        Daar zij het al ten hemel wenken.
        Noch dood noch vijand kan u krenken.
        Gij ziet de zon in het water dalen,
        Om op te staan met blyder stralen.
      
    
  