
    
      
        Volmaakte Phillis, soetste zoet,
        Ik zie wel dat ik u verlaten moet:
        Vermits gij mij valt veel te straf,
        Daarom laat ik van het minnen af.
      
      
        Voorwaar, voorwaar het is mijn leed
        Volmaakte Phillis! dat gij zijt zo wreed,
        U Minnaar was u wel getrouw:
        Maar gij voor hem te straffen Vrouw.
      
      
        Mijn dunkt dat ik tot mijn geluk
        Ontslagen ben van deze minne-druck:
        Want ik heb wel aan u beproefd,
        Dat zo te minnen, is bedroeft.
      
      
        De Min en heeft geen zoetheit in,
        Als zij niet is verselt met weder-min,
        Daarom geef ik de Min de schop,
        En zet'er liefst een glaesjen op.
      
      
        Ik houw nu met de min de spot,
        En God Cupido voor een minne-sot,
        Ik houw het met Bacchus en zijn stoet,
        Die mij veel meerder vreugd aan doet.
      
      
        Doen ik op Philis was verliefd,
        Doen was mijn hart met enk'le rouw doorgrieft,
        Maar nu zo lef ik zonder smert,
        Bij het glaesjen, en bij het Tiktak-berd.
      
      
        Nu lef ik stadig onbevreest,
        Met vernoegen, en een blyen geest,
        De wijn die zet mijn hert gerust,
        Die mij den dorst, en liefde blust.
      
      
        Ik kom in geen Zaletten meer,
        Ik schijt eens in die schone Juffers eer.
        Mijn Minnares is glas, en kan,
        Daar krijg ik beter voedsel van.
      
      
        Gezegend zij de tijd, en uur
        Dat ik verlaten heb het minne-vuur,
        Nu lef ik altijd als een Vorst,
        En smeer gestaegh mijn droge borst.
      
      
        t'Za waart langt ons een glaesje wijn,
        Ik moet van dag weer hallef nobis zijn:
        Indien het maar mijn Noodlot was,
        Ik wens te sterven bij het glas.
      
    
  