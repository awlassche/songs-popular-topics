
    
      
        Weg eens, al mijn aards bedenken,
        'k Wil mij nu met u niet krenken,
        'k Ben van al gewoel gants moe.
        Hier begeer ik na mijn wille,
        Met mijn God te zijn in het stille.
        Daar op leg ik ernstig toe.
      
      
        Lieden, die malkander lieven,
        Vinden goed en zoet gerieven
        Door haar stilt' en eenzaamheid:
        Zo, de ziel, met God gemeenzaam,
        Is ook geern' eens met hem eenzaam,
        Om het geen op het herte leid.
      
      
        'k Hebb' in het hert zo veel bezwaren,
        Dat ik niemand kan verklaren,
        O mijn God, dan u alleen;
        U, tot wien ik hert en oge,
        Mond en handen, heff' om hoge.
        Neig u tot mijn smeek-gebeen.
      
      
        Stilt mijn hert nu, wilt verjagen
        Met mij komt met onrust plagen,
        En dit ziel-gepeins ontstelt,
        Om het elders heen te voeren.
        Als gij stilt, wie zal beroeren?
        Wie zal wonden daar gij held?
      
      
        Mijn inwend'ge ziele-smerten,
        het Opgekropt gezucht mijns herten,'
        Giet' ik hier vrij uit voor u.
        'k Ben, om mijn verborgen zonden
        U, als Arts van mijne wonden,
        Naakt te tonen hier niet schuw.
      
      
        'k Mag, met danken, bidden, smeken,
        Mijn begeerden rond uit-spreken,
        Hier, voor u, in het vrije veld,
        Daar ik nu geniet dit voordeel,
        Dat geen mens lichtveerdig oordeel
        Over mijn gebeerden veld.
      
      
        Kom, mijn liefste, laat ons heden,
        Tezamen dus na buiten treden,
        Dat gij mij daar geven meugt
        Uw uitnemend' ed'le liefde,
        Die voor lang mijn ziele griefde
        Meer dan al des werelds vreugd.
      
      
        Kom, o Iesu! kom, ga met mij,
        O mijn Heiland, druk en zet mij
        Als een zegel, op uwe hert.
        Kom, en maak bij mij uwe woning;
        Heers hier in mijn hert als Koning:
        Anders blijft mijn geest verwert.
      
      
        Sterk d'inwend'ge mens doch krachtig;
        Maakt mij yv'rig en aandachtig.
        Komt het ongestuim verschil
        Van mijn vlees en geest eens slechten;
        Leert mij strijden, helpt mij vechten,
        Want Heer, sus lust mij u will.
      
      
        'k Zie benen de suivRe beke
        Houden onvermoeit haar streke;
        Nooit en leertse rugwaarts meer:
        Mag mijn ziel dan ook niet hopen
        het Voorgestelde perk te lopen,
        Zonder dat ze rugwaarts keer'?
      
      
        Mits ik het oog om-hoog wil stieren,
        Zie 'k daar juist de vog'len zwieren,
        Door de lucht, al waar het haar lust:
        En mijn ziel moet zijn besloten;
        het Geen mij lang al heeft verdroten,
        En mijn geest niet laat in rust.
      
      
        Doch, schoon niet, als water-vloeden,
        Mijn begeerden voort en spoeden,
        Maar, in plaatse van gevlerkt,
        Als gekluistert wezen moeten,
        Zo zal het doch mijn druk verzoeten,
        Dat uw kracht in zwakheid werkt.
      
      
        Heer, met u zo zoet te reden,
        Is mijn hemel hier beneden;
        En een voorsmaak van die vreugd,
        Die 'k genieten zal na dezen
        Met verkoornen lieflik wezen,
        Bij uw aangezicht verheugd.
      
      
        'k Zal dan nu niet stille zwijgen,
        Zwijgt mijn tonge, het hert zal hijgen,
        Vluchten, zuchten ongeveinst;
        het Acht als balling zich te wezen,
        Als het niet is om hoog geresen,
        En op u allene peinst.
      
      
        Laat mijns monds oprechte reden
        En mijn overdenking heden
        Uw behaeglik zijn; want gij
        Kent, en ziet, en proeft mij Here,
        Wat mijn hert op het meest begeere,
        En hoe het waerlik met u zij.
      
      
        Zo zal ik mij heden mengen,
        God mijns heils, in u verhengen,
        Die mijn sterkte zijt alleen,
        Die mijn voeten komt ontbinden,
        En die maakt, gelijk den hinden,
        Dat ze het hoogste land vertreen.
      
    
  