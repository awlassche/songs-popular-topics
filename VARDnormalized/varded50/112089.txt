
    
      
        HOe snelt de Mens naar de Eeuwigheid,
        Als of sig iemand had bereidt,
        Om, ijlings, hier maar door te trekken!
        Ach! dat de ziele het wel bedacht'!
        En gav' op all' haar gangen acht,
        Om sig naar boven uyttestrekken!
      
      
        Rampzalig is de brede Weg:
        Want, (volgens het heilige geseg
        Van JESUS) is het een enge Deure,
        En smalle Weg, om in te slaan!
        Hoe weinig (moog'lyk) die ze gaan,
        Och dat dit ons niet mee gebeure!
      
      
        Barmhert'ge JESUS! laat uw Oog,
        Mijn herte lokken naar om hoog!
        En, zo mij iets van U wil trekken,
        (Het zij sond'ge wellust! of wat saak')
        Ach dat het toch geen vat en maak;
        Om in mijn Ziel een lust te wekken!
      
      
        Wend Gij dan haast mijn ogen af;
        Geef, dat ik walge, aan het draf
        Van zonden, en begeerlijkheden:
        Mijn ziel blyf' als een kuysche Maagd;
        En, als Een, die Uwe vaaten draagt,
        In woorden, werken, reine seeden!
      
      
        Ach JESUS prent mij Uwen zin,
        Toch dieper in mijn herte in,
        Dat men Uw BEELD aan mij mag lezen,
        In onvervalschte needrigheid,
        In ootmoed, en sagtmoedigheid:
        Geef mij Uw sagt, en stille Wezen.
      
      
        Wat soud' ik zelve brengen bij,
        Ik vind', wat opzet, dat 'er zij
        Bij menschen-kind'ren, in het tragten;
        Dat alles haastig loopt te niet,
        Wat Uwe genade niet gebied;
        Dus will' ik op Uwe goedheid wagten!
      
      
        Ik danke needrig voor dat goed;
        Dat Uwe trouw mij heeft behoed,
        Dat mij de stroom niet weg ging drijven:
        o JESUS, was niet uwe Geest
        Mijn LEIDSMAN op den weg geweest,
        Ik hadde nimmer konnen, blijven!
      
      
        Leer Gij mij verder waakend' staan;
        Leer mij, het oog op U te slaan.
        Zeg mij, dat Gij myn' KRACHT zult wezen:
        Zo wast Gelove, Liefde, Hoop,
        En naa een weinig tijds-verloop,
        Zal mij Uw HEIL eens gants genezen!
      
      
        En, moog'lyk is wel de Avond daar
        Myn's Levens, waar in dat het gevaar,
        En schrik des Doods mij kan bespringen;
        Dies roept myn' Ziel, (als eertijds Zij,
        Die tot U zeiden) Blijft ons bij;
        Wij laten U niet uit ons midden!
      
      
        Woon eeuwig in myn's herten-huis!
        En laat het toch van het aards gedruis,
        In ootmoed voor U stille wezen:
        Op dat ik Uwe stemme hoor;
        Geef mij hier toe een open oor;
        Dan zal ik U bestendig vrezen!
      
      
        Tot dat Gij, die mij hebt gevat,
        Zult brengen in de Bovenstad!
        Om daar, voor eeuwig, vrij te leven
        Van moeite, kommer, en gevaar,
        Verenigd met de heemel-schaar:
        Och HEERE JESUS, wilt dit geven!
      
    
  