
    
      
        IK heb den Heer verwacht lankmoedig;
        En hij heeft zich geneigd tot mij,
        En mijn geroep gehoord zeer goedig
        In mijnen angst en quellery.
      
      
        Hij heeft mij door zijn mededogen
        Uit enen kuil die ruyscht en weld,
        Uit moddrig slijk weer opgetogen;
        En op een rots mijn voet gesteld.
      
      
        Hij heeft een nieuwe lied gegeven,
        Een Lofgezang in mijnen mond:
        Veel mensen zullen het zien, en beven,
        En op den Here zijn gegrond.
      
      
        Welsalig is hij, die den Here
        Tot zijn vertrouwen stelt; en niet
        Na trotse, die tot leugen-leere
        Van hem afwijken, ommesiet.
      
      
        Mijn God, uw wondren en gedachten
        Hebt gij aan ons gemaakt zeer veel;
        Men kans' in order niet betrachten
        Noch ooit verhalen in het geheel.
      
      
        Zal iks' uitspreken of verkonden,
        Zo zal doch zeker haar getal
        Zijn meenigvuldiger bevonden,
        Dan dat ik die vertellen zal.
      
      
        Een ogenblik was ik verlaten
        (Na mijn gevoelen) van den Heer:
        Maar met ontferming boven maten
        Heeft hij mij nu vergadert weer.
      
      
        De Heer en zal niet altoos twisten,
        Noch eeuwiglik verbolgen zijn.
        Hij toont na duystre nevel-misten
        Haast weer een heldre Sonne-schijn.
      
      
        Een ogenblik is in zijn toren;
        Een leven in zijn gunstigheit:
        Des avonds, laat het geween zich horen;
        Maar des morgens is het gejuyg verspreit.
      
      
        Hij doodet en maakt levend' weder
        Door zijne liefd en grote kracht;
        Hij doet ter helle dalen neder
        En weer uitkomen uit den gracht.
      
      
        Ik dank u dat gij van te voren
        Waart toornig tegen mij, o Heer:
        Maar nu is afgekeerd uw toren,
        En gij vertroost mij vriendlik weer.
      
      
        'k Zal in uw goetheit mij verblijden,
        Om dat gij mijne groot' elend'
        Hebt aangezien met mede lijden,
        En mijne ziel in angst gekend.
      
      
        Gij gaaft mij niet in des vijands handen,
        Die met geweld kwam op mij aan,
        Gij hebt mijn voeten, het zijner schanden,
        Doen veilig in de ruimte staan.
      
      
        Gij zult ook uw barmhertigheden
        Van mij onthouden nimmermeer:
        Laat uwe trouw' en goedigheden
        Geduurig mij behoeden, Heer.
      
    
  