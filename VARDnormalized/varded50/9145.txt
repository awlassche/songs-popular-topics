
    
      
        O Heilig! Heilig! Heilig Heer!
        Die boven alle lof, end' eer
        Oneindig sijt verheven:
        Vergeeft ons dat wij (walgelijk
        In schuld, nochtans) vrij moediglijck
        Ons tot uw lof begeven.
        Dat stof // Uw lof
        Met uw Englen // derven menglen,
        End dus veilig
        Roepen, Heilig! Heilig! Heilig!:
      
      
        Gij sijt, Heer zelf uw Heerlijkheid
        En dies en  krijgt geen weerdigheyd
        Van tongen, die u zingen.
        Het is de Heerlijkheid van het Stof
        Haar aardse herten met uw Lof
        Ten Hemel in te dringen.
        Lof zij // hem die
        'a Hemels staten // woud verlaten,
        End' dees' aarde
        Met den Hemel heylsaem paarde!
      
      
        Ei! was onze hert en tong bereid
        Om de onbegrepe Majesteit
        Met de Englen uit  te schatren!
        Wij kennen nu geen Helicon,
        Maar snakken na de saalge Bron
        Van het heilig Bloed, en  watren.
        Dat Bloed // ons voedt,
        En die springen // Altijd bringen
        Nieuwe Geesten
        Tot Genad'- en Glory-feesten.
      
      
        Komt, Here, met Uw Glory dra!
        Hier houden wij het in Gena,
        Zoudt Glory nog te vroeg zijn.
        Dat dan nog feest, nog zang, nog vreugd
        Ons anders dan in u verheugt,
        Dat zal ons hier genoeg zijn.
        O Zon!,, dien Bron
        (Die ons in den // Aanvang minden,
        En weer branden
        Doet) dien heylgen wij Offranden.
      
      
        Hier vieren wij het Vreugde-Feest
        Van Twee, die Lichaam, ziel, en geest
        In Egt te samen mengen.
        Trekt onze hert tot U op, bereid
        Om all onze uytgelatenheyd
        Tot U alleen te brengen.
        Gij wilt // Heer mild
        Vol van deugden // Zijn onze vreugden;
        En dat smaden
        Wij all des werelds dert'le paden.
      
      
        O Heilig Vader! die den Egt
        Gesteld heb, als den mens opregt
        En vlekkeloos U eerde.
        Uw trouwe droefheid loven wij,
        Die dezer droefheid in zo blij
        Een Huwlijcks-bond verkeerde.
        Hoe zoet // Is het goed
        Van twee herten // Die haar smerten
        het Samen dragen;
        End U tot haar heil behagen!
      
      
        Haar herten bond Gij te saam in de Egt:
        Zo wilt ook beider ziel opregt
        In Jesu het samen-voegen.
        Sijt Gij haar Heil, haar Troost, haar Goed;
        En dan haar zielen magtig doet
        Sig daar in vergenoegen.
        Uw Heil,, Zij het zeil,
        Om u Hoogte,, Wt dees' droogte
        Te Bevaren
        Tot den troep der Englen-scharen.
      
      
        Laat Hij uw volk de heyl'ge paan
        Des waarheyds leren in-te-gaan,
        En stigten met zijn voorgaan.
        Zij ligtte met haar troost de zwart
        Van het werk, en met den troep gepaard
        Ga onder de andere voor-aen.
        Dat Hij,, dat Zij
        Als twee ligten,, het Samen stigten,
        End in het bloeien
        Van Uw lieve Zyon groejen.
      
      
        Hef op, onze ziel, hef hoger op!
        Hef all uw geesten in den top,
        Trek hoger op uw snaren.
        En stuyr uw Psalm, uw Vreugde-stem
        Van Cana na Jerusalem
        Daar Godes Soon gaat paren.
        Daar des stof // om Lof
        sHeren wijsheid // die ons wijs leidt
        
          Toe-te-zingen
        
        Met de schaar der Hemelingen.
      
      
        Der Englen schaar (zo zonderling
        In wijsheid) met verwondering
        Na zo een hogen top zien.
        En zouden wij van de Egt, (gelijk
        Des Hemels zalig Huwelijk)
        Na dit geheim niet opzien!
        Ziet daar // dat paar
        Was voor dezen // Twee in wezen,
        Een is het heden:
        Zo is Jesus met zijn leden.
      
      
        O! onbegrijpelijk Besluit!
        Wie druckt de diept en hoogten uit
        Van zulke seldsaemheden?
        Gods Eeuwig, Enig, Heilig Soon
        Verlaat zijn Eeuwig Erref Troon,
        En paard sig met zijn Leden.
        Hier paard // hier gaard
        Wolk en Luister,, Ligt en duister
        Dood en Leven:
        het Stof werd Hemel-hoog verheven!
      
      
        Wie agt te regt de on-saalge ramp
        Van onze zielen, als den damp
        Van sond' ons had beneveld?
        Den luister van Gods Beeld verdooft;
        Van het Eynde-loos Vol-op berooft;
        In slavernij gekneveld:
        Hier Lust,, daar Rust,
        Goed en baten // Ambt en staten,
        De'en ons draven,
        Snooder dan lijfeigen slaven.
      
      
        Geen voeglijk deugden-kleed (den cier
        Van het reedlijck schepsel) maar den zwier
        Van de ijdelheid ons deckte.
        Geen Hemels Manna, maar de draf
        Van leckre spijs en drank, tot straf
        Meer, dan tot voedsel strekte.
        Maar oh! // Maar oh!
        Ons schulden // (Die vervulden
        het Eeuwig oordeel,)
        Bluschten dan nog het werelds voordeel.
      
      
        Dit zag des Hemels Goedigheid
        Erbermend aan, en zeid; daar leit
        Mijn Heerlijkheid, mijn aanzien:
        het Verduyster al mijn Luister, end
        Neem het Beeld aan van die het Mijne schend',
        En wil hem het Mijn weer aan-bien.
        Hij duld', ons schuld,
        En doet dagen // het Wel-behagen
        Dat onze banden
        Slaackt, end' ons in Min doet branden.
      
      
        Hij toont ons in zijn Beeld, het Beeld
        Daar des Hemels deugd volmaakt in spelt,
        In Nedricheyd, in Ootmoed,
        In maticheyd, in reynicheyd,
        Die Godes wil, in als bereid,
        Gehoorzaam tot de dood doet:
        Die het sagt // die pragt,
        Ambt en staten // Goed, en baten
        Kond versmaden,
        In zo heyl'ge deugd-gewaden.
      
      
        Hij maakt ons met zijn Rijkdom rijk,
        Tot kindren van zijn Koningrijck;
        En sig tot onze spijze.
        Op dat onze Ziel in hogen moed
        En door zo saalgen spijs gevoed
        Zoudt wandlen na zijn wijze.
        Met deugd,, met vreugd
        Hij onze Naaktheid,,  En mismaacktheyd
        Rijk bepeerelt;
        Trots de pragt van d'ydle wereld.
      
      
        Waar is die Ziel, die wel besind
        Niet ijdelijk gelooft, maar mint,
        Maar hert en Wil ten Egt brengt?
        Die werld end' all om Iesum haat;
        Die lust, en zin om Iesum laat;
        Dien Jezus regt te regt brengt?
        Hij hoort // Geen woord:
        Maar zijn stappen // na te trappen
        Zonder uit-spat,
        Is in dezen Egt de Bruid-schat.
      
      
        Des Heylgen Jesus zalig Beeld
        de Onsaalge zielen meed-gedeeld
        Is al haar vreed', haar leven.
        Wat zal, (O mens) dien ydlen roem
        Van vrijheid van den Dood en Doem,
        U, buiten dit Beeld, geven?
        Als gij // onvrij
        Door de kluystere // Van uw duystre
        Lust, niet breken
        Wilt, en in die Dood blijft steken.
      
      
        O! Jesu! Heylig' Heiligheid
        Der Heiligheden! Suyverheyd!
        En wesentlijcke Goedheid!
        Wij sugten naar uw Bloed; om dat
        Uw Geest (onze een'ge zielen-schat)
        Onze leven in uw Bloed leit.
        Wat zoudt // ons het stout
        Tot U komen // Kunnen vromen,
        Was dit Leven,
        Ons niet door uw Bloed gegeven?
      
      
        O! Heylge Jesu! dien de lust
        Tot onze rust uw eigen rust,
        En Heerlijkheid deed derven:
        Geen lust ons lust, dat uwe Lust.
        Onze hert nooit dan in het uwe rust.
        Doet onzen wille sterven.
        Zo zal // onze Al;
        Wil en zinnen // Trek en minnen,
        Hoop, en Vrezen,
        Niet, of enkel Jesus, wezen.
      
    
  