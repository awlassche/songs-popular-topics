
    
      
        O Willibrorde, in ons landen
        Die hebt doen schijnen Christi licht,
        Door u gekomen in het gezicht,
        Het liefdes vier daar in doen branden,
        Staat ons doch bij uit des hemels hof,
        Bereet te zingen uwen lof.
      
      
        Een Maan die groeide is gekomen
        In u bevruchte moeders mond,
        Waar door met reden men verstond,
        Dat door u schijnsel weg genomen
        Eens worden sou de duisterheid,
        Daar toe van God den Heer bereid.
      
      
        Uytrecht voor de achste eeuw u bouwen
        Een kerk tot sinte Martens eer
        Gezien heeft, die, verblindt nu zeer,
        Van Santen eer niet en wilt houwen,
        Noch kent den Bischops stoel, gezet
        Daar in van u, noch Bischops wet.
      
      
        Den Vorst van Antwerpen, bewoghen
        Door uwer wonder deughden maar,
        Heeft ievrich u doen komen daar,
        En heeft gesteld in u vermogen
        Een kerk gestaan in de oude Borght,
        Heeft u van het tijdelijk bezorgt.
      
      
        Daar hebdy wonder uytgheschenen
        In iever; en met alle deugd
        De Stad gesticht, in God verheugt,
        De doling en de sond' verdwenen,
        Den hemel wasser in verblijd,
        Den helschen vijand borst van spijt.
      
      
        G'hebt wonder werken ook gheploghen,
        G' hebt meer als eens vermeert den wijn,
        Waar me ghelaeft de arme zijn,
        Zo groot bij Gode was u vermogen,
        Daar gij noch meer nu bij vermeught,
        Bij hem gesteld in hoogste vreugd.
      
      
        Uit soute aerd' hebd' ook doen komen
        In nood een zoete klaar fontein,
        Waar van God loofden in het ghemeyn
        Die dronken daar van, me gekomen
        Gereisd aan den Zee-cost met u,
        Zeer dorstig van den ganck en mu.
      
      
        Helpt nu u Stad met u gebeden,
        Waar den Apostel gij van zijt,
        Van God door u ghebenedijt,
        Brengt haar weer tot de oude zeden,
        En tot de ouw' Godt-vruchticheydt,
        Daar zij van u toe is beleid.
      
    
  