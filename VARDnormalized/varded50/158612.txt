
    
      
        HEt is een wonder om aan te merken,
        Hoe vele, en hoe verscheiden werken
        De mensen wel aenvaten:
        Een ieder die voegt hem tot het zijn,
        In hoog, en lage staten,
      
      
        Wanneer als wij de landen doorlopen,
        Wat siene wij al mensen met hopen,
        In vaerten, en op wegen,
        Die sommige lopen met ons heen,
        And're komen ons tegen.
      
      
        Dat ik eens op de maan mochte klimmen,
        Wanneer als hij op rijst in de kimmen,
        En gaan met hem om hogen,
        Hoe frap soud' ik dit werelds gewoel
        Aanschouwen met mijn ogen?
      
      
        Maar holla neen, ik heb mij verzonnen,
        Wanneer ik dus was rondom geronnen
        Soud' ik niet ander zeggen
        Als, 'k heb een krimmelende Mieren-hoop
        Vol van mieren zien leggen.
      
    
  