
    
      
        WAt lijd een Minnaar, als hem het genieten
        Van de weeder-minne tegen loopt;
        En zijn verdrieten // op elk ander hoopt?
        Mijn lief die toont haar even wreed,
        Of ik haar klaag, en toon, mijn smart en leed;
        s' Is onbeweegd, en acht mijn min
        Niet waard, te stellen in haar zin.
      
      
        Geschiet het dat ik mij bij haar laat vinden,
        En haar dien, en vier, met alle kracht.
        En noem beminde // het word al niet geacht.
        o Wreede Harderin! wat pijn
        Laat gij mij voelen! hebt doch eens met mijn
        Meelijden: want ik heel bezwijk,
        En ben al levendig een lijk.
      
      
        O God der liefde, konnen mijn gebeden
        U niet brengen tot meedoogentheid?
        Zo laat mij heden // sterven, want de tijd
        Die ik op deze wereld lef
        Ik u vrijwillig in uw handen geef.
        Vergun mij liefde of de dood;
        Want daagelijcks mijn ramp vergroot.
      
      
        Ik wil noch eens mijn Harderin gaan spreken
        Voor het laast: en daar na nimmermeer.
        'k Zal van haar smeken // dat zij deze eer
        Mij doet, en laat doch op mijn graf
        Des woorden schrijven: het Leven dat begaf
        Des Harder, om dat hij geen min
        Genieten kon van zijn Godin.
      
    
  