
    
      
        GOd van heilig Zaad
        Dat sig op u verlaat,
        Mijn Schutsheer van het baren
        Uws Kindekens begeer
        Is uwe bijstand, Heer,
        Van zijne jonge jaren.
      
      
        De Jeugd is slibber glad
        En wijkt ligt van het pad
        En het spoor van uw gewezen,
        De zonden zijn gemein
        En het Kuddeken is klein
        Der gener die u vrezen.
      
      
        Dit dal is vol gevaar,
        Een sorg'lijk Dool-hof, daar
        Ontallijke dwaal-sporen
        En duizend kromten zijn,
        Een donkere Woestijn
        Daar menig gaat verloren.
      
      
        Grijpt mij dan bij de hand
        En wijst mij het Vaderland
        Door deze Wildernissen,
        Laat uwe wil en Wet
        Een licht zijn voor mijn tret
        Om het ziel-heil niet te missen.
      
      
        Uw heil'ge vreze doet
        Beheersen mijn gemoed,
        Uw liefde port mijn zinnen
        Dat ik op dezen dag
        Uw als mijn Vader mag
        Gants tederlijk beminnen.
      
      
        Daar bij zo stelt ook hoog
        Een waardig in mijn oog,
        Mijn Ouders en daar neven
        De Hoeders van mijn jeugd,
        Die tot de ware deugd
        Mij spoor en prikkels geven.
      
      
        Regt voorts mijn gantsen gang,
        Al mijne dagen lang,
        En na uw trouw geleide,
        Door des werelds donker dal,
        Schenkt mij een deel met al
        De Schaepkens uwer weide.
      
    
  