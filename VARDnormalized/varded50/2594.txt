
    
      
        O zoete tyt ay schone Zomer vlaaghen,
        Hoe haast verkeert u blat?
        Want met jolijt leefden ik eens dry daaghen
        Dat ik mijn lusten had,
        Doen ik bij haar zat,
        Maar laas, t'is te beclaaghen,
        Gij reeckent nu mijn dat
        Zoet wel voor duizend plaaghen.
      
      
        Mijn zinnen vijf zouden niet konnen vinden
        Gheen liever tijd noch stond,
        Of tyt verdrijf als doen mijn beminde
        Haar jonst mij heeft ghejont.
        Wt een goede gront
        Docht ik zij mij besinde,
        Nu thoonse haar goed rond
        Of zij mij niet en kinde.
      
      
        t'Gesicht vant Bos of wel geswierde Mayen
        Daart vlietend' Water ruyst,
        Geen wilde Mos of aangenaam vallayen
        Van Bergen onbesuyst
        Is niet ik ben verkuist,
        t'Ooch na haar te drayen
        Die mij met wenen kruyst:
        Doch als zij wilt kan payen.
      
      
        Geen woest getier, van blye Vogelskeelen
        Hoe vrolijk wel gebekt
        Jaa Harp of Lier, Bondol Luid noch Velen
        Hoe wel ghespeelt coreckt,
        Mij sulcken Vreugd verwekt
        Als dit vermakelijk kwelen,
        Dat meer reden ontdekt
        Als het ghewayt en spelen.
      
      
        Wat reucken zegt is t'liefelycxt en hoe men
        Die aygentlijck beduyt,
        Is het wel gevlecht een krans van schone bloemen
        Ghesochte ruyckers uit,
        Muskus Noot of Cruyt
        Is zo waart niet om roemen
        Als d'asem van een spruit
        Die ik niet darf noemen.
      
      
        Geen wijn hoe el, geen leckere bancquetten
        Hoe groot van overdaat,
        Die Dienaars veel ordentelijk op zetten
        Goud Zilver tot sieraad
        'tGraach begeer versaat
        Van d'inwendighe hetten
        Als haar goeden raat
        Voor des strenghe wetten.
      
      
        Wie sou hier voor onder 'tVee willen woelen
        Hoe zacht van Wol of Pluim
        Had' ik mijn keur ik koos schone boelen
        In plaats van zulk schuim,
        Die naar kostuym
        Ons haar zachtheid doen voelen
        Met zoete kusjens ruim
        Die nochtans niet en koelen.
      
      
        Prinses ik Zie u over schone gaven
        Ik Hoor u groten Lof,
        Ik Smaak troost die mij een weinig kan laven
        Ik Ruyck u Deuchtlijck Hof,
        Ik Voel slechts en grof
        Mijn eigen kleinheid draven,
        Al sterft gij mijn of,
        'tHart leit bij u begraaven.
      
    
  