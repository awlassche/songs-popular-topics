
    
      
        LOof, loof den Heer, mijn ziel, met al uw kracht.
        o Heer, uw naam wordt eeuwiglijk gedacht.
        Mijn God, gij zijt bestuuwt met flonkerglanssen,
        En Majesteit, in des hemels hoge transsen.
        Gij zijt zeer groot, bekleed met heerlykheit.
        het Licht heeft hij als ene voorhang uitgebreidt,
        Daar hij zyn' glans mee dekt. de hemelboogen,
        Als een gordijn, om d'aarde en zee getogen.
      
      
        Hij is een God omringt met hemelpraal.
        Hij zoldert in de watren d'opperzaal
        Van zijn gebiedt op aard', en maakt zyn' wagen
        Van het driftig zwerk en wolken, die hem draagen.
        Hij wandelt op de vleuglen van den wind,
        Zijn Engelen, zoo dienstbaar, zoo gezwind,
        Voor hem, maakt hij, de minsten met de mesten,
        Tot vlammen viers en schitterende geesten.
      
      
        Hij heeft den kloot der aarde vast gegrond,
        Als of hij op ene sterken grondvest stond,
        Die nimmermeer zal wanklen noch bewegen,
        Als door zijn zwaarte op het middelpunt gezegen,
        Daar hem de lucht rondom gelijk bevangt,
        En even sterk in haare dryving prangt:
        Gij kwaamt dien met den afgrond overtrekken,
        En zijne vlakte als met een kleed bedekken.
      
      
        De wateren, gerezen op het gebergt',
        Dat met zyn' kruin de lucht en wolken tergt,
        Zijn haastig voor uw schelden wechgevloden;
        Uw donderstem heeft hun vertrek geboden
        Naar hunnen kolk. de bergen rezen op,
        En prykten met hun' hoogverheven top.
        Gij vestigde ook den grond der diepe dalen,
        Die op de plaatse inzakten van hun paalen.
      
      
        De wateren hebt gij een paal gesteld,
        Voor hunnen vloed en woedende geweld,
        Waarover zij zich nimmer zullen strekken,
        Zodat ze nooit weer d'aarde zullen dekken.
        De heerlykheit des Heren wordt bekent,
        Doordien hij in de dalen bronnen zendt,
        Die tussen het hoog gebergte henen vlieten,
        En het water uit haar ruischende aadren schieten.
      
      
        Zij drenken al het gedierte van het woud,
        En het vee dat zich in het klavergroen onthoudt,
        Ook d'ezelen, in bossen diep versteken,
        Die hunnen dorst uit haare stromen breken.
        Bij hen onthoudt zich het vlugge pluimgediert,
        Dat op het gebergte en in de bomen zwiert,
        En zijne stem laat uit de takken horen,
        Wiens zoete zang elks oren kan bekoren.
      
      
        De bergen, die hun kruinen als in praal
        Verheffen, drenkt hij uit zijn opperzaal.
        Het aardrijk wordt verzadigd door de vruchten
        Van uw bedrijf, zoo grotelijks te duchten.
        Hij doet het gras uitspruiten voor het vee,
        En het heilzaam kruidt voor het mensdom, naar zijn beê.
        Het koren teelt hij in den schoot der aarde,
        Daar het brood van komt, zoo dierbaar en van waarde.
      
      
        Ook schenkt hij ons den aangenaamen wijn,
        Daar des mensen hart zoo van verheugt kan zijn,
        Wanneermen dien in vrolykheit mag drinken.
        Het aangezicht doet hij van oli blinken.
        Hij geeft ons het brood dat des mensen harde sterkt.
        De bomen, als met zijne hand gemerkt,
        Verzadigd hij de hoge cederbomen
        Des Libanons drenkt hij uit zijne stromen.
      
      
        Dit hoog geboomte, op vasten grond gevest
        Van Libanus, in het Noordelijk gewest,
        Krielt in zyn' kruin van vogelen die broeden
        In nesten, en met aas hun jongen voeden.
        De dennen zijn het huis des Oyevaars.
        De bergen, nooit op hunne toppen schaars
        Van voeder, zijn voor steen en wilde bokken.
        het Konijn vindt in de rotsen zijne hokken.
      
      
        Hij heeft de Maan gemaakt door zijne kracht,
        Opdat zij gaf haar schijnsel in den nacht,
        En strekte tot een onderscheit der tijden.
        De Zonne, die men door den kring ziet rijden
        Der hemelen, weet haaren ondergang.
        De duisternis beschikt gij, kort en lang,
        Waarin de nacht ons komt tot ruste wekken,
        En het woudtgedierte uit zijne holen trekken.
      
      
        Dan wordmen van het gebries der leeuwen doof,
        Noch jong in kracht, verhongert op den roof,
        Als zij rondom hun spijze in loof en hoeken
        Der bossen, als van God den Schepper, zoeken.
        Maar als de zon aan d'Oosterkimme rist,
        Vertrekken zij, gespyst of ongespyst,
        En leggen zich, vermoeit van om te dolen,
        Te rusten in hun diepverborgen holen.
      
      
        Dan gaat de mens, naar zijn gewoone perk,
        Aan zijn bedrijf en dagelyksche werk,
        Van landbou, of van steedsche bezigheden,
        Totdat, de zon in het Westen neêrgegleden,
        Men weer gevoeld den frissen avondstond.
        Hoe groot zijn, in dit ruime wereldrond,
        Uw werken, Heer, en vol van wysheitsstraalen !
        Men ziet deze aard' met uwe goedren praalen.
      
      
        De zee, zoo groot, zoo wijd in haar begrip,
        Daar het wriemelend gedierte aan rots en klip,
        Of op den grond in spelt, en met zijn vlerken
        Het pekel klieft; door niemand te beperken
        In soort en tal, het kleen gedierte en het groot.
        Daar wandelen de schepen, vloot bij vloot.
        De Zeedraak, in zijn hardgeschubde wapen,
        Tot darteling in het zout, van u geschapen.
      
      
        Zij wachten alle op uwe milde hand,
        Zoo het zeegedierte, als dat van het vaste land,
        Tot gij hun komt uit uwe volheit voeden
        Ten rechten tyt, en voor het bederf behoeden.
        Geeft gij hun spijze in hunnen hongersnood,
        Men ziet ze hen vergaadren kleen en groot,
        Zoo uwe hand hun schut en begenadigt,
        Dan worden zij met goederen verzadigd.
      
      
        Verbergtge, o Heer, voor hun uw aangezicht,
        Strak derven zij uw levenwekkend licht,
        Waardoorze onstelt in vreze en angst verschrikken.
        Ontneemt gij hun den adem, zij verstikken
        En sterven, dat zij keren tot hun' stof.
        Zendtge uwen Geest van het hoge hemelhof,
        Zoo worden zij geschapen met elkandren:
        Het aardrijk komtge in zijn gelaat verandren.
      
      
        De heerlykheit des Heren, wijd verspreidt
        In het wereldruim, zij tot in eeuwigheid:
        Dat zich de Heer verblijde in zijne werken,
        De Hemelheer, wiens gunst ons kome sterken.
        Wanneer hij d'aarde in toornigheit beschouwt,
        Zoo beeft zij dat ze als gene kracht behoudt:
        het Gebergte rookt wanneer hij het aan komt roeren,
        En dreigt zijn vier tot aan het gestarnt te voeren.
      
      
        Dies zal ik in mijn leven des Hoogstens eer
        Verheffen, als van des werelds Opperheer.
        'k Zal mijnen God zoo lang ik leve zingen.
        Mijn psalmgezang zal door de wolken dringen,
        Terwijl ik noch op aarde in wezen ben.
        Opdat ik mij door zoet gepeins gewen
        Aan zijnen lof. 'k zal mij ten allen tijden,
        Gerust van harde, in God den Heer verblijden.
      
    
  