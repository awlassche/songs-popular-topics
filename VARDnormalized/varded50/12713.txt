
    
      
        Geluk en heil ver-ende Twee,
        Zo veel gelijk het zand in Zee,
        Wiens het al nooit mens voldede:
        De Zegen Ruths, te Bethlehem
        Haar wenste met gemeener stem,
        Die wensen wij u mede,
        In Liefde, Trou en Vrede,
        Trou en Vrede,
        Trou en Vrede.
      
      
        O Bruidegom! na lang gezoek,
        Vond gij dit Pand, dies handelt kloek,
        En leeft met u Eerwaarde
        In zoetigheid: wordt Zegen-rijk:
        V Huis zij Peres huis gelijk,
        Die Thamar Iude baarde,
        Niet van de minst’ op aarde,
        Minst’ op aarde,
        Minst’ op aarde.
      
      
        O Bruyt! de Heer die eeuwig leeft,
        Die Rachel en die Lea heeft
        Gezegend overvloedig,
        Daar Israel door is gebouwd,
        Die God, voor wien gij zijt getrouwd,
        Maak u in alles moedig,
        Gelukkig en voorspoedig,
        En voorspoedig,
        En voorspoedig.
      
      
        V Liefde, die gij hebt geleid,
        Verandert nooit in bitterheid,
        Geen onmoed kom u tegen,
        God maak u dat gij metter tijd,
        Als Rachel en als Lea zijt,
        En stort op al u wegen,
        Zijn milde gunst en zegen,
        Gunst en zegen,
        Gunst en zegen.
      
    
  