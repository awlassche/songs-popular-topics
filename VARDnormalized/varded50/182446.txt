
    
      
        Als gij met u Gedigt,
        mij gunstig quamt vereren,
        Doen vond in mij verpligt,
        U weder toe te keren,
        Een teken dat ik dankbaar ben,
        Schoon dank daar mijn pen,
        Niet toe bekwaam en ken.
      
      
        Maar dog u goede gunst,
        Komt mij vrijmoedig maken,
        U liefde tot de kunst
        Toond gij in deze zaken,
        U zoete en aangenaam Gedigt,
        Heeft mijn zwakken geest verligt,
        ‘het Maakt aan u verpligt.
      
      
        Gij kont mij werde vriend,
        Geen liever middel plegen,
        Met zank ben ik gediend
        Tot rijm ben ik genegen,
        In ‘het lezen van een goede saek,
        Of een Liedje tot vermaak,
        Te zingen vind ik smaak.
      
      
        En blust den geest niet uit,
        Gaat ons Gods woord getuige,
        Gij kont geen teere Spruit,
        Door sagter middel buigen,
        Mij als zwakke Wijngaard rank,
        Leit en queekt gij door gesank,
        dus vriend, weet ik u dank.
      
      
        ‘het Is mij een stemm’ bekwaam,
        Der Tortelduyfjes zoete,
        die mij dus aangenaam
        En gunstig komt begroete?
        In deze aangename tijd,
        Nu wij zijn tot ons jolijt,
        Den treurig Winter quyt.
      
      
        Nu na Salomons woord,
        De Mei-tijd is voor handen,
        En dat de Bloemtjes voort,
        Komen in onze Landen
        De Vogeltjes en menig Dier,
        Loven nu op haar manier,
        Den Schepper goedertier.
      
      
        God wil mijn dwaze jeugd,
        Voortaan ook zo geleiden?
        Dat ik toeneem in deugd?
        en zijnen lof verbreiden,
        Het zij met werken of gesank,
        Wat ik doe mijn leven lank,
        Mag zijn tot Godes dank.
      
      
        Als ik gedenk u vreugd,
        Als gij mij gink verwagten.
        Zo ben ik gants verheugt,
        en zeg in mijn gedagten?
        Gelijk hier in verwondere zeer,
        Met David, wat ben ik Heer!
        Dat mij geschied des eer
      
      
        Ik heb wel in Holland,
        Geweest om te playzieren,
        Maar nooit in Braband,
        Of de Vlaamsche Quartieren,
        Het was mijn een groot verbien,
        De Landen ook eens te zien,
        Maar ‘het kon niet wel gezien.
      
      
        En daar en leyd niet an,
        Schoon ik ze niet aanschouwen,
        In ‘het Hemelse Canan,
        Is mijn hoop en betrouwen,
        Dat wij zullen met groot verblien,
        Heel heerlijker dingen zien,
        Als enige van dien.
      
      
        Die Stad van God gevont,
        ‘het Ierusalem daar boven,
        Wiens straten zijn fijn goud,
        Daar de engelen God loven,
        God die het heeft geschapen al,
        Wat heerlijk op ‘het aardse dal:
        Was, is of wezen zal
      
      
        Want schoon dat al de pragt,
        Van al des Werelds rijken?
        Te samen was gebragt,
        ‘het Moet voor den Hemel wijken,
        Ia Thebis en Alexandrien,
        Romen, Babel boven dien,
        Nog wat hier is te zien.
      
      
        Nu Vader zijt gegroet,
        Ik dank u menig werven,
        ‘k Wens u een vroom gemoet:
        En ook een zalig sterven,
        En dat wij namaals tot een loon,
        En Gods genaed’ in des Hemels Troon,
        Verkrijgen des levens kroon.
      
    
  