
    
      
        LIeve Dochters vol van jeugde
        In den geest en in het gemoed,
        Hoor eens na mijn dichten zoet:
        Laat God wezen al uw vreugde,
        Sou de Wereld met haar schijn,
        Want het en is maar ziels fenijn.
      
      
        Kan de Wereld u vermaaken,
        En de Creatuuren schoon,
        Die dik-wils de ziele doo'n
        Hoe veel zoeter moet Hij smaaken,
        Die het all' geschaapen heeft,
        En waar door de ziele leeft?
      
      
        Zijnen geest met zoet bedouwen
        Geeft Hij in der zielen grond,
        Die Hij met zijn liefde wond,
        Dat z' haar niet en kan ont-houwen,
        Hem te loven deur het pand,
        Dat Hij in der herten zand.
      
      
        het Schijnt wel voor een korte stonde,
        Dat de Wereld zoet toe-lacht,
        En beloofd veel in het gedacht:
        Maar als God verdrijfd de zonde,
        Hem terstond dan openbaard
        Nieuwe Hemel nieuwe Aard'.
      
      
        Al wat hier in schaadu beelde
        Schoon en lieffelijk vertoond,
        Dat werd honderd-fond geloond
        Met een over-zoete weelde,
        Door den rijkdom in het gemoed,
        Als men schaadu van hem doet.
      
      
        de In-geschaapen zoete minne,
        het Vrolijk wezen van de ziel,
        Zoo het op geen aards en viel;
        het Kreeg volkomen vreugden inne,
        Vreugd en blijdschap zonder end,
        Zoo het hem ten Hemel wend.
      
      
        Laat u alle dingen leren
        Van het geen gij hoord en ziet,
        Maar en geeftz' uw liefde niet,
        Noch en laatz' u niet beheren,
        Zoo en word gij hiet haar slaaf,
        Maar zij dienen u ten gaaf.
      
      
        het Zou voor-waar te zeer u krenken,
        Liet gij alle dingen in,
        Om verbeelden uwen zin,
        Wild maar op de Bruiloft denken,
        Die God voor u heeft bereid,
        Zoo gij hem niet af en zeid.
      
      
        Neem wel waar des oorsprongs leven,
        Wat het leven geeft of steeld,
        het Lichaam strekt u tot een beeld,
        Geen fenijn en zuldy het geven,
        Maar al wat hem smaakt gezond,
        Doe ook zoo der zielen wond'
      
      
        Zie, den Heer spreekt als verwonderd:
        Waar-om komt gij niet tot mijn?
        Waar-om blijft gij in de pijn?
        Waar-om hebt g' u afgezonderd?
        Kom en laat den slijk-put staan,
        Wild u in mijn liefde ba'en.
      
      
        Liefde kan de ziel genezen,
        Want-z' uit liefden is gebloeid,
        En met liefde word besproeid,
        Liefd' is een onzichtbaar wezen,
        Daar-om werd de ziel gevoed
        Door het onzichtbaar eeuwig goed.
      
    
  