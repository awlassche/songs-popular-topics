
    
      
        VAn aarden is de mens genomen,
        En moet ook we'er tot aarde komen:
        Hier wel op acht
        Gij dwaas geslacht,
        Die na gheen zaken
        Als aerdtsch vermakken,
        En weelde tracht.
      
      
        Wat zal de mens zijn rijkdom baten?
        Hij moet het doch al blijven laten,
        Zijn praal en pracht,
        Zal op een nacht
        Met hem vervallen,
        En niet met allen
        Meer zijn gedacht.
      
      
        Heeft dan de mens wat goeds bedreven
        Terwijle dat hij was in het leven,
        En niet gedaan
        Of het mocht bestaan,
        Maar vrucht gedragen
        Na Gods behagen,
        Zo zal het wel gaan.
      
      
        Zo zal zijn ziel altijd na dezen,
        In volle vreugd bij Gode wezen:
        Die met geschal,
        Van het zoet getal,
        Haar in zijn Troone,
        Met des Levens-krone
        Vereren zal.
      
      
        O groten loon! Wie daer-en-teghen
        Gewandeld heeft op kwade wegen,
        Die zal in pijn
        Gedurig zijn,
        En moeten wijken,
        Met zijns gelijken,
        Van Gods aanschijn.
      
      
        Laat mij, o Heer! dit wel bedenken,
        En wilt mij die genade schenken,
        Dat ik altijd,
        Met rechten vlijt,
        Het kwaad mag weren,
        Tot uwer eren
        En mijn profijt.
      
    
  