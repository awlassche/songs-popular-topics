
    
      
        God, sterckt’ en bolwerk van mijn leven,
        Door diepen nood en angst gedreven,
        Laat ik mijn klacht ten Hemel stijgen:
        Ach! laat ze gunstigh’ oren krijgen;
        Ach! laat mijn droevig stem-getreur
        Niet kloppen voor een dove deur.
      
      
        Want spreekt gij niet, door klare daden,
        Tot redding uit na-bye kwaden,
        Zo sta ik, wankelijk en onveil,
        Op de oever-kant van het hoogste onheil,
        Niet ongelijk het koude lijk
        Dat henen gaat na ’tHellen rijk:
      
      
        Dat henen gaat, en, niets van waerden,
        Een eigendom wordt van der aarden,
        Daarom verhoor het smeeck’lijck karmen
        Dat ik met opgeheven armen
        Laat komen voor de hoge Door
        Van het Godlijck drymael-heylich Choor.
      
      
        Tel mij niet met den Goddeloosen.
        Laat mij, als metgezel der bozen,
        Vw’ straffe ’tleven niet ontrukken
        Als hen, wiens hert, vol boze stukken,
        De tonge, met een zoet gelaat
        Verleid en vleydt door vreden-praet.
      
      
        Laat die den loon haars moetwils smaken,
        En ’tstoute kwaad zijn Here raken,
        Laat die haars herten raad zelfs honen,
        En ’twerck zijn dwazen meester lonen:
        Laat die der wel-verschulder pijn
        Rechtveerdelijk gëeygent zijn.
      
      
        Want zonder onderwijs te ontvangen
        Vol-treden zij haar slimme gangen,
        Terwijlen zij, niet wel beraden,
        Den luister uwer hoger daden
        Domsinnighlijck geen acht en slaan
        Noch ooit in het herte laten gaan.
      
      
        Daarom zal God zich aan haar wreken,
        Des levens draad ontijdig breken,
        Haar zaad na wens niet laten dijen
        Om voort te slaan tot lange rijen.
        Lof Gode, die mijn smeeck-gebedt
        Niet onverhoord heeft af-gezet.
      
      
        Van Hem heb ik mijn moed, mijn krachten,
        Mijn schut, mijn stut, mijn nut te wachten.
        Ik was bela’en, en hij verblijde:
        Met ramp om-vaen, en hij bevrijde.
        Dies mij de geest inwendig springt
        En tot een vrolijk danck-liedt bringt.
      
      
        Hij is, (getuige zijn zijn werken)
        Hij is de sterckheydt aller sterken:
        Hij is het die zijnen uitverkoren,
        In noden niet en laat verloren,
        Maar hem met sterke handen redt
        En in behouden stande zet.
      
      
        Help, Heer, dijn volk. giet uit een regen
        Van on-op-houdelijcken zegen
        Op haar die gij ten eygendomme
        Verkoren hebt. Weest haar rondtsomme,
        Geleydtse, weydtse, voert ze op
        Een eyndeloosen eren-top.
      
    
  