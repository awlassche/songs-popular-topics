
    
      
        Hoe schoon gij mij ook komt te voren
        o Schone lusthof vol sieraad;
        Hoe zeer uw lugt elk kan bekoren,
        Daar alles even sierlijk staat.
      
      
        Hoe waardig elk is uitgekozen
        Van het geen hier zoo vol luister groeit,
        Hoe schoon uw tulpen en uw rozen
        Het oog verlokken onvermoeit.
      
      
        Hoe lustig alles schijnt te blaken
        Met kleur, en geur, die het hart verkwikt,
        Hoe zeer elk Bloempje kan vermaken,
        Van vrouw Natuur naar eis geschikt.
      
      
        Nog zijt gij het niet, hoe schoon uw linden
        En ypen groenen elk om prijs,
        Die aan uw schoon ons hart zult binden
        Al zweemd gij zelf na het Paradijs.
      
      
        Wij hebben wisser schoon verkoren.
        Vraagt iemand welke? Daar het al
        Uit voortgeteelt is, of geboren
        Wat schoon is in het aardse dal.
      
      
        Al het schoon vergaat, als het komt op aarde.
        Bij dit weergadelooze schoon
        Zijt gij o Bloemhof niets van waarde:
        Al spand gij hier alom de kroon.
      
      
        Word hier Narcis, en Roos geprezen
        Om het schoon, dat in haar bladeren spelt!
        Wat moet hij niet wel schooner wezen,
        Die al dit schoon heeft voortgeteelt.
      
      
        Verlieven ons de zonnestralen
        Wanneer zij met een kroon van Goud
        Op Lust-en Bloemhof nederdalen
        En het kruid opheemlen nat bedauwt.
      
      
        Wien zal de schoonheit niet bekoren
        Waar uit dit al verquikkend ligt
        Zoo vol van glanssen is geboren,
        Dat alles voor zijn luister zwigt.
      
      
        Wat moet het niet een heerlijk wezen,
        Wat moet het niet een schoonheit zijn,
        Daar ook het schoon komt uitgerezen
        Der starren, maan-en zonneschijn.
      
      
        Dat is de schoonheid aller dingen.
        Het leven dat al het leven wekt,
        Waar door in de aarde, en hemelring√©n
        Elk schepsel zijnen loop voltrekt.
      
      
        o Schoonheid zoo vol liefde, en leven!
        Uit wie hier alles is geteld;
        Wij hebben u ons hart gegeven.
        Wie kiest de schaduw voor het beeld!
      
    
  