
    
      
        Heilig, oprecht, gestadig, vroed,
        Is God in al zijn wezen,
        Waarachtig, en volkomen goed
        Gants vriendelijk, en zoet,
        In hoochster werden moet
        Hij eeuwig zijn geprezen.
      
      
        Tot zulk een beeldt schiep en verkoos
        God Adam van beginne,
        Welk beeldt den Mens eilaas verlos,
        Door 'sVyandts listen boos,
        Maar gestadig altoos
        Blijft God van eenene sinne.
      
      
        Hij wil, de Mens zal zijnen God
        In heylicheydt gelijken,
        Weest heilig, vroom, is zijn gebod,
        En zijn genadig lot
        Heeft ooit gedreven, tot
        Die van hem niet en wijken.
      
      
        Exempel Noe, hij bekleef
        In vrome wandelinge,
        Ghenaed' hij kreeg, zo Moyses schreef,
        Want doe elk kwaad bedreef,
        Hij bij zijn vroomheid bleef,
        Zonder veranderinge.
      
      
        Sodoma, zelf Ierusalem,
        En was God niet genadig,
        Doe zij wandelden tegen hem,
        Maar uit het geslachte Sem,
        Wel enen, die zijn stem
        Gehoorzaam bleef gestadig.
      
      
        Dats Abraham, die vroom eenpaar
        Voor hem wandelde henen,
        Hij kreeg zeer schoon beloften daar,
        Een grote vreugd kwam naar,
        Wt zijn geslacht eerbaar
        Messias is verschenen.
      
      
        Een licht voor die in duister queelt,
        Christus des werelds klaarheid,
        Die God gelijk te zijn beveelt,
        Naar dit Gods even beeld,
        Den Geest nieu Mensen teelt,
        Wt God, door het woord der waarheid.
      
      
        Wt Abraham, en is gheen baat,
        Oft Adam t'zijn geboren
        Maar wt Gods woord, een vruchtbaar zaad
        Dat nimmermeer vergat,
        Des geboorte bestaat,
        Om voor God zijn verkoren.
      
      
        Het vlees houdt geren zijnen plooi,
        Om in zonden te dwalen,
        Buiten der Schapen rechte kooi,
        En tis maar gras en hooi,
        'tVergaet als 'tbloemken mooi,
        Door hittig Zonne-stralen.
      
      
        Want wie hier na den vleze leeft,
        Zal eeuwig moeten sterven,
        Die hem tot 'swerelts lusten geeft,
        De zonden noch aenkleeft,
        Gheen deel met Christum heeft,
        'tHemelrijck moet hij derven.
      
      
        Daarom wedergheboort is noot
        Voor elk te zijn verkregen,
        Voor 'teewegh zaad, der zielen brood,
        Door welks vermogen groot,
        Kan gheenderhande dood
        Aan ons meer schade plegen.
      
      
        Die niet en gaat in duisternis,
        Maar met gelijke treden,
        Dat even beeldt des Vaders wis
        Hier na volgt, zonder mis,
        In zijn gemeenschap, is
        Een van zijn lichaams leden.
      
      
        Wie zijt gij Mens, die dit vervult,
        Christum gelijk te leven,
        In liefd', ootmoed, en groot geduld,
        Te recht gij bidden zult,
        O Vader, onze schuld
        Is groot, wiltse vergeven.
      
      
        Christus alleen ons wijsheid zij
        Gherechticheydt volkomen,
        En heiligmakinge daar bij,
        Ons verlossinge vrij,
        Op dat niet anders wij
        Dan in den Heer en roemen.
      
    
  