
    
      
        Wat baat het uw dat men uw noemd
        De schoonste in uws vaders Rijken,
        Ja, dat men steeds van Psiche roemd:
        Wie kan in schoonheid haar gelijken,
        Nu gij, alom vervolgd van Venus dulle haat,
        Werd van elk een versmaad.
      
      
        Ag, had mij nimmer vrou Natuur
        Zo mildelijk haar schoon gegeven,
        Ik zag noit dit rampzalig uur,
        Ik sou in rust en vrede leven.
        O Schoonheid vol gevaar, gij baard mij niet als druk
        En hevig ongeluk.
      
      
        Maar wat betreurd gij uwe staat,
        Wie kan de Goden wil weerstreven;
        Daar is geen uitkomst, hulp nog raad
        Voor uw in deze nood gegeven!
        Wel aan dan Psiche, draag, schoon buiten uwe schuld,
        Uwe straffe met geduld.
      
    
  