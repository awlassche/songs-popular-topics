
    
      
        O Machtige Vorstin, die tussen vrees en hope
        Gezeten zijt ten troon, voor wien men hoofd en knie
        Ootmoedig buigt, op wien elks ogen gaan, en die
        De heele wereld doet in haar gareelen lopen:
        Geen Paphos, Delphos, of geen honderd stedig Crete,
        Bepaalt uw machtig Koninkrijk,
        Uw Scepter reikt oneindelijk,
        Gij doet zo wel den Noorman zweten,
        Als d'hitte aan den Moor vergeten,
        En deelt uw gaven ongelijk.
      
      
        Daar al de deughden zijn zelfs in de mens gelegen,
        Sijt gij het die zich alleen der mensen macht ontreckt,
        Dat sietmen, als de Vorst met lauwer-blaên gedekt
        Rijdt op zijn vreugde-koets, en wederkeert met zege;
        Want gij bestiert wel het meest het lot der oorelogen,
        Het werd een deugd een heldenstuk,
        het Geen eygentlijck maar is geluk,
        Hoe dikwijls dat der mensen ogen,
        Door deze schijn-deugd zijn bewoogen,
        Noch dragen zij het zelfde juk.
      
      
        Zo haast de dwaasheid in de wereld was geboren,
        Sijt gij door hare stem tot een Godin gemaakt,
        Die nu met groot berou haar eerste keure wraekt,
        Wijl zij u meerder ziet van acht'ren als van voren;
        Gij schud de tronen, dat der Vorsten lenden kraken,
        Gij werpt de Myters in het zand,
        Of zo gh' u op het platte land,
        Wat bij den Land-man wilt vermaken,
        Gij doet hem of zijn hoy-schuyr blaken,
        Of biedt hem een gevulde hand.
      
      
        Al wat er aessemt moet op uw geboden passen,
        Gij doet den mens somtijds de pols wat grover slaan,
        Dan doet gh' hem weder met gebukten halse gaan,
        Een wijs mans hert alleen is uw gebied ontwassen:
        De Goden vrezen zelfs uw felle gesel-zwepen,
        De bliksem werd voor u gesmeet,
        De wind staat op uw woord gereed,
        Neptuyn doet duizend rijke schepen,
        Ten offer voor uw altaar slepen,
        En koopt uw gunst door and'ren leed.
      
      
        Maar wat is doch uw gunst een vreugd van weinig uyren!
        Die, als het rad weer draeyt uw vriend bedroefder maakt,
        Als die geen die ze nooit voor dezen hadd' gesmaakt,
        Zo dat het is een zoet om namaals te besuyren:
        Noch soecktm' uw voorhoofd, en veel zien het ook; maar ik blinde,
        Mijn ogen blijven onverlicht,
        'k Geloeft ik eer en ruim zo licht,
        Den oorspronck van de Nijl sou vinden;
        Of het hol der onbekende winden,
        Als uw verblijdende gezicht.
      
      
        Houdt eenmaal op van zo standvastig gram te wezen,
        En nu 'k de weg niet weet, hoe 'k voor uw ogen kom,
        Zo weest zo goed voor mij, en keert u zelver om,
        Dat ik de vriend'lijckheydt mag uit uw aanschijn lezen,
        Dat deel, daar gij den mens alleen med' kont behagen,
        Is mij alleen maar onbekend;
        het Is waar, men is het ongewend
        Van het onbekend' zich te beklagen;
        Maar eynd'loos ongeluk te dragen,
        Helpt zelfs het grootst' geduld ten endt.
      
      
        Gij hebt het immers niet verlooft u eens t'ontfermen,
        'k Werd moê van met de nek steeds aangezien te zijn;
        Zo gij daar in volhert, zo raad mij ook mijn pijn,
        Uw rug te vlieden en de wijsheid te omarmen,
        Zij is het trouwste, dat ter wereld is geschapen,
        Zij geeft verlichting in de smart,
        Zij is het die des mensen hart,
        Verzien kan met een schoot-vry wapen,
        En het hoofd doen onbekommerd slapen,
        En die het verwarde weer ontwart.
      
      
        Zij wijst den rechten weg om hier vernoegd te leven;
        Zij wijst den rechten weg tot een geruste dood;
        Zij is het die tot haar de heele wereld nood,
        Met onvermoeyde stem om eeuw'ge vreugd te geven,
        Zij kost voor Romulus ten Hemel banen,
        s'Heeft Hercules bij de Goôn gesteld,
        Door haar is het, dat zo menig Held
        Gestort heeft meerder bloed als tranen;
        Haar Scepter vrijdt haar onderdanen
        Voor ongeluk, list en geweld.
      
    
  