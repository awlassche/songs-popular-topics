
    
      
        O God, gij toond’ in den voorleden tijd
        Uw landen gunst, en uit de slavernij
        Hebt gij uw volk genadelijk bevrijd,
        En haar gemaakt van alle zond-schuld vrij;
        Gij hebt het vuyr van uwen toorn geblust,
        En uwen moed is over haar gesust:
        Doet als wel eer, uw gramschap en ons kruis
        Hebb’ eens een eynd, en brengt ons weer te huis.
      
      
        Zult gij, o God, dan eeuwig zijn verstoort?
        Zal dan de vlam dijns gramschaps altijds woen?
        Zal nooit het vier dijns torens zijn gesmoord?
        Zult gij ons dan nooit weder leven doen?
        Zal dan uw volk, dat in benaeutheyd stickt,
        Nooit weer van u gelieft zijn en verkwikt?
        Toont ons uw gunst, u goedheid en uw heil,
        Dat weer uw volk aan uw genade deyl’.
      
      
        Ik wacht wat God hier op tot antwoord zeg:
        Hij spreekt van vree, en toont de witte vaan
        Zijn gunst-genoon, maar dat zij de oude weg
        En’t dwaze pad niet weder in en slaan.
        Zijn liefd’ en gunst, zijn goedertierentheid,
        Zijn wisse heil, zijn bijstand is bereid
        Voor die hem vreest en hoort na zijn geboon,
        Op dat sijn’ eer in onze landen woon.
      
      
        Daar liefd’ en trouw, daar reden en bescheid,
        Daar goedheid zal met waarheid zijn gepaard,
        De vree gekust van de gerechtigheid
        Ten Hemel afgezonden op der aard:
        Daar God een stroom van allerhande goed
        Zal storten uit in ruimen overvloed
        Rechtvaardigheid zal voor hem henen gaan,
        En alleszins op zijne wegen staan.
      
    
  