
    
      
        EEn Aap die enen vreemden lust
        In zijn gedachten kreeg,
        Was in hem zelven niet gerust,
        Te blijven hier om leegh,
        Hij zag de zwier der Vog'len aan,
        Tot boven in de Lucht,
        En dachte, ik wil mede gaan,
        En trekken op de vlucht,
      
      
        Hij maakte vleugelen van Was,
        Aan elke zijde een,
        En daar mee was hij wel te pas,
        Want daar op vloogh hij heen:
        De grillen in zijn malle kruin,
        Die dreven hem om hoog,
        Geen spitse toorn, noch hoge duin,
        Daar hij niet op en vloogh.
      
      
        Ten lesten door zijn dwaze zucht
        Die dagelijks aenwon,
        Zo dacht hij met een snelle vlucht
        Te vliegen op de Zon:
        Maar dezen dwazen overleg,
        Die word' in het einde vals,
        De Zon die smolt zijn vleug'len weg,
        Hij viel, en brak zijn hals.
      
      
        Een die met ander lieden geld
        Hem meent te maken rijk,
        Door dien dat hem den hoogmoed quelt,
        Is ook des Aap gelijk:
        Hij met een opgeblazen moet,
        te Onvreden in zijn staat,
        Gaat hopen te samen goed op goed,
        En staegh hij hoger gaat,
      
      
        Dan is het dat hij met nijd aanziet,
        De gene die regeert,
        En hoe een ieder het hoog gebiedt
        Met kromme knieÃ«n eert,
        Dies Fyselt hij hem zelven op,
        Tot hoge macht en eer,
        Tot dat hij op den hoogsten top,
        Zit pronken als een Heer.
      
      
        Maar wanneer hij in hoge macht
        De Zon wil zijn gelijk,
        En over al de zwarte nacht
        Wil jagen uit zijn rijk,
        Alleen door glans van zijn sieraad,
        Zo komt des Hemels Heer,
        En smelt zijn trotsen, hogen staat:
        Daar Valt den Aap dan neer.
      
    
  