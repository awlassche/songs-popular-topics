
    
      
        HOe wel zo moet hem lusten
        Die bij den Heer mag rusten
        Namaals in eeuwigheid,
        Daar d'Engelen zeer vuurig,
        Loven haar God geduurig,
        In volle vrolijkheid.
      
      
        De negen Chooren, loven
        Ons God den Heer hier boven,
        En al die zijn ontrent,
        Prijzen die Godheid krachtig,
        Drievuldigheid eendrachtig,
        Met sangen zonder ent.
      
      
        d'Opperste van des negen,
        Heeft van den Heer verkregen,
        Te zijn der Eng'len Prins;
        Hierom wij hem nu eren,
        Zeer groot zijn lof vermeren,
        En prijzen allensints.
      
      
        Gods Kercke die eert mede,
        In d'aldereerste stede,
        Boven de Eng'len snel,
        Gesteld in des Hemels Throone,
        Op het heerlijckst ten thoone,
        Den Engel Michael.
      
      
        Michael Gods beminde,
        U lof is niet te vinde,
        Om prijzen goed en wel,
        Gij zijt bij God verkoren,
        In den begin hier voren,
        Den oppersten Engel.
      
      
        Gij word van ons nu heden,
        Geviert, en aangebeden,
        Gods bode Aerts-Engel,
        Ik bid wilt voor ons strijden,
        Nu en tot allen tijden,
        O Heilig Michael.
      
    
  