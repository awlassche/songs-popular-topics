
    
      
        Ziet wat onheil ende kwaden,
        wat al groot en menig zond,
        want al schanden ende schaden,
        Van onmatig wijn voortkomt,
        Hij verkort des mensen leven,
        Doet hun schudden ende beven,
        Hij brengt voort het flerecijn,
        Onverdraegelijcke pijn.
      
      
        Hij beneemt des mensen zinnen,
        Reden, krachten en verstand,
        Maakt den mens een veest van binnen,
        En van buiten t’ allen kant,
        Meer als zotten ende dwazen,
        Doet hij vijse grillen razen,
        Ende spreken vremde taal,
        Meer als gekken altemaal.
      
      
        Hij doet stamelen de tongen,
        dat de tonge ijzer staat,
        doet de benen kromme sprongen
        Doen, en waggelen op straat,
        Hij doet het herte zijn secreten,
        Openen, en laten weten,
        Dat hem meest daar naar berouwt,
        In zijn hoofd ook daarom krauwt.
      
      
        Hij verduisterd ook de ogen,
        Dat ze zien wel twee voor een,
        Hij doet het aanzicht lelijk togen,
        Geeft een verw ongemeen,
        Doet als zwijnen ende kloeten,
        In het slijk en modder vroeden,
        Dat men valt in gracht of sloot,
        Ofte somtijds over boord.
      
      
        Hij doet maagden worden hoeren,
        Hij brauwt vele onkuysschen lust,
        Hij doet vele d’hoorens voeren,
        Hij maakt menig man ontrust,
        Hij doet menig al kwijt rakken,
        het Gene zijn hun beste zaken,
        Goed, en eer, en gesontheydt.
        Leven, Ziel, en zaligheid.
      
      
        Noë vinder van de wijnen,
        wetende zijn krachten niet,
        Naakt en bloot komt te verschijnen,
        Datme schamel leden ziet,
        En dien groten Alexander,
        En noch menig duizend ander,
        Hebben hunnen vriend gedood,
        Wijn gedronken meer als noot.
      
      
        Machabeus roem der helden
        En onwinbaar in den strijdt,
        Hem zijn vijand neder velde,
        Door wijn in onmatigheid,
        . Amon een van Davids zonen,
        Op een loose feest gekomen,
        Door den wijn overdaad,
        Hem hier Absolon dood slaat.
      
      
        Moorden, ende bloed vergieten,
        Ende veel onkuyssche daad,
        Ziet men komen ende vlieten
        Uit den wijn in overdaad,
        Twee wijn dochters heeft beslapen,
        Lot door vele wijn te gapen,
        Wijn is quat in overdaad,
        Maar is goed in rechte maet.
      
    
  