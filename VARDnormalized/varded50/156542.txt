
    
      
        Gezegend zij mijn Roosemonde
        U lief gezicht, daar te allen stonden,
        God Cupido zijn woning hout,
        Gezegend zijn de held're stralen,
        Pijl, Kokker, Boog en altemalen,
        Gelukkig die daar op vertrouwt.
      
      
        Des kleine God kan krijg gaan voeren,
        Met God, of Prins, of met Boeren,
        Als hij de ogen maar en ziet,
        Zijn pijltje zal hij laten ijlen
        Van daar straks in korte wijlen,
        Indien het hem maar te zin en ziet.
      
      
        Doch Roosemont ik laas bevyne
        Gezegend zoet al deze pijne,
        Het geen mij lief verheugen doet,
        Als ik aenschou u schoonheid waardig
        En merk op uwe leeftheyt aardig,
        Springht mij van vreugd, hert en gemoet.
      
      
        Ik wenste wel met duizend Tongen
        En dat ze anders niet en zongen,
        Dan van al u onsterflyckheen,
        O God hoe kom ik niet geschapen
        Als een Ulissis zonder Wapen,
        Zo roemd' ik eeuwig u alleen.
      
      
        Waarom en ben ik geen Appelle
        Ik sou u schild'ren en zo stellen,
        Het voorhoofd hoog, twee ooghjes schoon,
        Twee sertelige blonde Vlechten,
        Die zoudt ik Roosemond zo slechten,
        De Wereld tot een pronk ten toon.
      
      
        Nu kant gij Roosemondt maken
        het Geluk van mij, mijn droefheid staken,
        Zo gij niet wilt dat in u hert,
        Of ook in uwen boezem wonen,
        Of haat of nijt die kwalijk lonen,
        Of wreedheid die de Ziel benert.
      
      
        Gij zijt alleen dien ik vertrouwe
        Gij zijt alleen daar ik op-bouwe,
        Gij zijt mij hoop, en al mijn goed,
        'K en niet zonder u beminne,
        'k En kan niet zonder u Goddinne.
        Al wat ik doe, u schoonheid doet.
      
      
        Ik heb mijn hert in u bewaring
        Ik heb mijn hope met bedaringh,
        Ik heb het al in u gesteld,
        Ik heb u in mijn Ziel verheven,
        Ik hebt u al en al gegeven,
        Ik ben ten einde van het geweld.
      
      
        Gij zijt alleen mijn roem op aarde
        Gij zijt alleen mijn Lief en Waarde,
        Gij zijt alleen mijn levens lust,
        Gij zijt alleen die 'k heb verkoren,
        Gij zijt alleen mijn wel-gheboren,
        En daar mijn hert en ziel in rust.
      
      
        Veel eer de Winter zonder koude
        Veel eer de Zomer dor zijn zoude,
        Veel eer de Zon zijn glantsch verdooft,
        Veel eerder zal de Zee verdrogen,
        Veel eer de Aerd' verzinken mogen,
        Voor dat men mijn, mijn Engel rooft.
      
      
        De liefde is een zoet vermaken
        De liefde gaat voor alle zaken,
        De liefde is zoet tijd verdrijf,
        De liefde die kan het al verwinnen,
        De liefde vrede maakt door het Minnen,
        De liefd' baerd' vree bij Man en Wijf.
      
      
        Alwaar geen liefd is daar is smerte,
        Een leit, en Knaegh-Wurm in de herten,
        En een ghestadelijcke rouw,
        Een geseling van droeve slagen,
        Een quyninge, van bange dagen,
        In het twistig Huis van Man en Vrouw.
      
      
        Die van der jeugd aan niet ken lieven,
        Gevoeld bejaard, zijn herte grieven
        Van Minne laes' en het is te laat,
        Die met liefd in zijn jonge jaren
        Zal als hij oud is langzaam paren,
        Want liefde met de tijd vergat.
      
      
        Zo wij dan deze tijd vergissen,
        Zo konnen wij met ons gewisse
        Al onze knaging betere niet.
        Dus al wat niet weer om kan keren
        Daar dientmen vroeg om in de weere,
        De tijd zeer snel daar henen vlied.
      
      
        Fortuna dient dan waar genomen,
        Van voore, want die achter komen
        Bedrogen zijn, daar is gheen Vlecht
        De haren weyen op haar wangen,
        Dus moetmen haar van vore vangen,
        Als zij haar veylt aan Meid of Knecht.
      
      
        Ay liefd' mij, dan mijn Roosemonde.
        Mijn schoonste schoon op deze stonde
        Dewijl ons Jaren jeugdig zijn,
        Laat ons de Lelijtjes en Rozen,
        Gaan plukken het samen en verpozen
        Ons dan tot dat de Zonne schijn.
      
      
        Doch zo gij schroomt mij niet te kennen
        Kijckt uit u Venster wie wij benne
        Ik weet gij mij haast werd ghewaer,
        Ik wens niet anders als een lonckje.
        Tot dovingh Lief van het Minne-vonckje,
        Dat mij in het herte smook zo naar.
      
      
        Nu zien ik Lief u lodd're ogen
        Met al u aangenaam vermogen,
        Vaart wel mijn schone Roosemondt.
        Vaart wel o wellust van mijn leven,
        Die nimmermeer ik zal begeven,
        Vaart wel tot op een ander stond.
      
    
  