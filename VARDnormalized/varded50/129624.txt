
    
      
        ‘Dat alle Bergen goude waren
        En alle waters Wijn,
        En alle waters Wijn,
        Zo had ik jou veel liever,
        Moi meisje, waarje mijn,
        Moi meisje, waarje mijn.’
      
      
        ‘Had gij mijn dan veel liever
        Als gij mijn doet in schyn,
        Als gij mijn doet in schyn,
        Zo gaat eens voor mijn Vader staan
        En bid, en bid om myn’
        En bid, en bid om myn’
      
      
        ‘ ‘k Heb al voor u Vader geweest
        En hij ontsegt het mijn,
        En hij ontsegt het mijn,
        Neemt oorlof aan u zelven,
        Schoon lief, en gaat met mijn’,
        Schoon lief, en gaat met mijn’,
      
      
        ‘Oorlof aan mijn zelven?
        De knaapjes zijn zo loos,
        De knaapjes zijn zo loos,
        O gij mij dan verliet, schoon lief,
        Zo was ik vriendeloos’,
        Zo was ik vriendeloos’,
      
      
        ‘‘k En zal u niet verlaten
        Van nu tot in der dood,
        Van nu tot in der dood,
        Gij bent een Konings Dochterken,
        Een Roosjen alzo root’,
        Een Roosjen alzo root’,
      
      
        ‘Ben ik een Konings Dochterken,
        En gij een Grave kinde’
        En gij een Grave kinde’
        Zij namen malkander bij de hand,
        En gingen onder de Linde,
        En gingen onder de Linde,
      
      
        Zij namen malkander bij de hand,
        En gongen onder de Lindt,
        En gongen onder de Lindt,
        Daar spelden zij twee het minnespel,
        De schone werd met kind,
        De schone werd met kind,
      
      
        ‘Nu zit ik hier gebonden,
        Met mijnen kleinen kind,
        Met mijnen kleinen kind,
        Zo bid ik de zuiver Maria
        Dat zij mij weer ontbind’,
        Dat zij mij weer ontbind’,
      
      
        ‘Ik wou dat gij eens ontbonden waard
        Van uwen kleinen kind,
        Van uwen kleinen kind,
        En dat ik jou begraven sou
        Onder des groene Lind’,
        Onder des groene Lind’,
      
      
        ‘Woud gij dat ik begraven lag
        Al onder deze Lind,
        Al onder deze Lind,
        Zo woud ik liever, stout Ruiter,
        Dat gij bij de keel ophingt.’
        Dat gij bij de keel ophingt.’
      
      
        De Ruiter hief op zijn linkerhand
        En gaf haare ene slag,
        En gaf haare ene slag,
        Zo dat zij neder ter aarden viel,
        Zij hoorde noch zij zag,
        Zij hoorde noch zij zag,
      
      
        ‘Al hebje mijn nu geslagen,
        Schoon lief, het en is geen nood,
        Schoon lief, het en is geen nood,
        Al eerder zeven jaren om zijn,
        Zo selje komen om brood,
        Zo selje komen om brood,
      
      
        Al eer de zeven jaren waren,
        Den Ruiter kwam om brood,
        Den Ruiter kwam om brood,
        Met een Lazarus klep in zijn hand,
        Hij haddet zeer van nood,
        Hij haddet zeer van nood,
      
      
        ‘O kind’, zei zij, ‘van zeven jaar,
        Non zet jou Vader een stoel,
        Non zet jou Vader een stoel,
        Ik hebber den dag wel eer gezien
        Hij wasser een Ridder koen,
        Hij wasser een Ridder koen,
      
      
        O kind’, zei zei, ‘wel kleine kind,
        Non geeft jou Vader brood,
        Non geeft jou Vader brood,
        Ik heb den dag wel eer gezien
        Hij haddet niet van nood,
        Hij haddet niet van nood,
      
      
        O kind’, zei zij, ‘wel kleine kind,
        Non schenkt jou Vader bier,
        Non schenkt jou Vader bier,
        Ik heb den dag wel eer geleefd
        Dat hij was de liefste fier,
        Dat hij was de liefste fier,
      
      
        O kind’, zei zij, ‘wel kleine kind,
        Non schenkt jou Vader wijn,
        Non schenkt jou Vader wijn,
        Ik heb den dag wel eer beleeft,
        Hij was de liefste myn’,
        Hij was de liefste myn’,
      
      
        Haar Vader agter de deure stond,
        Hij hoorden het hoge Woord,
        Hij hoorden het hoge Woord,
        Hij trok zijn blank zweert uit de schee
        En hieuw hem af zijn hoofd,
        En hieuw hem af zijn hoofd,
      
      
        Hij nam dat hofje bij het hair,
        En wierp het in haar schoot:
        En wierp het in haar schoot:
        ‘Hou daar mijn jongste Dochterken,
        Beweent des Appel root’,
        Beweent des Appel root’,
      
      
        ‘Zoudt ik het al bewenen
        Dat hier te bewenen waar,
        Dat hier te bewenen waar,
        Zo had ik wel al de dagen werk
        Die daar komen in het Jaar’
        Die daar komen in het Jaar’
      
    
  