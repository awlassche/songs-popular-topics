
    
      
        Zoo rust met recht zijn grondvest op de Bergen
        Der Heiligheid: Een Stad van God bemind:
        Der steden geen, daar Iakob zich bevind,
        Dan Sion, kan Hem zulk een liefde vergen.
      
      
        Wat rijken roem van heerelijke dingen
        Verheft uwe naam, o Stad des groten Gods!
        Zij Rahab groot, zij Babel stout en trots,
        Zij worden hier mijn onderwerpelingen.
      
      
        De Filistijn, en het machtig Volk der Moren,
        En wie zich weet te Tyrus voortgebracht,
        Verloochend zelf zijn Vaderlijk geslacht,
        En noemt zich hier een wettig ingeboren.
      
      
        Dies zal men van Ieruzalem vermelden
        Dat dees' en die haar Ingeboor'nen zijn;
        Want d'Alderhoogst' erkentse voor de zijn',
        Die hier hun hoop, daar Hij haar vastheid, stelden.
      
      
        Hij rekents', en Hij tekents' als de zijnen,
        En eygent haar het geboorte-voorrecht toe:
        Daar zang, en spel, en nimmer bloeyens moe,
        Des levens bron, verkwikken die nu kwijnen.
      
    
  