
    
      
        Wat baat u de voogdij van Landen en van Steen?
        En't prachtighe gebouw vol duure kostel-heen,
        Daar gij in woont verseldt met princelijcke stoet,
        Als gij des nachts alleen in het bedde slapen moet?
      
      
        Wat baat de grote sleep der Joff'ren blank en blij?
        En't Vorstelijk gevolg der Prinsen groot en vrij?
        Wat baat dat ieder u als Godd'lijck bidt en groet
        Als gij des nachts alleen in het bedde slapen moet?
      
      
        Wat baat dat gij een mijl van Musck en Amber rieckt?
        En dat gij leckerlijck met Wijn zijt op ghequieckt?
        En dat de dertelheyt u jonkheid heeft ghevoet
        Als gij des nachts alleen in het bedde slapen moet?
      
      
        Wat batet of gij schoon uit gulde vaten eet?
        En dat gij aanden dis de hoogste plaats bekleed?
        En of u al de lust vaak kittelt, zacht en zoet
        Als gij des nachts alleen in het bedde slapen moet?
      
      
        Wat baat de schoonheid die ten ogen uit u blinckt
        Zo edel, dat de Zon, de gulde Zonne sinckt,
        En dekt zijn glanzig hoofd met purper en zwart bloed
        Als gij des nachts alleen in het bedde slapen moet?
      
      
        Wat baat dat u verstand zo wijs is en geleerd
        Dat al de wereld dat verwonderd acht en eert?
        En dat de Fame u ontsterflijckheydt aan doet
        Als gij des nachts alleen in het bedde slapen moet?
      
      
        Behalven alle de vreugd, zo slaeptmen zoet en warm,
        Ik wens gheen meerder schat, als mijn Lief in den arm:
        Gij zijt de armste mens, al sydy rijk van goed,
        Als gij des nachts alleen in het bedde slapen moet.
      
    
  