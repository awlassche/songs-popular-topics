
    
      
        HOe leeft men hier in dees' ellende,
        In dit bedroefde jammer dal?
        Waar ik mij kere ofte wende,
        Ik wordt bedrogen over al;
        Mijn zinnen mij gestadig wecken,
        Tot lusten die mijn ziel bevlekken.
      
      
        het Gezicht lockt mij tot ijdelheden,
        En wellust van het dartel vleys,
        Als ik dat volg en na wil treden
        Om te voldoen zijn lust en eis,
        Dan vind ik mij dikwijls bedrogen,
        Door het spelen van het gezicht der ogen.
      
      
        het Gehoor heeft grage lust tot horen,
        al watmen daar of ginder spreekt,
        En luistert snel met open oren
        Na het geen dat hem, of haar gebreeckt,
        Waar door dat men kwalijk kan zwijgen,
        En vaak door het horen hinder krijgen.
      
      
        De Reuk die doet ons dikwijls trachten
        Na lekkernij en zoetigheid,
        Waar door wij goede spijs verachten,
        Die ons tot voedsel wordt bereid;
        De reuk in ons veel kwaad kan dringen,
        Als wij ons lusten niet bedwingen.
      
      
        De Smaak doet gulzigheid bedrijven
        Tot nadeel van ons ziel en lijf,
        Waar door veel lasten ons bij blijven,
        Ja worden vroeg in leden stijf;
        Wij zullen na een druppel haken,
        Zo wij te veel in wellust smaken.
      
      
        het Gevoel in ons veel kwaad kan werken,
        Ja brengen ons van kwaad, tot kwaad,
        Als wij niet voelen noch aanmerken,
        Hoe groot ons God de zonden haat:
        En zo in des Werelds lusten woelen,
        Dat wij de straffen niet en voelen.
      
      
        Dus moeten wij gestadig vechten,
        En strijden tegen deze vijf
        Starck gewapende Oorlogs-Knechten,
        Vijanden van ons ziel en lijf;
        Want winnen zij, wij zijn verloren,
        En waren nutter nooit geboren.
      
      
        Den Heer zal dan verwinning geven
        Door Geloof, Hoop, en Liefdens schild,
        Ook door berouw en beter leven,
        Ons gunnen door zijn zegen mild,
        Dat ons vijanden haar beschamen
        En vlieden voor den Here, Amen.
      
    
  