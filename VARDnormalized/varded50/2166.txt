
    
      
        HOe vlucht gij schone Zon,
        Die ik bemin,
        Na die Krystalle bron.
        En zoekt daar in
        De luister van uw Schoonheid,
        Die klaar voor mij ten toon leit,
        En eenig' oorzaak is
        Dat ik mij zelven mis.
      
      
        Hoe! spiegelt gij u daar
        In het waaterglas,
        En ziet, of al uw haar
        Noch sierlijk was?
        Ik geef niet om dat pronkken,
        Maar om uw minne-lonkken?
        Ik zie uw kleed niet an,
        Maar wel de vrow daar van.
      
      
        Ik denk om u alleen
        Al wat ik doe,
        In mijn gedienstigheên
        Ben ik nooit moê,
        Na u mijn lieven Engel
        Ik dag en nachten hengel,
        En zie mij in ellend
        Zie 'k u hier niet omtrent.
      
      
        Vertoef dan Celestyn
        En toon mij min,
        Eer ik door harde-pijn
        Mijn sterf-uur vin.
        Zo gij mij niet doet leven
        Met ene kus te geven,
        Zo is mijn leven niet
        Als droef heid en verdriet.
      
    
  