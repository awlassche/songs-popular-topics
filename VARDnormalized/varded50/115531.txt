
    
      
        MOgt ik O Swaentje eens nevens u bade,
        Als gij zo lobberent zwiert bij de strand
        ‘k Sou dan mijn krielende zieltje versade,
        En zo verdrucke mijn hevige brand,
        Swanelijn, Swanelijn, keert u niet af,
        Sluit doch u vleugeltjes weest niet te straf,
        Zwiert met u dertele Roeyertjes om,
        En heet mij vriendelijk Wellekom.
      
      
        Waar toe verheft gij u vliegende Wapen,
        En breekt de Gollefjes door uwe vlucht
        Denkt gij niet wie u sou mogen betrapen,
        Op vreemde stromen en scheut-vry lucht,
        Zwanelijn, swanelijn, keert u niet af,
        Sluit doch u vleugeltjens weest niet te straf,
        Zwiert met u dertele roeyertjes om,
        En heet mij vriendelijk wellekom.
      
      
        Doch zo mijn bidden u wille niet dwinge,
        Strooyt dan een veeder in het bevende nat,
        Dat die u bobbele na mij doen dringe,
        ‘k Zal ze doen leve, door u O mijn schat,
        Swanelijn, swanelijn, keert u niet af,
        Strooyt doch u vedertjes, weest niet te straf,
        Swiert met u dertele roeyertjes,
        Swaentjen u pluympjes zijn mij wellekom.
      
      
        Nu zal ik Swaentje zo lieffelik prijzen
        ‘k Heb schoon de Vedertjes van hare gonst,
        Des zal mijn Zieltjen haar liefde bewijzen,
        Rijmen en Zingen en toonde haar konst,
        Swanelijn, zwanelijn, stelt u gerust,
        Swiert met u vleugeltjes waar het u lust,
        Kittelt u Zieltje in safte geneught,
        En zwemt zo henen in vrolijke vreugd.
      
    
  