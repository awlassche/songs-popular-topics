
    
      
        De min nu heel verkeert,
        Cupido niet meer hert,
        Men ziet nu niet beminnen,
        Eer noch deugd, of schoonheid,
        Want ieder nu zijn zinnen,
        Door liefd’ op het Goud leit.
      
      
        Door geld wertmen bemint,
        Door goed wertmen bevrint,
        Geld en goed kan ‘het al dwingen,
        Voor Goud het nu al beeft,
        Daar door men alle dingen
        Haast tot zijnen wil heeft.
      
      
        Schoon ‘het is Ezels gebroed
        Men maakt haar el van Bloed,
        Dat door de Goude schijven,
        Die hebben deze kracht,
        ‘het Goud kan wonder bedrijven,
        Door zijn vergulde macht.
      
      
        Voelt gij in u de min,
        Bedenkt voor het begin,
        Wilt gij iemand gaan vrijen,
        Hebt gij geen geld en goed,
        Gij en zult niet bedijen,
        Men acht u voor een bloed.
      
      
        Men verstoot liefdens raad,
        Men zeid terstond hoe ‘het gaat,
        Gaat daar men goed zal geven,
        Is zij kreupel lam of oud,
        Zij zal licht niet lang leven,
        Dan aan een jonge trout.
      
      
        Het is er zo gesteld,
        Hadden zij maar het geld,
        Men sou de Bruyt wel missen
        Licht zonder groten rou,
        Gij kunt dan wel haast gissen,
        Hoe welkom is de Vrou.
      
      
        Als de rijkdom ‘s vergaan,
        Zo is de Liefd’ gedaan,
        Zo die zo lang kan blijven,
        Wat is dit voor een God,
        Die wond met Goude schijven,
        En maakt ieder geld zot.
      
      
        Het is gemeen geplaagd,
        Daarom ment willig dracht,
        Daar is een Goude Wereld,
        Wijkt nu gij gulden eeuw,
        Het Goud werd nu beperelt,
        Om ‘het Goud is men een Leeuw.
      
    
  