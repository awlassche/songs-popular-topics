
    
      
        O liefsten Here hoe lange zal ik
        Noch syn gesloten
        In dit allendich strik?
        Waar in ik ben al ogenblik
        Met druk en pijnen overgoten.
      
      
        Mijn vlees mijn aders, mijn zenuwen cleen
        Die'k heb ontvangen
        Blijven te lange bij een:
        Schijnt dat ze niet en willen sche'en,
        Om meerder druk in mij te prangen.
      
      
        Zo lange mijne ziele gesloten zo is,
        Zij schijnt te wezen
        Als in aan Vangenis:
        Daarom compt in gedachtenis
        Om mij hier te ontslaan van dezen.
      
      
        Ten hangt voorzeker maar aan u gebod
        Mij los te laten
        Uit dit vermoeyich kot:
        Dat gij zulks dee't o eeuwig God
        K'sou mij in compst tot u, zeer baten.
      
      
        Hier zo te wezen t'doet mij veel belet,
        In oeffeninghen
        Der deugd en des Ghebedt:
        Ja als ik ben om hoogh' gezet:
        T'doet mij den geest weer neder bringhen.
      
      
        Hierom zo waar ik zeer gern gheslaeckt,
        Om te gheraecken
        Tot u daar t'hert naar snaeckt:
        Dat gij des vanghenisse braeckt
        Dan sou hem mijnen geest vermakken.
      
      
        Lof wiltse breken van stonden voor goed
        Eer ik beswijcke
        Door cleynicheydt in moet:
        Op dat ik hier met beter spoed
        Verkrijgen mag het hemelrijcke.
      
    
  