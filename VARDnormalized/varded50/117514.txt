
    
      
        O! d'oude deuntjes zijn de beste.
        Vraagt dat aan grootemoeder vrij.
        Zij kent die wijzen: maar de reste
        Schuift zij, als nieuwigheid ter zij.
      
      
        De koekoek zal dat mede zeggen.
        Hij houd het met den ouden zang.
        Wat breekt gij het hoofd met wederleggen.
        Die zang ging al voor lang in zwang.
      
      
        Wat schone deuntjes zal men vinden
        In het Geuzen Liedboek, zo vermaard
        Bij d'oude Vaderlandsgezinden,
        Al mannen met een langen baard?
      
      
        Hoe kostelijk zijn die gezangen,
        Daar menig kind in slaap door kwam,
        En dus een uiltje heeft gevangen?
        Het slot was: slaap, mijn zoete Lam!
      
      
        Hoe mooi was: Wie wil horen zingen?
        En Hansje sneed dat koorn was lang?
        En diergelijke schone dingen?
        Wat maakten die een zoeten zang?
      
      
        Maar zacht! ik moest ook niet vergeten
        Van Goliath, die was van Gat,
        En and're, die, als d'oude weten,
        In het Bijbels Liedboek zijn vervat.
      
      
        Doch Zions Wijnberg spant de krone,
        (het Is van een wever doch gemaakt)
        Hoe stofryk, aardig, zoet van toone!
        Wat hert word daar van niet geraakt?
      
      
        Men hoort wel nieuwe deuntjes prijzen;
        Doch stof en stijl is d'oude trant.
        het Gemene volk zal het vonnis wijzen:
        Want die zijn volgens hun verstand.
      
      
        Wat moogt gij, Dichters, dan beginnen,
        Die zangdicht schoent op nieuwer leest,
        Voor hen, die d'oude deuntjes minnen?
        Gij quelt daar mee vergeefs uwe geest.
      
    
  