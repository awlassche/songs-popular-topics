
    
      
        WInter met u dorre kaken,
        Grauwe grinsaert straf en stuur,
        Met u wit gevlockten laken,
        Droevig, traag, en altijd zuur,
        Koud en kil, en zeer onguur,
        Pijn bank, dwinger van de jeugd,
        Teerer, smerer van ons schat,
        Slemper, demper, Bacchus vat,
        Die ons rooft de zoete vreugd.
      
      
        Gij ontkleet ons alle Bomen:
        Gij ontciert ons bloem en kruid,
        Velden met haar ruyge zomen
        Trekt gij haar borduursel uit.
        Ieder zit dan in der muit,
        Ziet u harde parten aan,
        En gedenkt hoe fel en wreed
        Dat des Vraat ons scheert en eet:
        Ach wou hij doch van ons gaan!
      
      
        Beesjens, die de lucht naan scheppen,
        Staan en belcken op de Stal:
        Schip noch Jachtjen kan zich reppen,
        Zo bedwinght gij het over al:
        Daar blijft mens aan de Wal
        Die u  vloekt en schandig smalt,
        Die geen Munt heeft in de tas:
        Die u wenst bij het Noorder as.
        Dus gij alle smaad behaelt.
      
      
        Gij heerscht over andere Mensen:
        Wij gelijken Wildemans:
        Niet mismaeckter sou men het wensen,
        Met een ruyge pels en zwans:
        Met een muts gelijk een trans,
        Met een koevel voor het gezicht:
        Die heeft kegels in den baard,
        Deze stampt en trapt vervaard,
        Die verschrookt bij vuyr en licht.
      
      
        Maar gij Slemper zit te slempen,
        En verteerd ons vlees en bloed,
        En dan zit gij noch te schempen
        Als gij het zo onnut verdoet,
        Maar wij denken in het gemoed:
        Daar komt haast een soeter Heer,
        Met de bloeysels in de zoom,
        Bloemkens, Kruytjens, Kaas en Room:
        Dus gaat vrij en komt niet weer.
      
      
        Wilt van deze Winter leren,
        Dat geen droefheid stadig blijft:
        Blijdschap kan haast weder keren,
        Als de Nevel overdrijft:
        Waar de liefde vast beclijft,
        Daar en is noch druk, noch pijn:
        Daar en slaat de hagel niet:
        Daar is hertseer noch verdriet
        Na de Regen, Zonneschijn.
      
    
  