
    
      
        EEr Cupido met zijn banden,
        Mij knopt aan de Min:
        Eer Cupido met zijn branden,
        Quelde mijnen zin:
        Zo was ik in vreugden,
        Al dinck mij verheuchden,
        Ik dacht om gheen klagen
        Noch om gheen ongeval,
        Ik wist van gheen lijden:
        Om gekwel te mijden,
        Reed ik wt jagen
        In Bos, in Berg, en Dal.
      
      
        Want ik had alleen te zorgen,
        Hoe ik van mijn hals
        Zoude keren, nu of morgen,
        De vierich Liefde vals:
        Want wij jonge gezellen
        Zouden zonder kwellen,
        Zo wij niet en Minden,
        Verslijten al ons tijd.
        Maar de Liefd Moordadich,
        Zoekt noch even schadich,
        Hoe hij zal verslinden,
        Die van Liefde zijn bevrijd.
      
      
        Maar ik zie dat niet ghedeurich
        Hier op aarden is,
        k’Was eerst blij, nu ben ik treurig,
        Niet is hier gewis:
        Want mijn blijde zinnen
        Waren vrij van minnen:
        Nu is heel vol branden
        Mijn binnenst Ingewand.
        k’Was te voren lustig,
        Nu ben ik onrustig,
        Door de sterke banden
        Des Liefds die mij vermant.
      
      
        Ghelijckt t’Friesen gaat kastijden,
        t’Riedt, dat wast te licht:
        Alzo brengt ons ook in lijden
        d’Liefde met zijn schicht.
        En gelijk de oude mensen
        Tegen d’jonghers wensen,
        Meest al zijn in het herte
        Met gierigheid bevaen:
        Zo de jonge gezellen
        Komt de Liefde kwellen,
        En doet door zijn smerte
        Haar heel te niete gaan.
      
      
        Ik bidt u Prinses vriendinne
        Slaat mijn reden acht,
        Want door een vierige minne
        Wordt mijn hert verkracht:
        Want mijn treurig klagen
        Spruit wt mishagen:
        Mijn Pijn wt begeren,
        t’Begeeren wt de min,
        En de min komt spruiten
        Wt alle de Conduyten,
        Van u deugd en ere,
        En van u reinen zin.
      
    
  