
    
      
        AY schone Nimf aanziet een machtig Koning,
        Knielt voor u zoete beeld:
        En biedt u aan zijn stad, zijn Rijk en kroning:
        Wt Monarchy geteld;
        Slechts voor een lieve kus van uwe Lipjes,
        Vergunt, op dat mijn brand verkoel,
        Vergunt dat ik u Borsjes voel
        Haar rode tipjes.
      
      
        Ik ben een Maagd, een slechte schaep-herd'resse
        Mijn rijkdom is mijn Vee,
        Mijn Ouders oud die leerde mij een lesse,
        En het was haar laatste bee:
        Gedenkt, ach! kind, waar van gij sijt gesproten:
        Ziet dat gij wel u Schaepjes hoed,
        Gij sijt voor Herders op-gevoet,
        Niet voor de Groten.
      
      
        Ik zal u Hoofd een gouden Kroon opzetten
        En voeren doen een Staf,
        O neen, u Kroon die sou mijn eer verpletten,
        En zinken doen in het Graf,
        Mijn grote praal die zal u schand' bedekken.
        Och! dat behoeden al de Goon,
        Dat ik sou om een Konings Kroon
        Mijn eer bevlekken.
      
      
        In mijnen Troon daar zult gij zijn verheven
        En heerlijk muiten uit,
        O neen, mijn, lust in het groene Veld te leven,
        En werden Herders Bruid,
        En zijn een Koningin van vele Schaepjes,
        Een dichte Linde is ons Troon,
        Een Roose-crans met Bloempjes schoon
        Pronckt voor de Knaepjes.
      
      
        Wat geeft u het Veld en deze Boom-gewassen?
        Wat gaat gij Herderin
        Des morgens vroeg voor dag, door don, en plassen
        Strekt liever niet u zin
        Te zijn omringt met Goud, en blank gepeerelt,
        Voor het Veld een Marmer-vloer:
        Een Koning voor een lompen Boer,
        En pronk der Wereld.
      
      
        Natuur die heeft o Vorst doe zij mij telde
        Geen Kronen toe-gevoegd,
        En nu Fortuin mijn geen gebiedt me-deelde
        Zo ben ik wel vernoegd,
        En zal op het Veld, of in het Bosschagy wonen,
        In stille rust, en nedricheyt:
        Dus ik bid dat zijn Majesteit
        Mijn eer verschonen.
      
      
        Onnoos'le Maagd, hoe sijt gij zo versteken
        Van weeldens zoet aanschijn?
        Zijn Hoogheid weet eer ik mijn trou sou breken
        Zo straft mijn God Jupijn,
        Want in mijn hert heb ik een lief verkoren,
        En aan hem die daar door het Geboomt
        Met syn bewolde Schaepjes komt:
        Mijn trou gezworen.
      
      
        Wel gaat, en blijft gij boersche Herderinne
        Met uwen Boer in het Wout;
        Saeyt, Maait, en plant, en maakt u kost te winnen
        Wanneer gij zijt getrout.
        Gaat gij Koning ik blijf in het Bosschagie,
        Gaat bij u Juffers van het Hof
        Verzoekt die door U Konings lof
        Tot sno Boelagie.
      
    
  