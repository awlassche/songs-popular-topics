
    
      
        O Hemel-vijand, pest, en plaag,
        Voor het huis, en voor stad, en voor zee, en voor land,
        O al-bederf, al bergt gij staag
        Uw haatelik hoofd nog zo schuuw aan een kant,
        In het kleed van schijn en deugdelikheden,
        Zo stadig, zo stemmig, zo zuur en stuur,
        Het aansight gefronseld, uw mijnen, en treden,
        Uw grimmen, grimmassen, heel buiten natuur,
        Vertonen naakt, dat gij,
        De grootste Hovaardij,
        Hoe leelik, en schendig gij die afmaald,
        In het hart nog met lievende lonkjes bestraald.
      
      
        het Gekrul, gehul, getooi, gezwier,
        Die strikken, die qwikken, die overdaad,
        Dat mooy, dat hooy, dat vreemd gecier,
        het Vernissen, en smeren, en dartel gelaat,
        het Vermomde schepsel onwaardig t'aanschouwen,
        Schijnt schaamrood voor's Maakers al wijze hand,
        Wil maaksel, nog wezen, nog eigenschap houwen,
        Maar sweeft nu in die, dan in dezen stand,
        Waar strekt des dertelheyd,
        Dog anders toe, dan zeid
        Al het zorgen, al het schraapen, die woeker, die list,
        Niet dan tot de grootsige Hoovaard is het.
      
      
        Dan praalt juweel in het vorst'lik goud,
        De dierbare Paerl op het blanke Yvoor,
        Paleizen Hemel-hoog gebond,
        En Saalen, en rijkke Saletten, zijn door
        En door versierd met konstb're Tafreelen,
        Met rijke Tapijten, en al wat maar
        Tot grote welstand de ogen kan strelen,
        En wie in sulken staat, bij haar
        Juist niet en evenaart,
        Die is noch wijs noch waard.
        Dit kleed van de weelde dat ieder behaagd,
        Is het zelve daar Hoovaard den sluier af draagd.
      
      
        Zijn even mens benevens hem,
        En weet niet, en kan niet, en mag niet, alschoon
        Hij meerder wist, het is al zijn stem,
        De wijs heyd is nergens dan bij hem ter woon,
        Dit doet zijn mond verwaandelik spreken,
        En snorkt dit heerlik Babilon,
        Heb ik gestight, mijn stam een teken,
        Mijn naam ter eren, en zo hij kon
        Bekomen, hij nam meer,
        Dan menselijke eer.
        De dwaase, en hoog-opgeblaasen zot,
        Zoekt eer voor hem zelven, tot nadeel van God.
      
      
        Maar't alder kenlikxt dat ik kan,
        Uitbeelden, is het hoofse, niet waardig verscheel,
        Waar in den trotsen Edelman,
        Te god'loos vermetel, om het minste krakeel,
        Zijn lijf en ziel, zo dierbaar verkregen,
        Waagt op de genade van het siedende bloed,
        En dollen dolk, en moortsen degen.
        Waar is dan de Liefde? daar de euvele moed,
        Verdragen heel vergeet.
        Ootmoedigheidt vertreet.
        O schendige zotheid! wie ziet niet gewis,
        Dat dit't regte teken van Hovaardij is.
      
    
  