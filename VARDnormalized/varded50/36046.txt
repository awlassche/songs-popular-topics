
    
      
        Al is het gaetje van de keel,
        Al is het klein, noch kost het veel;
        Rogier Bon-temps die heeft in ‘het zijn
        Gegoten menig voeder wijn.
      
      
        Zo dat hij zonder mantel gaat,
        Die ook al in de Lombard staat,
        Hij evenwel den werd betaalt;
        Zegt eens waar hij het geld al haalt?
      
      
        Ik kender een in onze straat,
        Die all’ de zelve gangen gaat:
        Als d’oogen kwalijk open zijn,
        Zo zit hij in de brandewijn.
      
      
        En vat hem dien dan bij de kop,
        Hij zetter een nat zeyltjen op,
        Dan smoockt hij eens, dan eens gesnuft,
        En spouwt, en niest, en geeuwt, en puft.
      
      
        Dan drinkt hij weer eens dat hij hijght!
        Wat wonder dat hij stuygen krijgt;
        En schoon of ‘het nu is middernacht,
        En dat zijn vrouw hem zit en wacht,
      
      
        Hij schijnt genageld op de bank,
        En gaat daar ronken op een plank,
        Of op een tafel die hij vindt,
        En stinckt een vadem tegen wind.
      
      
        Daar leidt hij als een beest versmoord,
        Zo hij zijn lijf, en ziel vermoort.
        Hoe menig wierdt een grijzen man,
        En deed den toback, en de kan.
      
      
        Want veel die doen gelijckmen ziet,
        Zij drinken, en s’en eten niet,
        En spoelen loos en longer af,
        En gaan zo vroeger naar het graf.
      
      
        Maar wiens neus van den Toback roockt,
        En als een bakkers oven smoockt,
        En, dan noch poeijert zijnen snuit,
        Die blaast zijn ziel ten neuzen uit.
      
    
  