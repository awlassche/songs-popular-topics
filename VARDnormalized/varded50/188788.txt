
    
      
        Ziet eens Jerusalem, hoe uit den Oosten
        De macht der Heidenen komt spoedig aan:
        Daar u in duisternis den Heer komt troosten,
        Die als een helder Zon is opgestaan.
        Staat op, en word verlicht,
        Nu God voor u gezicht
        In Beth'lem zich vertoond,
        En bij u woont:
        En als de Wereld heel verduisterd lag,
        Zijn heerlijkheid kwam brengen aan den dag.
      
      
        De Koningen van Tharsis, en d'Eylanden
        Die brengen Wierook, Myrrh', en Goud voor al:
        En die van Saba met haar offeranden
        Vereren God en Mens in Beth'lems Stal.
        Gelukkig kleine Stad,
        Daar zo verborgen schat,
        Van God ons uitgestort
        Gevonden word.
        Den Hemel is u gunstig, die u geeft,
        Dat uwen Heer, en Schepper bij u leeft.
      
      
        Lof zij u Koning, God, en Mens geboren,
        Die een geworden zijt van ons getal,
        En zoeken komt den mens zo lang verloren,
        En vond hem in een armen Beesten-stal.
        Weest wellekom zoet Kind,
        Die ons geluk bemint,
        Wij geven u te pand
        Tot offerhand
        Een dankbaar hert vol Wierook, Myrrh', en Goud,
        Dat gij ons Heer en Koning blijven zoudt.
      
    
  