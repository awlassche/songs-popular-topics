
    
      
        Die met het pek veel wil verkeren,
        Hij word 'er ligtlyk van besmet:
        Het kleeft hem aan zijn huid, of kleeren,
        Hoe nauw hij dikwijls daar op let:
        En het is zo ligt niet schoon te maken,
        Als zulke vlekken daar in raken.
      
      
        Niet minder kleven de gebreken
        Van zulke, daar men mee verkeert,
        Het zij in daaden, of in spreken.
        Het voorbeeld wordt haast nageleert.
        Geen pek kan ooit zo diep doordringen.
        Hier helpt geen wassen, noch geen wringen.
      
      
        Het pek mag vast aan het lichaam hangen,
        Of aan de kleed'ren, die het vat,
        Besmetting, in de ziel ontvangen,
        Kleeft vrij meer vast en diep, dan dat,
        En kan niet worden weggenomen
        Door zeep, en gantse waterstroomen.
      
      
        Het water om de ziel te wassen
        Van smet, en schuld, is Bloed, en Geest
        Van Jezus, die dat toe moet passen,
        En dus ons reinigt, en geneeft.
        Wie dat genoot, moet op zich letten,
        En mijden het pek, dat kan besmetten.
      
    
  