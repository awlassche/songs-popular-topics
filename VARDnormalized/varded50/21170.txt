
    
      
        Sa, sa, weest wakker, gij vrolijke Lui,
        Schreumt niet voor kannen en glazen:
        Sta vast in deze vochtige bui,
        Ik moet u al tezamen gaan azen:
        Eerst met deze Fluit // heel suyvertjes uit,
        Tot wellekomst van Bazen.
      
      
        Komt schenckt eens Schenker dit wederom vol,
        Zo mag het des Droogh-hart ontvangen:
        Zijn lijf dat is noch vreselijk hol,
        Ay, laat hem niet langer verlangen.
        Een ander die wacht // en haeckt na des vracht,
        De buik meent dat de keel is gehangen.
      
      
        Voort dra, nu weer een andere Kop,
        Vrij over-loopend' gheschoncken.
        Elk toont hem dat dit leckere Sop
        Werd op het welvaren gedronken
        Van ons Vaderland // dus bied mij de hand;
        Wij blussen de Oorelooghs vonken.
      
      
        In sulcken storm verliest men geen hoofd,
        Hij, zo is het lustig te vechten:
        Men werd wel van zijn zinnen berooft,
        Maar komen noch weder te rechten;
        Al roltmen eens heen // wij rakken benen,
        En blijven noch vrome Krijghs-knechten.
      
    
  