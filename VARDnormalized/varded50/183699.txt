
    
      
        Gij mensen wilt u verblijden,
        Verheugt u in het gemeen,
        Dit zijn nu de rechte tijden
        Tot vreugd voor groot en kleen,
        Dies zijt verblijd
        In des Kers-tijd,
        Messias komt die ons bevrijd.
      
      
        d'Englen, zijn komst verhalen,
        Aan d'Harders op haar wacht,
        Een groot licht, komt haar bestralen
        In het middel van de nacht,
        Zij zongen klaar,
        Vrede zij haar,
        Die God belijden openbaar.
      
      
        De Harders zijn voort getreden,
        In d'arme beesten stal,
        Daar hebben zij aangebeden,
        Een kind, een Heer van al,
        Vielen terstond,
        Neer op de gront,
        Groeten dit Kind met hart en mond.
      
      
        Zij eren dit kleine kinde,
        Loven die groten Heer,
        Die hem hier had laten binde
        Om al zijn leedjens teer,
        Geleid op het hooi,
        En Ezels stroy,
        In een zo slechten beesten kooi,
      
      
        Een Ezel en Os verwarmen
        Dit kind, en eeuwig God,
        Dat hier lijdt en schreyt met karmen,
        In het arme beesten kot,
        Zijn Moeder zoet,
        Dit kind begroet,
        Met Josep die het wel behoed.
      
      
        In armoed' is God geboren,
        Tot onzer zaligheid,
        En heeft ons zijn uitverkoren,
        Door armoed plaats bereid,
        Om door de deugd,
        Hier na met vreugd,
        Eeuwig met hem te zijn verheugt.
      
    
  