
    
      
        ALs den Here Jesus was geboren
        Van Maria Maget uitverkoren.
        Die de werelds hoop' is, en verlangen
        Van de zijnen niet en is ontvangen.
        d'Herders van den velde,
        Als den Engel deze maar
        Haar vertelde, haar vertelde,
        Na de Kribbe spoeden haar.
      
      
        Om den nieuwen Koninck gaan te zoeken
        Niet in het purper; maar in arme doeken.
        Zij den nieuwen Herder lieten weiden
        Al haar Schaepjens, en gelovig zeiden:
        Laat ons gaan aanbidden
        In den stal van Bethlehem
        In het midden, in het midden
        Van den Os, en Ezel hem.
      
      
        Als zij bij de lieve Kribbe kwamen
        In den aangewezen stal te samen,
        En den Heer in arme doeckjens vonden,
        Als zij van den Engel dit verstonden.
        Hem zo vol genaden,
        Die haar herten had doorstraelt
        Al aanbaden, al aanbaden
        Op der aarden neergedaald.
      
      
        Zij zijn arme doeckjens hier bekeecken
        Haar gegeven voor een zeker teken,
        Dat hij sou den Zaligmaker wezen
        Van den Hemel tot ons afgeresen.
        Zij die doeckjens kusten,
        En met tranen maakten nat,
        Waar in rusten, waar in rusten
        Sagen haren hoogste schat.
      
      
        Zij de Kribb', en het hooi daar in aenschouden,
        En met medelijden ook bedouden,
        En verwonderd sagen daar in slapen,
        Hem, die al de wereld heeft geschapen,
        En weemoedig sagen
        Hem in dezen open stal
        Kouw verdragen, kouw verdragen,
        Die ver warmt de wereld al.
      
      
        Na den hemel keken allegader,
        En ootmoedig dankten God den Vader
        Voor den lieven Soon' aan haar gegeven,
        Die ons mede brocht het eeuwig leven.
        En ook eer bewezen
        Aan den Soon, gekomen neer
        Om te wezen, om te wezen
        Op der aarden onzen Heer.
      
    
  