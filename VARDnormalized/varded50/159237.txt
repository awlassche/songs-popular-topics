
    
      
        KOmt hier heen van alle orden,
        Oost, en West, Zuydt en Noorden:
        Jonk, Oud, Arm, Rijk, Ziet den Mens:
        Ziet den Herder voor zijn Schapen:
        Ziet den Meester voor zijn Knaepen
        Lijden met zo groten wens.
      
      
        Ziet hoveerdigh Mens, uwe Here:
        Wat al laster, schimp, oneere
        Hij om uwent wille lijdt.
        Ziet hem, gierig Mense, geven
        Bloed, en lichaam, ziel, en leven;
        Om dat gij zo vrekkig zijt.
      
      
        Nijdig Hert, ziet hem verdragen
        Veel tormenten, en veel slagen;
        Nochtans nergens af en klaeght.
        Grammen-Mensch, hij neemt geen wrake,
        Ook in ongelijcke zake;
        Maar verduldig al verdraagt.
      
      
        Ziet den Mens, gij Bacchus-slaven,
        Hoe zij hem met galle laven.
        Ziet, onkuysschen Mens, hem aan
        Rood van schaamte tot den bloede.
        En gij, Traegaert, ziet hem spoeden,
        Als een Reus, door des Kruycen-baen.
      
      
        Ziet den Mens dan al te samen:
        En wilt u van zonden schamen:
        Valt hem minnelijk te voet.
        Bidt, dat gij u moogt bekeren,
        En wat lijden te sijnder eren,
        Om te winnen het eeuwig Goed.
      
    
  