
    
      
        Laat Hert en Tong, o Hemels lievelingen!
        Roemvaerdig zijn; om Gode lof te zingen.
        O heil-fontein! Genoegzaam Al! hoe goedig!
        Genadenrijk, van liefde overvloedig!
        Zijt gij aan ons, nu en tot alle tijden.
        Ach! komt ons hert, tot uwen lof verwijden!
      
      
        Iehova is, en blijft, mijn eigen Herder!
        Van mijn Geboort’, tot aan mijn dood, en verder;
        Hij is mijn Vader! Leidsman, en Behoeder
        Van lijf en ziel: Ia hij is mij veel goeder;
        Als enig mens, over zijn lieve kindren
        Ik mis geen goed, geen quaat kan mij ook hindren.
      
      
        Ik arme Schaap liep heen en weer, af dwalen
        Na mijn verderf: wie zou mij weder halen?
        Ziet Jezus! trouwe Herder van mijn ziele!
        Die ziet mijn spoor, hij volgt mij op de hielen,
        Die zoekt, die roept, en doet mij weder keren!
        Van het dwalendt pad: tot in de kooi des Heren.
      
      
        Die Goede Herder! liet voor mij zijn leven!
        Hij neemt mij aan, en gaat zich aan mij geven.
        Mijn maag’re ziel voedt hij in vette weiden.
        Mijn dwalend hert komt hij in wijsheid leiden
        Al ben ik zwak, in het geestelijk betrachten,
        Zijn macht, versterkt mijn geest met nieuwe krachten.
      
      
        Dus rust ik vast in de algenoegzaam Hoeder.
        Op Jezus zorg’ mijn Heiland, en mijn Broeder!
        Wel zalig! zijn ze die hij komt vergadren
        Tot zijne Tent! die hij doet hem nadren!
        Ia zalig! is hij, dien hij kent voor zijne,
        Die door het geloof ook zegt hij is de mijne!
      
      
        Ach! kond’ ik mij van dezen Herder roemen!
        Mocht ik hem mijn, en mij weer zijne, noemen!
        Keert van uw spoor, laat u door hem geleiden,
        Gij moet van het Rot der vuile Bokken scheiden,
        Komt daar hij weidt, voegt u bij zijne Schapen.
        Toont mij wat is haar Rechte merk en Wapen?
      
      
        Des Schapen zullen haren Herder kennen
        Aan vreemde, willen zij haar nooit gewennen;
        Maar volgen hem: waar hij haar voor gaat treden.
        Zij gaan te zaam, in Eendracht, Liefd’, en Vrede;
        Met Lijdzaamheit, Verdraagzaam, en Zachtmoedig.
        Haar Woll, en Melk, gevenze overvloedig.
      
      
        Hoe groot, en veel’ zijn Heer! uw goedigheden,
        Die gij aan ons onwaerdig’ gaat besteden,
        Gij hebt ons tot uw Schapen uitverkoren;
        En door uw geest tot kinderen, herboren.
        Gij zijt ons deel, en wij u volk o Here!
        Niet ons, niet ons, maar uwen Naam zij Ere!
      
    
  