
    
      
        HOort hoe van Galens Stam,, gram,
        Uit Westfalijen kwam,
        Tegens die Heren Staten;
        En van zijn kaele kruin,, nam het kapruyn,
        Hingt op den tuin:
        Trok, weinig t'sijner baten,
        In Drent met menig scharluin.
      
      
        De Paus een hard Papouw, wouw,
        Dat hij het aanvaarden souw,
        Komt gij te triomferen,
        Sprak hij, mijn lieven Soon,, zo staat het schoon,
        Gij zult ydoon
        Een Cardinaels Hoedt met veren,
        Hebben tot jouwen loon.
      
      
        Barent sprak, wat een kous, Paus,
        Ik wasser altijd goed jouws;
        Ik zal die Geuze trawanten
        Door een secreten trek,, slaan op haar bek,
        Met een stuk spek,
        Gemeente en Predicanten
        Neer werpen in den drek.
      
      
        De Ketters werden groot,, zo het,
        Blijckt, aan haar macht minjoot,
        Mijn Hannekes moeten vrezen.
        Prins Mauritz excellent,, die hier ontrent
        Komt, plag een endt
        Van enen Duivel te wezen,
        Als het ging op een batiment.
      
      
        Frederick die Rhijn-Graef,, braaf,
        Valjant, als een Gustaef;
        Die laat zich ook niet lompen
        Van Jochim, Michiel, Hans,, hij roept West Frans
        Komt waegt een kans;
        Ik zal u onbekrompen,
        Wel leiden aan den dans.
      
      
        In ieder Officier,, fier,
        Zit moet, al met playsier;
        Kirekpaterijck verheven,
        Roept mannen! pas maar op,, krijg ik dien mof,
        Berent Bisschop,
        Ik snij hem zonder sneven,
        Die oren van zijn kop,
      
      
        Ik weet noch enen raad,, maet,
        In dees' bedroefden staat:
        Koning Karel die tweede,
        Die der Kaes-koopers huyt, met loot en kruid
        Heeft braaf gebruyt,
        Zwoer mij met duyre eeden,
        Hier weer te helpen uit.
      
      
        Schoon gij mij zegt, mijn heer,, weer,
        Hij heeft een ketters leer,
        Hij komt niet in ons kluysje,
        Dat scheelt mij niet een hair,, noch raak ik klaar,
        Al was het waar,
        Zo lang zijn vrouw een kruysje
        Draagt, tussen haar borsten een paar.
      
      
        De Koning Lodewijck,, kijck,
        Is duivels colerijck;
        De droefheid maakt hem grammer,
        Dat zijn Heer Schoonvaer zaan,, is weg gegaan,
        Uit des levens paan,
        Zo dat hij in dit jammer,
        Zal tot geen pays verstaan.
      
      
        Verstaat mijn reden wel,, snel,
        De general Proedel;
        Den Burg-graef van Torijnen,
        Die komen op u an,, met menig man,
        Die strijden kan,
        Die zullen uwe varckens en zwijnen,
        Wel hakken in die pan.
      
      
        Zij komen alle kers,, vers,
        Uit Vranckrijck met ien sners,
        Noch zuiver in de bolster,
        Parruycken met j'en kuif,, als Mahomets duif,
        Is haar neus-luif;
        Heeft Michel wat in de holster,
        Zij mengen ook wel struif.
      
      
        Voor mij! 'k verwacht haar al,, 'k zal,
        Wel weer kaatsen dien bal,
        Mijn Hannekes zijn ook katten,
        Dies men in dit saysoen,, zonder handschoen,
        Nen aan te doen,
        Niet derven souw aan vatten,
        Of die hand souw haast bloen.
      
      
        De Ketters zijn gepralt,, alst,
        Een harde winter valt,
        Dien Yssel raakt bevrooren;
        Mijn schaetsen staan alree,, zo doet ook mee,
        Mijn narreslee,
        Pomplaersen en slick-spooren,
        Heeft elken soldaat twee.
      
      
        Victory, of een hoed,, Bloed,
        Dat geeft mij nieuwe moed,
        Mijn mes snit aan weerzijden,
        Ik klaar het zo of hoe, wat dat ik doe,
        Het loopt ten goe;
        Want raak ik in het lijden,
        Ik stap na Romen toe.
      
      
        Oorlof gij Prinse stout,, trouwt,
        Niet, dat Berent verflouwt,
        En die dit lust te weten,
        Kom met een goed getal,, voor mijne wal,
        Maar ziet doch all',
        Gij, die worst komt eten,
        Wie het lag betalen zal.
      
    
  