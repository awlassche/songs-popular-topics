
    
      
        NOg oog ik, lieve Beeld! op uw genade,
        Ei! weigert mij haar niet,
        Op dat ik tog, in zoete vreugd, weer bade,
        Voor het bittere verdriet,
        Dat mij, nu over het jaar, zoo deerlijk pynde,
        Dat ik, als van uw gunst berooft,
        Die mijn veel vreugden had belooft,
        Te zigtbaar kwynde.
      
      
        Ik kwynde, ja ik kwynde, tweede leven
        Ik kon mij uit het ligt,
        Dat mij eer zoo verligte, niet begeven
        Tot rust, om dat de pligt
        Mij had te zeer, door gunst, aan u verbonden.
        Niet anders, Lief, vertrooste mij,
        Dat ik mij zuiver vond en vrij
        Van deze zonden.
      
      
        Die onze strik van vriendschap zoo ontstrikte;
        Dog het scheen, doe 'k oorzaak wist;
        Dat uwe hoop, mij trooste en weer verkwikte:
        Maar 'k had mij nog vergist,
        Uw gunst was al te zeer voor mij gesloten,
        Denk eens hoe dat ik mij bevond,
        Toen ik, o ramp! zoo deerlijk stond
        Voor het hoofd gestoten.
      
      
        Ik mogt, straat op straat, wel deerlijk treuren.
        Ik treurden al om niet.
        Mij mogt de gunst, die 'k wenste, niet gebeuren
        Ik bleef in mijn verdriet,
        En het scheen dat ik daar in zoud' eeuwig blijven.
        Gij woud mij, o te strengen Wet!
        Op dat ik u bedaarde, met
        Geen uur geryven,
      
      
        Maar even stuurs de nek voor het aanzigt bieden.
        Nog denk ik op dien nood.
        Zal mij van u geen hoop of troost geschieden,
        'k Verwagt 'er van de dood,
        Die mij gewillig zal van leed bevrijden.
        Zij krijgt, al is zij wreed en fel,
        Met mij, door des noodlots hoog bevel,
        Wel medelijden.
      
      
        Want mijn benaauwde Ziel stelt, als beladen,
        Op haar zijn leste hoop:
        Dies bid ik, knoop; ei knoop! het zal u niet schaden,
        Tog weer ons vriendschaps knoop,
        Die mij, op aard, een hemels vreugd toezeide.
        Zoo gij het niet, met ten eersten, doet;
        Ik zweer u, schone, dat ik moet,
        Voor eeuwig scheide.
      
    
  