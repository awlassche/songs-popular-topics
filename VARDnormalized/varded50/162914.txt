
    
      
        De vrede bindt met zoete banden
        De felle wraak,
        Zij jaagt de Moedwil uit de Landen,
        En teelt vermaak:
        En daar haar Flikker-glans eens soetlijck neder-schijnt,
        Daar spruit de zegen uit, en het onheil dat verdwijnt.
      
      
        Ja, wanneer zij met Hemel-stralen
        De ziel door-schiet,
        Zo smelten al haar droeve qualen
        Geheel te niet:
        En als zij hare kracht ten vollen openbaart,
        Zo schenckt zij aan de Mens de Hemel op der Aard.
      
      
        Dan moeten al des Satans schichten,
        Die hij uit ziet,
        Voor dit verstaelde Harnas zwichten,
        En kwetsen niet:
        Of dan de Dood, of Hel, het beschansste hert aentreft,
        Het staat gelijk een Rots, als haar de Zee verheft.
      
      
        het Is zeker, dat zo wie de waarde
        Van dit Juweel
        Ter degen kent, die zal op aarde
        Gheen ander deel,
        Met meerder lust, en vlijt, bejagen tot zijn lot,
        Als Vrede met hem zelf, met Mensen, en met God.
      
    
  