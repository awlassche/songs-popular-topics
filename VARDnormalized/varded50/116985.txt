
    
      
        Gekruiste Jezus! heilig Offerlam!
        Om onzent wil, gevangen en gebonden
        Verwond, gegeseld, jammerlijk geschonden,
        O Zone Gods! die ons verlossen kwam,
        Die zoo veracht, versmaat, bespot, gehoond,
        Gedoemt ter dood, de zonden hebt gedragen,
        Voor ons aan ‘het kruis gehecht, met doorn gekroond,
        Hoe bitterlijk moest gij o Heiland klagen!
      
      
        Mijn ziele is geheel bedroeft ter dood!
        Als gij de pers der gramschap Gods moest treden,
        Hoe worstelt gij? met tranen en gebeden!
        In ‘het bloedig zweet, o angst! o strijdt zoo groot!
        Der zonden last hoe heeft die u gepraamt?
        Tot in den dood, o lijden boven maten!
        Gij riept (als het lichaam hing als een geraamt’)
        Mijn God! mijn God! hoe hebt gij mij verlaten?
      
      
        O Heil-fontein! gezegend Levens-vorst!
        Smaadlijk ontkleedt, met nagelen door graven;
        Gij hangt ten toon als de verachte slaven,
        Zoo afgemat en flauw roept gij mij dorst!
        Waarlijk gij dorste naa de zaligheid!
        Van de arme zondaars, buiten uw verloren,
        Gij hebt volbracht: het geen u was opgeleid.
        En sterft uit liefde tot uw Uitverkoren!
      
      
        Dank zij u Vader! uw genaad is groot!
        U een’gen Zoon hebt gij ten kruis gegeven,
        Voor ons, op dat wij eeuwig zouden leven.
        Dank zij u Jezus! u vervloekte dood,
        In onze plaats gewillig uitgestaan.
        Als gij bij God u voor ons Borge stelde
        Heeft ons verzoend, en alle schuld voldaan.
        Hoe zullenm wij o Heiland dit vergelden!
      
      
        O snoode zond die mijnen Jezus kruist!
        Gij moet gekruist, gedood zijn en begraven.
        O boos gedrocht! gij maakt ons Satans slaven.
        Gij moet verdelgd, jaa gantslijk zijn vergruist
        Maar o mijn Jezus! In mij is geen kracht
        Doet door uw dood, in mij de zonden sterven
        het Genaden-werk werd voorts in mij volbracht
        Dat ik uw leve, en uw Heil mag erven.
      
    
  