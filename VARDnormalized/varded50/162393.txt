
    
      
        Staat op mijn schoon Vriendinne,
        Den Regen is gedaan,
        Den Winter is ten endt,
        De Zomer gaat beginne,
        De bloemen en de blaen,
        Ziet hoe zij pertinent
        Staan door de zoete Lent,
        Dies laat u Oge-leden
        Des aangename tijd
        Aanschouwen, en besteden
        Tot u Zielen-profijt.
      
      
        Hoort hoe de Vog’len zingen
        Met aangename stof,
        Elk een die is verheugt,
        Haar stem zij hoog op-dringen
        Tot haren Scheppers Lof,
        En maken grote vreugd;
        Wilt horen met geneught
        Mijn stem, zoet onbeladen,
        Zo zal ik uwen mond
        Met vrolijkheid verzaden
        In alzo korten stond.
      
      
        De Vruchten lieff’lijck ruiken,
        Den Wijnstok zoet van geur,
        Den Appel-boom die bloeyt:
        Wilt die al t’saem gebruiken,
        Want zij zijn in haar fleur,
        En voor u al gegroeyt:
        Maar u herte besnoeyt,
        Dat het geen vuyligheden
        Voor mijn Altaar en draagt;
        Maar offert mij u Leden,
        Zulk Reukwerk mij behaagt.
      
      
        Wilt mijne goedheid smaken,
        En laat geen bitt’re Gal
        Van ongerechtigheid
        In uwen mond geraken;
        Maar wilt die heel en al
        Uyt-braecken, en bereid
        U tot mijner maaltijd,
        Wilt u aan Tafel zetten,
        En proeven met vermaak
        Mijn Hemelse Banketten,
        Zij zijn zeer zoet van Smaak.
      
      
        Gij zult daar door Gevoelen
        Mijn gunst en Liefde groot,
        Die ik Lief tot u Trouw
        Droeg, wilt in mijn Liefd’ woelen,
        ‘k Zal u in genen noot
        Laten; maar helpen gouw:
        En wilt niet wezen flouw,
        In des Mei-tijd te plukken
        Veel Kruiden na mijn lust,
        Om op u Ziel te drukken,
        Zo voelt gij vreugd en rust.
      
    
  