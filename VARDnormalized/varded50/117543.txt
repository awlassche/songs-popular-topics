
    
      
        Die een schop een schop wil heten,
        En geen hoofsche woorden kent:
        Dikwijl word u wel verweten,
        Dat gij maar een plompaard bent.
      
      
        het Is de waarheid; maar al zelden
        Is de waarheid aangenaam.
        Dikwijls moet die haat ontgelden:
        Want zij dient niet in den kraam.
      
      
        Die een knecht mijn heer kan noemen,
        Maakt hem wonder wel gezind,
        En hij zal uw heusheid roemen:
        Daar zich menig wel bij vind.
      
      
        Maar de naamen veeler zaaken
        Kent men heden nauwlyks meer,
        Wijl zij uit gebruik geraken,
        En men spreekt niet, als wel eer.
      
      
        Maar dit nieuwe naamblanketzel,
        Niet naar waarheid, maar naar schyn,
        Is aan waarheid geen beletsel,
        Dat zij niet zou waarheid zijn.
      
      
        'k Laat voor vleyers zulke woorden:
        'k Volge hen daar in niet na.
        Wat voor naam zij liever hoorden:
        Schop zij schop, en spa zij spa.
      
    
  