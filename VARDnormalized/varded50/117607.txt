
    
      
        Die gestadig anders wil,
        Leeft in eindeloos geschil,
        Met zijn vrienden en gebuuren,
        Zo dat hij den naam verdiend,
        (Wijl 'er niemand bij kan duuren)
        Van een Werkop, Niemandsvriend.
      
      
        Nimmer trekt hij ene lijn
        Met die jokgenooten zijn,
        En hij wil zijn hoofd steeds volgen.
        Kiest die Oost, dan wil hij West.
        Keurt men het af, hij word verbolgen:
        Want hij houd zyn' zin voor het best.
      
      
        Eigenliefde, wysheidswaan,
        Doen hem deze gangen gaan,
        En grootmeesterlyk zo dragen,
        Als of zijn gezag en wil
        Elk ten regel moest behagen,
        En slechts draayen op zijn spil.
      
      
        Zeker, mensen dus geaard
        Maken zich wel dubbel waard,
        Dat men hen alleen laat lopen,
        Tot hun kop te rugge stuit.
        Niets bescheidens is te hopen.
        Van die altoos mort en muit.
      
      
        Reklykheid is altoos goed.
        Komt malkand'ren te gemoet.
        Laat uw hoofd nooit zijn uw reden.
        Voegt u wel naar des naasten zin,
        Kan het onzondig zijn geleden.
        Liefde schikt veel dingen in.
      
      
        Daar de band van enigheid
        Onderling is vast geleid,
        Kan wat groots en goeds gebeuren:
        Maar men breekt gemene kracht,
        Als men zich van een gaat scheuren.
        Eendragt geeft, twist neemt de magt.
      
    
  