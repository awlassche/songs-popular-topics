
    
      
        O Heyl’ge Majesteit!
        Die woont in het ontoeganklijk licht,
        ‘k Zal naadren voor uw aangezicht,
        Maar vind mij onbereid,
        t’Aanroepen uwen Naam,
        Met mijn Gebeden zoo het behoort;
        Om voort te brengen zucht, of woord,
        Ben ik gants onbekwaam!
      
      
        Wel dikwijls bidt de mond;
        Maar Ach! waar vliegt en blijft mijn hert!
        Zoo traag, in d’ydelheyt verwert!
        het En wil niet van de grond;
        Van moed en ijver bloot,
        Leytet zoo trijffelmoedig neer,
        Het klimt en rijst niet tot u Heer!
        Al is’er Biddens-noodt.
      
      
        Ach wij maar stof en aard;
        Zoo nietig, enkel ijdelheid,
        Te smeken voor uw Majesteit!
        Dat zijn wij gants niet waard.
        Iaa de ongerechtigheid!
        Daar gruwelt gij o heyl’ge! af,
        Die baard de vloek, en brengt de straf,
        Die God en Mensen scheid.
      
      
        O Jezus Middelaar!
        Voor des Vaders aanzicht de voorspraak,
        Die in de Hemel onze zaak
        Bepleyt, en daar neemt waar,
        Geeft aan ons vrij geleid;
        Wat wij verzoeken in uw Naam
        Maakt bij den Vader aangenaam
        Naa zijn Barmhertigheid.
      
      
        Bestraal o God mijn ziel!
        Ach dat doch uw Genaden geeft,
        Die het zwak, en dodig hert geneest,
        Nu in mijn nederviel!
        Om mijn gemoed (gezet
        U heilig God! te Roepe aan;)
        Te stuuren, om bereid te gaan
        Tot u in mijn Gebedt!
      
      
        Legt Reednen in mijn Mond,
        Leert mij, gelijk men kindren doet;
        Dat ik met aandacht en ootmoed,
        Nu smeek uit des herten-grond!
        Mijn ziel dan uitgebreid.
        Verlangt, en zucht, tot zij ontvangt
        Uw Geest, waar aan ‘het wel bidden hangt.
        Ach die maak ons bereid!
      
    
  