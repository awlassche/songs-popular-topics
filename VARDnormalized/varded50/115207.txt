
    
      
        MErcurius snelle Bode
        Vlieght na den Helicon,
        Ende wilt heusselijck node
        De negen Muizen alom;
        Dat zij op dit Feest, Onbevreest
        Haar voegen, om daar uit te galmen
        Ter eren de Schaer,
        Der Maagden te gaar,
        Die nu bij den Amstel’ Beek
        Voegen om dien streek.
      
      
        En wilt al des Juffertjens groeten
        Die daar nu zijn vergaard,
        En die haar lusjes nu boeten
        met de Thee goed van aard,
        Die den Indiaan, Onbelaen
        Komt schenken uit gulde koppen,
        En voert die uit het Oost
        Door Nepthunis kroost,
        Tot binnen ons Amstel’ Stad,
        Schenckt de Jufferjens dat.
      
      
        Den Thee slick-heet geschonken,
        Sukade daar in doet,
        Juffertjes dit nu gedronken
        Warrem op staande voet:
        Ei zo! dat gaat in, Na mijn zin,
        Dat moet u zeer welle bekomen,
        Ei ziet, als een Roos
        U koontjes gebloost,
        Dat doet u den warremen Thee,
        Zacht! ik doe ook eens mee.
      
      
        Sa Juffertje Leonoore
        Het geld u ook een Reis,
        Dat gaat u nu te voore
        Volgt mij mee na om Prijs,
        Dat is ook rein uit, Tot besluit,
        Sa Bengel komt wilt het weer vullen
        Nu sa Leonoor,
        Lapt dit ook eens door;
        Wat zit gij dus en kwint
        Of gij wiert gepijnt.
      
      
        De Thee zal u weer verfrisse,
        De dampen uit het Hoofd
        En alle pijne slisse
        Die u de Lust berooft:
        Ook het hitsige bloed, koelen doet
        En stut ook van Gal te braken:
        Daar boven noch mee,
        Verwarremt de Thee
        Des Winters een mens zijn Lijf
        Tot een groot gerijf.
      
      
        Ja alle kwade humeuren,
        Die uit den Maegh op geeft,
        En ons de hersens steuren,
        de edele Thee weg dreef:
        het Is preservatief // Tot gerief
        Om veel ziekte te verhoeden.
        Leep ogen ook doet
        Opdrogen met spoed,
        En geeft weer een klaar gezicht
        Aan het Oge licht.
      
      
        Komt Musa verheft u kelen
        Als ook u snaar getuig,
        En wilt zeer Lief’lijck kwelen
        Dat er den Echoom Juygt
        Ter eren des Schaer, maagden klaar
        Van dit Amsterdamse Bekje
        Die met Thee haar lust
        Nu hebben geblust:
        Het geen nu haar keel en Stem
        Vrij geeft beter klem:
      
      
        Zo laat u gorgel horen
        Met minnelijk Akkoord,
        Daar Orpheus te voren
        Niet tegen heeft een woord,
        Cupido de maet, Wakker slaat
        Ter eren van Thee zoete maagden,
        Want het schijnt dat dien Boef
        Niet lang en vertoeft,
        Wanneer hij maar ziet kanst
        Tot een brave vangst.
      
      
        Gij Dochterjes jonk geprezen
        Die met Thee u verheugt:
        Wilt ook gedachtig wezen
        Als u een Minnaar in deugd
        Verzoekt door zijn Trou, U tot Vrou
        Zo wilt hem niet Refuseren,
        Want hij zal u Thee
        Ook schenken al mee
        Die u zal doen beter deugd:
        Vaart wel, leeft in Vreugd.
      
    
  