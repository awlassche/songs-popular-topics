
    
      
        ACh Herderin! Waarom zo dwaalt gij dus veer?
        Wat reden, komt heden u hertje zo zeer
        Benouwen in het veld,
        Dat u dus ontstelt,
        En bedroeft u lieve zieltje noch meer.
      
      
        Of kunnen de baren van het siltige nat,
        Haar vloeden, door het woeden u enige schat
        Aanbrengen, och neen,
        Maar enig alleen,
        Bij Winter en Zomer, wat vreugde is dat?
      
      
        Wat vint hij doch heden voor vreugde in het sant?
        Hoe naerlijck, gevaarlijk, is het dikmaal op strand,
        En daar men van veer,
        Noch gins ende weer,
        Maar ziet een Hutje van Harders op het Land.
      
      
        Terwijl gij, o Nimphje volkomen u stelt,
        In deughde, met vreugde, te dolen in het veld,
        Om stil en gerust,
        Te weiden met lust,
        U Schaepjes, en leven zo ongekweld.
      
      
        Zo wens ik Godin veel vrolijk geneught,
        Veel luste, veel ruste, u bloeyende Ieught,
        En dat gij verblijd,
        Gedurig altijd,
        U Schaepjes meugt weiden met volle vreugd.
      
      
        Ten lesten Godinne zo wens ik op nieu
        De Here, vermeere zijn zegen in u,
        En dat gij vol vreugd,
        In zalige deugd
        Meugt leven, waart wel, o Nimphje adieu.
      
    
  