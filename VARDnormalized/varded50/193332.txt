
    
      
        ALs Joseph dood was, konden zijn vrinden
        De oude gunst bij Farao niet meer vinden:
        Hij sprak: dood het manlijk zaad in de geboord,
        Of maakt dat het water haar al te zam versmoord:
        De Moeder wond haar Soontje in wat biezen:
        Maar het Volk most zo haar Moses niet verliezen:
        Hij lag in het water tot de Dogter kwam
        Van Farao die hem tot haar Soon aen-nam.
      
      
        Hij wierd in Hoofsche wijsheid onderwezen:
        Hij dood de Egyptenaer, om twist geresen;
        Maar vrezende voor Pharos ongena,
        Hij vlugt en trouwt in Midian Zippora.
        Het Volk versugte onder zware lasten:
        God woud' door Moses het Volk hier van ontlasten,
        God sprak met Moses uit een brandend' vier:
        En zeid: zegt Faro, laat dit Volk van hier.
      
      
        Als Moses zo tot Faro niet dorst spreken,
        Zo heeft hem God gemoedigd door een teken:
        De Koning wilde het Volk niet laten gaan;
        Daarom most Moses het Land met plagen slaan:
        De stroom wierd bloed: de Vorsschen en de Luizen,
        En ander kwaad bedorf het Veld en Huizen?
        Nog was de Koning hard; maar door de moord
        Van de Eerst-geboorne zond hij het Volk zelfs voort.
      
    
  