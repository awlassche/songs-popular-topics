
    
      
        O Heer mijn hulp end mijn ontzet,
        Ik schreye dagen ende nachten.
        Laat voir dij komen mijne clachten,
        End mijn hertgrondelijck gebedt,
        Neyg doch tot mijn geschrei dijn oren,
        Om mij genadig aan te horen.
      
      
        Mijn ziel is zat van tegenspoed,
        Mijn leven is schier onder d'eirde.
        Ik ben geacht van minder weirde
        Dan die men reeds ten grave doet:
        Oft als een man die zonder krachten,
        Moet van benauwdheid gants versmachten.
      
      
        Ik ben gelijk een lichaam dood,
        Van alle kenniss' schier begeven,
        Als die vermoort, voorts naar hun leven
        Begraven liggen in een sloot,
        Daar du niet eenmaal wilst op denken:
        Want tsijn dijn handen die ze krenken.
      
      
        Du hebst mij Heer, in enen put,
        In duisternis end donker gaten,
        End leeg' afgronden neer gelaten.
        End dijnen toirn op mij geschudt:
        Du hebst mij plat ter neer geslagen,
        Met al dijn golven ende vlagen.
      
      
        Du hebst van mij vervreimt zeer wijt,
        Mijn naaste vrienden ende magen:
        Du doetst mijn aanzicht hun mishagen,
        Met enen grouwel end verwijt.
        Uit dezen ancxt, die thert mij sluit,
        En kan ik geenszins raken uit.
      
      
        Twelck mij zo zwaar valt, dat mij d'oog,
        Heel sprietelt ende truert van smerten.
        Ik roep' dij daeglijcx aan van herten,
        End strek mijn hand tot dij omhoog.
        Wat wachtstu Heer? wilstdu doen merken
        Aan doden, dijne wonderwerken?
      
      
        Zal dan een lichaam rot, opstaan,
        Om dijnen naam te komen loven?
        Oft die in het graf zijn neergeschoven,
        Van dijn genade doen vermaan?
        End die de dood eens heeft verslonden,
        Heer zullen die dijn trouw oorkonden?
      
      
        Oft zal men in de duisternis
        Dijn wonderdaden openbaren?
        End dijn gerechtigheid verklaren,
        In het land daart al vergeten is?
        Doch Heer, ik schrei end koim getreden,
        Tot dij heel vroeg met mijn gebeden.
      
      
        Waarom verstootstu mij zo straf,
        End houdst dijn aangezicht verborgen?
        Ik steek vol commers ende zorgen.
        End sterf van mijner jeuget af:
        Ik draeg dijn schricking' die mij krenken,
        End maken mij groot achterdenken.
      
      
        Dijn gramschap heeft mij overgaan:
        Ik ben verdorven doir dijn' schromen,
        Die daglijcx mij als waterstroomen,
        Omcinglen end om verre slaan.
        Ik ben alom, waar ik mij kere,
        Met dijnen toirn' omringest Here.
      
      
        Du hebst van mij zeer verr' gedaan,
        Mijn magen ende beste vrinden:
        Die mij te voren wel beminden,
        End mijner sak haar namen aan,
        Zijn tsamen nu van mij geweken,
        End hebben heymlijck sik versteken.
      
    
  