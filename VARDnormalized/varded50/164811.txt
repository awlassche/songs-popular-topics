
    
      
        Ziet hier de aldersoetste tijd,
        Die, al wat adem schept verblijd,
        En koestert dert'le wensen
        Van sterffelijcke Mensen.
      
      
        Die het groene lof, dat winters kracht
        Ontwijt heeft, en te niet gebracht,
        Lockt met haar lieve lonckjes
        Wt schijn-verdorde stronckjes.
      
      
        Die het aardrijk kleed met blijde kleur,
        Van Bloemtjens, die haar versche geur
        Doen uit haar blaetjens rijzen,
        Om het hert, en brein te spijzen.
      
      
        Nu leeft, dat levend scheen als dood,
        Het Pluym-gediert, van lust ontbloot,
        Queelt op verheven topjens,
        Met opgeblazen kropjens.
      
      
        Het schobbigh Dier, indien het mocht,
        Begaf zijn vinnen in de Locht,
        Dat nu, om tijd verliezen,
        Zich baeckert in de Biezen.
      
      
        Nu lijmt Philander menig Liet,
        Daar Kloris, met zijn snelle Riet
        Op past, om zoete minne
        Te voen van Harderinne.
      
      
        En dat Granida het grasjen bindt,
        Waar van dat Thyrsus het knoopjen vindt,
        Terwijl haar Schaepjens weiden,
        En woelen onverscheiden.
      
      
        En ziet het sacht-ghewolde Vee,
        Het Ooi, de Ram, de Lam'ren mee
        Zijn vrolijk om het paren
        Van die haar trouw bewaren,
      
      
        En grazen in het Bruylofts-goet,
        Van Maeghde-kruydt, en Rozenhoed:
        Wat kan men soeter wensen
        Voor sterffelijcke Mensen?
      
    
  