
    
      
        O Here God van machten groot!
        Wiens lof niet is om te volprijsen,
        Gij die verlost uit angst en noot,
        Alle die u ere bewijzen.
      
      
        Ziet wij gaan nu ter Zeewaert in,
        Om goede handel te plegen,
        Geeft doch Heer voorspoed en gewin,
        En leit ons in bekwame wegen.
      
      
        Wij die nu kruyssen heen en weer,
        Over golven en zee-baren,
        Wilt onzen Leidsman wezen Heer!
        En door u sterke hand bewaren.
      
      
        Want zonder u Heer zijn wij niet,
        Daarom wilt onws bijstandig wezen,
        Op dat wij in noot en verdriet,
        Mogen u aanmerken met vrezen.
      
      
        Den Donder en den Blixem fel!
        Die gij ons dikwijls stelt voor ogen,
        Om dat wij niet zouden rebel
        Zijn, maar na zijnen wil ons gaan bogen.
      
      
        Wij die somtijds in het onweer
        Gebruiken wel treuren en wenen,
        En roepen met een groot begeer,
        Heer wilt ons u hulpe verlenen.
      
      
        Zo haast de Heer ons dan verhoord,
        En dat de Zee staat geheel stille,
        Zo doen wij niet al na zijn woord,
        Maar volgen onzen eigen wille.
      
      
        Och, het is tijd om te beklagen wel,
        Dat wij hier aldus zondig leven,
        Daar den tijd vlieght henen zeer snel,
        Die God ons niet weder zal geven.
      
      
        Oorlof laat dit nu zijn bedacht,
        En gebruikt doch den tijd bekwame
        En vreest den Heer dag ende nacht,
        Al is het weer heel aangename.
      
    
  