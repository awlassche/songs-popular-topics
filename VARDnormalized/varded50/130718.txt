
    
      
        O Praal van Venus kroost,   wiens boezem sou niet blaken
        En vol van liefde zijn, die het lieflik Rozen root,
        Verspreit op het Leeli-wit van uw albaste kaken,
        Mogt zien, ag, wie wenst niet te baden in uw schoot!
      
      
        Al was het een Heeroos hert die zag uw minne knippen,
        Die koralinne kas vol paarlen zoet van kleur,
        Hij wenste mee met mij te stranden op die tippen
        Daar de Amber het kaneel toe wasemt zoete geur.
      
      
        Als het hemels blauw turkois zijn uw glansrijke oogjes,
        Daar gij mijn hert en ziel in liefd' mee hebt ontfonkt;
        Veel bruinder als een git zijn uwe Wijnbrauwsboogjes.
        Wie is het die u niet mint als gij hem eens toelonkt?
      
      
        O proef stuk der natuur, laat ons in liefde bloejen!
        Laat mij omarmen eens uw hals, wit als een Zwaan,
        Op dat ik zie met lust twee Moerbesien groeien
        Op het voorwerp van de min veel schoonder dan Diaen.
      
      
        Uw handen, blank als sneeuw, versierd met lange vingeren,
        Die tarten elpenbeen, roemrugtig Aards godin,
        Waar door een adergank komt blaeuwe takken slingeren
        Daar gij de liefd mee kweekt   tot voedsel van de min.
      
      
        Men ziet een halve Maan op ieder nagel prijken
        Van uwe vingeren, uw voetjes alle bei.
        Bij Tetis! Maar bij wie zal ik u vergelijken,
        Want gij zijt het puortrait, godin, en schilderij.
      
      
        O goden, het tafereel getroffen om te minne,
        het Is het minste van mijn pligt dat 'k roem die maagde struik
        Daar de ingang is van mirh, die mij ontfonkt de sinne:
        Mijn ziel staag hangen blijft al in uw goude pruik.
      
    
  