
    
      
        Naar een gheberght' trok die siel' voort
        Vervolghende den uitverkoren,
        Die, zo zij eertijds hadd' gehoord,
        Om haar te vinden was verloren:
        Ten is met tongh' niet uit te leggen,
        Als zij tot dier stede kwam,
        Dat ik van haar smert' wilde zeggen,
        Die zij op dien berg vernam.
      
      
        Calvarie ziet die droeve ste',
        Daar zij den Zaligmaker vonde
        Geheel van boven tot bene'
        Geworden niet dan ene wonde:
        Mijn herte dunkt mij te bezwijken
        Van den rouw', die die siel' doorghinck,
        Als zij den berg wou' gaan bekijken,
        Daar haren Zaligmaker hinck.
      
      
        Met haaste kwam zij daar ontrent,
        Van daar zij dood meinde te scheiden;
        O persse groot! o zwaar torment!
        Die haar heel uit haar zelven leiden:
        Aan t'Cruys sach zij den Here hangen
        Doorhouwt, doorkerft van lit tot lit,
        Met zware bitterheid omvangen,
        Met vrede nagelen doorspit.
      
      
        Is dat, riep zij, die ik beminn'?
        Is dat mijns herten uytghelesen?
        O Liefste zoet die ik hier vin'!
        Hoe kan gedood dat leven wezen?
        Kont gij o eeuwig leven sterven?
        Die alle doden leven geeft;
        Kont gij o eeuwig goed bederven?
        Daar alle goed in zalig leeft.
      
      
        Mijn herte breekt, dat ik v zien,
        Wie heeft geweest zo ongenadig,
        Die v hier heeft voor alle lien
        Aan t'Cruys gehecht gelijk misdadig?
        O Christe Jesu eeuwig leven!
        Wat zonde heeft toch zulks vermocht?
        Dat gij in het Kruis dus zijt verheven,
        Dat gij ter dood dus wordt ghebrocht?
      
      
        Ben ik, o Here! die oorsaeck'?
        Dat gij tot des' smert' zijt gekomen;
        Gebiedt tot een verdiende vraeck',
        Dat mij mijn leven word' ontnomen:
        Waar om zult gij, o Heer' betalen
        Mijn boet, die ik v schuldig ben?
        Mijn zonden wilt op mij verhalen,
        Die ik v duysentmael beken'.
      
      
        O Jesu in ghenaden rijk!
        Met wat gheween, met wat ghesuchten
        Beklaghende dit ongelijk
        Zal mijn leedwezen t'uwaerts vluchten?
        'Ken weet hoe best' mijn schuld uitspreken?
        Om voor mijn boosheid te voldoen;
        Al mocht' van rouw' mijn herte breken,
        Klein waart als ik v noch versoen'.
      
    
  