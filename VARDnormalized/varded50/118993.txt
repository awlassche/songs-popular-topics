
    
      
        LIeve Bloempjes, Veld en Bomen,
        Treurt tot troost van mijn verdriet,
        Hoor mijn klagten Bos en Stromen,
        Ach! mijn Philis mind mij niet.
      
      
        Philis hoord niet na mijn zugten,
        Nog na tranen, die ik giet,
        Al mijn droefheid noemd zij klugten:
        Philis agt mijn liefden niet.
      
      
        In uw schaduw', groene Linden,
        Hier bij het zoompje van u Vliet,
        Mogt ik daar mijn Philis vinden,
        Maar mijn Philis wagt mij niet.
      
      
        Pluim-gevogelt helpt mij kwelen,
        Dat ik, door een teder Lied,
        Philis kan verrukken, strelen:
        Maar mijn Philis hoord mij niet.
      
      
        Kan mijn Min haar dus mishagen,
        Dat zij nooit mijn leed en ziet,
        Snapper, Echo, help mij klagen,
        Philis hoord mijn liefden niet.
      
      
        Moet ik dan die vreugde derven,
        Dat mij Philis weer-min bied,
        Dan zal ik wanhopig sterven.
        Zonder Philis lef ik niet.
      
    
  