
    
      
        O God, neem mijn gebedt ter oren,
        Wil gunstig naar mijn smeking horen,
        En u niet voor mijn klagt versteken.
        Merk op, o Heer, verhoor mijn beê,
        'k Bedrijf misbaar, en, gans t'onvreê,
        Maake ik getier in het klaaglijk smeken:
      
      
        Om des vijands roep, den haat der bozen,
        het Beangstigen der goddeloozen
        Van mijne ziele. want zij schuiven
        Op mij vele ongerechtigheit,
        En haaten mij met onbescheit
        In toorne: laatze, o Heer, verstuiven.
      
      
        Mijn harde lijdt veel smart van binnen;
        Verschrikkingen des doods verwinnen
        Mijn ziel, die op mij zijn gevallen.
        Dus komt mij vreze en bevinge aan:
        Ik wordt met doodtschrik aangedaan;
        Terwylmen des vijands magt hoort brallen.
      
      
        Zodat ik zegge: kom beteuglen
        Dien hoogmoed; en, och kreeg ik vleuglen
        Gelijk een duive, om weg te zweven !
        Ik zoude vliegen waar ik mogt,
        En verre zwerven door de locht,
        Om in een woestenij te leven.
      
      
        Ik zoude haasten om t'ontkoomen
        Den dryfwindt, voor elkeen te schromen,
        En zwaren storm. kom hen verslinden;
        Deel hunne tonge, want ik zie
        De stad vol twist, dien ik ontvliê,
        En wrevel bij des twistgezinden.
      
      
        Des daags en des nachts gaan zij hun muuren
        Rondom: waarin men steeds ziet duuren
        Alle overlast en boze streeken,
        Bederf en ongerechtigheit;
        De list is op hun straat verspreidt,
        Waardoor zij ere en trouw verbreken.
      
      
        Want 'k zie mij van geen' vijand honen,
        het Geen ik gereedlyk kon verschonen,
        En met geduld ook had gedraagen:
        Mijn hater maakt zich ook niet groot
        Nu tegen mij, want ik ontvloodt
        Wel anders zijn verborge laagen.
      
      
        Maar gij, o mens, dien ik waardeerde
        Voor mijnen vriend, en dien ik eerde
        Als mijnen leidsman, komt mij schenden:
        Wij leefden zoet te zamen raad,
        En gingen op, in het feestgewaadt,
        Naar des Heren huis, met Isrels benden.
      
      
        Dat hen de dood ter neder velle,
        Zij daalen levendig ter helle;
        Want in hun woning heerscht godtloosheit,
        Ook in het binnenst van hun hart.
        Dies roepe ik God aan in mijn smart;
        En hij verlost mij van hun boosheit.
      
      
        'k Zal des avonds, des morgens, des middags klaagen,
        Met veel geruchts en gans verslagen,
        En hij zal mijne stemme horen.
        Hij heeft mijn ziele van den strijdt
        Verlost in vrede, en mij bevrydt
        Van magtigen, vol woede en toren.
      
      
        God, als die zit van oude dagen,
        Zal mij verhoren en hen plaagen,
        Dewijl 'er geen veranderingen
        Bij hen te zien zijn, en zij God
        Niet vrezen. want hij slaat, met spot,
        De hand aan zijn verbondelingen.
      
      
        Hij zendt onwaardig zijn verbonden.
        Zijn mond wordt gladder zelf bevonden
        Dan boter: maar het oorelogen
        Voedt hij in het hart. zijn woorden zijn
        Wel zacht als olie in den schyn,
        Doch scherp als zwaarden, uitgetogen.
      
      
        Werpt op den Here al uwe zorgen,
        Hij zal u voeden in het verborgen,
        En in alle eeuwigheit niet lijden
        Dat hier de vrome wanklen zal,
        Want hij bewaard hem voor den val,
        Als zijn Beschermheer, te allen tijden.
      
      
        Maar gij zult hen doen nederdaalen,
        O God, in enen put vol quaalen:
        Bloetdorstige en verkeerde mensen
        Zien hunne dagen niet gebragt
        Ter helfte; daar ik u verwacht,
        En u betrouwe in al mijn wensen.
      
    
  