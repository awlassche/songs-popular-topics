
    
      
        O droevig scheiden?
        Bang en zeer onzoet,
        Is het voor ons beiden
        Dat ik scheiden moet,
        Van mijn Vriendin, Hier wonende ontrent,
        Die ik den zin Mijns scheydens maak bekent.
      
      
        Wat droeve klachten
        Hoor ik daar door deur?
        Wilt die niet achten,
        Lief, ik ben daar deur:
        Rijst metter haast, En kleed u met een veeg.
        Hoe dus verbaast, Wat is er in de weegh?
      
      
        Wij moeten heden
        Scheiden van malkaar.
        Wat droeve reden
        Spreekt de Liefste daar?
        Gij weest te vre’e, En laat u varen staan.
        Lief, ik moet me’e, Daar helpt geen praten aan.
      
      
        Hoe lang te varen
        Hebt gij in u zin?
        Ik gis twee Iaren,
        Of misschien wel min.
        O Lief, zo verd’? Gij maakt mijn herte bang:
        Sus, sus mijn hert, Dat’s immer niet heel lang.
      
      
        Het doet mij kwellen,
        Dat gij u zo bloot
        Gaat hene stellen
        In perijkkels groot.
        Lief met geduld Mijn wederkomst verbeid,
        Die gij noch zult Weer zien met vrolijkheid.
      
      
        ‘k Heb een vertrouwen
        Dies geloof ik wel,
        Dat ik behouwen
        Weder-komen zel:
        Dit is de gront, Raak ik in ongeval
        God weet terstond Hoe hij mij helpen zal.
      
      
        Adieu mijn waarde
        Lief, ik zeg Adieu,
        Mijn liefst’ op aarde
        Lief tot op een nieu:
        Denk eens om mij Alst u kwalijk gaat.
        Als ik om dij Zal denkken vroeg en laat.
      
    
  