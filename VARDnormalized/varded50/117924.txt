
    
      
        Des enen dood is des anders brood.
        Daar die om juicht, zal deze schreien.
        het Geen dezen red, brengt dien in nood,
        En des enen weeklagt des anders reien.
      
      
        Dat groot verschil maakt mijn en dijn.
        Indien wij and're dus beminden
        Als ons, het zou dan zo niet zijn,
        Als wij het doorgaans nu bevinden.
      
      
        Het eigenlievend' zelf-belang
        Zal eigen nut alleen bejagen:
        En valt het aan den naasten bang,
        Het laat zijn eigen pak hem dragen.
      
      
        het Ontstaat hier uit, dat ieder mens
        Slechts eigen voordeel zal beogen;
        En krijgt hij dat, hij heeft zijn wens.
        Voor and'ren zij hun zorg vervlogen.
      
      
        het Is; elk voor zich, en God voor al.
        Moet ik mijn broeders hoeder wezen?
        Heb ik slechts honig, hij hebbe gal.
        Ben ik maar veilig, hij mag vrezen.
      
      
        Gij, die elkanders leden zijt,
        Neemt ook malkanders staat ter herten.
        Is hij verheugt, zijt ook verblijd.
        Is hij in druk, dat moet u smerten.
      
      
        Wat lacht gij om malkanders leed?
        Het zelve kan u wedervaren.
        O denkt! dat God het ziet en weet.
        Hij zal u licht tot erger spaaren.
      
    
  