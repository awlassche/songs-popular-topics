
    
      
        O Zoete vreugd!
        Vol blij geneught,
        Veel zoet vermaak en melody,
        Brengt ons den echten-staat nu bij,
        Geen hoger Kroon,
        Geen soeter loon,
        Krijgt ooit een Minnaar van de Trouw,
        Die zijn Beminde maakt tot Vrouw:
        het Gewenste daar het herte gedurig op staat,
        Is dat men met vreugden na trouwen gaat,
        Geen soeter op aarden men ooit bevind,
        Dan als het genieten van het gene men mint.
      
      
        De reine trouw
        Maakt man en vrouw
        Hier door den echten-staat gemeen,
        Dat zij van twee nu worden een.
        Al het zuur en zoet,
        Dat haar ontmoet,
        Al wat haar beide wordt toe-gepast,
        Zij dragen met geduld haar last.
        Twee zieltjes in deughden te samen gevoegd,
        Die leven in vreugden en wel vernoegd,
        Den Hemel die wordt door Liefde gebouwd,
        Gelukkig is hij die deugdelijk trouwt.
      
      
        Nu Jong Paar,
        Wij allegaar,
        Wij wensen u in deze Staat
        Veel zoete vreugde, vroeg en laat,
        Dat liefd' en vreed,
        En eendracht meed,
        U beide hartjes staegh bewoond,
        En met veel zegen wordt gekroond
        Dat gij hier met vreugden in des werelds hof
        Meugt groenen, en roemen u Scheppers lof
        En leven in vreden, vol deughden playsant,
        Tot siersel en sieraad van de Echte-Stant.
      
      
        Ei ziet hoe zoet
        Dat nu ontmoet
        Hier onze Bruidegom zijn Bruyt,
        Speelnootje denkt wat of dit beduyt,
        Ziet alle bei
        Dat zoet gevlei,
        Lief-koosery in overvloed,
        Vol van gekus, ja wonder zoet.
        Heer Bruygom het Lief-kozen dat staat u wel vrij:
        Maar seylt niet te ruim, haalt het schootje wat bij,
        Weest vrolijk, en vreugdig, en zoet van aard,
        Maar het beste, op het leste, voor het Bruytje bewaard.
      
      
        O zoete Bruyt!
        Tot een besluit,
        Zo groeten wij u voor het lest
        En wensen u het alderbest.
        Speelnootjes blij,
        Komt voegt u bij,
        Eer dat de Bruyt nu van ons gaat,
        Groet haar noch eens in de Maeghde-staet.
        Wij wensen u beide dat gij vernoegd,
        Met vreden, en vreugden den akker ploeght,
        En dat gij ook mede als de acker-man,
        Door het zayen, meugt mayen, de vrucht daar van.
      
    
  