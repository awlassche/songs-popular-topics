
    
      
        WIe kan, o God, uw goetheits wondren noemen?
        Waar guntge ene mens, ene aardworm, op te roemen!
        Hoe heerlijk dektge uw tafel! wat banketten
        Behaagt u daar onze armoê voor te zetten!
        Ter spijze wordt des Verlossers vlees geschonken,
        Zijn kruisbloet bij den wynkelk ook gedronken.
      
      
        Dit helpt geen lijf, in het endt der wormen spijze,
        Maar d'eedle ziel, op een gewenschter wijze,
        Aan kracht en groei door uw genabeschikking,
        Aan heilge vreugd, en hemelse verkwikking;
        Elkeen niet, maar de kerk, bij u verkoren,
        Uw huis, uw volk, uw heilig zaat beschoren.
      
      
        Dit voedsel, niet, als terwe en druif, uit d'aarde
        Gegroeit, maar hoog van oorsprong en van waarde,
        Recht hemels, als in Sin de dischgerechten,
        Dient rik en arm, de heren met de knechten;
        Voor oud en jongk, voor zieken en gezonden
        Al even na en even nut bevonden.
      
      
        Hier mindert geen onthaal door al het genieten:
        Al nut men veel, genoeg blijft overschieten,
        Onendig door uw miltheit te vermeren.
        Zo mogt van outs de kruiskerk banketteren:
        Dit blijft haar' lust tot des werelds endt verzaden,
        En laat geen ziel met hongers pijn beladen.
      
      
        Door ruim gebruik zal hier geen walg af steken;
        Ook nooit gewoon met onlust op te breken,
        Maar etens lust door het eten zelf te baren.
        Geen zwakke maag zal het krenken of bezwaren:
        het Verkwikt altoos, moet altijd wel bekomen
        En voên, hoe graag en ryklyk ingenomen.
      
      
        Dit zielgerecht bederft niet, noch beschimmelt,
        Te lang gespaard, als het Man van wormen grimmelt;
        Maar keert bederf, helpt doden zelfs aan leven.
        Wat leven? dat geen' mens ooit zal begeven;
        Zo duurzaam, als zijn voedsel, onbederflyk,
        Volmaakt, en, als Gods leven zelf, onsterflyk.
      
      
        Wat koninklijk banket kan zo verblyen,
        Zo eren? 'k zwyg van Nabals gasteryen.
        Wat vorstlyk feest duurt honderdtachtig dagen
        Zo blij, zo vrij van ramp en stoornisvlagen?
        Dit gaat de gunst van Davids dis te boven;
        het Kan tafelpracht van Salomon verdoven.
      
      
        Wat brein kan dit geluk, des vreugd beseffen?
        Wat Englezang ooit hoog genoeg verheffen?
        Waarom Gods Zoon most lijden, zelf most treuren,
        Zijn heilig vlees liet pijnigen, liet scheuren;
        Getroost was zelf te dorsten, zelf te vasten,
        Te hongren, ja te sterven voor zijn gasten.
      
      
        Wat hart, wat tong, wat leven quyt zich dankbaar
        Genoeg voor het heil, door zulk ene prijs ontvangbaar?
        Help, Heer, en kroon uw gunst met gunst genadig,
        Dat wil en wens ons niet ontbreek' gestadig.
        Help heugen, dat geen dankplicht blyk' vergeten,
        Aan welk ene dis gij ons weer zaagt gezeten.
      
    
  