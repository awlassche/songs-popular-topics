
    
      
        Al ruisen alle Wouden,
        Al bruist het wilde Meer,
        Al beeft het al van Donder,
        Al straald de Blixem neer:
        Mijn hert blijft zonder vrezen,
        In zijn wezen.
      
      
        Het kan ons niet verschrikken,
        Al wat van buiten woeld,
        Wanneer men maar van binnen,
        De schoonste ruste voeld:
        Die schoonste rust van binnen,
        Kan het verwinnen.
      
      
        Als Jezus zich in het herte,
        Te ruste heeft gezet:
        Laat eens een onweer komen,
        Dat deze rust belet:
        Al het kwaad versmelt in vrezen,
        Voor zijn wezen.
      
      
        o Mensen woud gij leren,
        Waar in uwe heil bestaat:
        het Is hier in, dat gij weelde,
        En aardse rijkdom haat:
        En dat gij tracht te winnen,
        Rust van binnen.
      
    
  