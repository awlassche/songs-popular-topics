
    
      
        Hoort Christe-mensch, hoort toe; Ei!
        luistert gauw na het geen ik u vermaan;
        Zo zult gij ('k weet niet hoe)
        Verblijden u, gij sul'er nemen aan.
        De Werken der Bermhartigheydt
        U zullen worden uitgeleid.
      
      
        Daar zijn der tweederley,
        G'lijck Augustinus eertijds heeft gezeid;
        Ik bidd' met zoet geschrei
        Zijt doch om die te doen altijd bereid.
        De zeven gaan het lichaam an,
        Waar ik nu zal beginnen van.
      
      
        Dien honger heeft, dien spijst;
        Die dorstig is, die moet gelaeft ook zijn:
        Want deze dingen prijst
        Heer Jezus, onzer zielen Medicijn.
        Geeft kleed'ren aan die gheen en heeft;
        En aan de vreemde herberg geeft;
      
      
        De zieke lieden vandt,
        Ziet dat gij nooit dit loff'lijck werk verfoeyt.
        Verlost uit haren band
        Die geen, die in den Kerker zijn geboeyt.
        De dode lieden brengt na het gracht.
        Na deze werken altijd tracht.
      
      
        Zo zijn der desgelijk
        Ook zeven and're, die de ziel gaan aan:
        Die in het Hemelrijk
        Ons zullen brengen, zo wij die ontfaen.
        Straft uwe eve-naesten zond,
        Geneest met u vermaan haar wond'.
      
      
        Die zijn onwetend', leert,
        En onderrecht uwe botte medelit.
        De zaligheid begeert
        Van uwe naasten, neerstich voor die bidt.
        Geeft uwe naasten goeden raad,
        En helpt haar metter haar, en daad.
      
      
        Vertroost een droevig hart:
        Lijdtsaemich zijt in alle zwarigheid.
        Vergeeft den druk, en smart,
        Aan u gedaan, en het geen u is mis-zeid.
        Vaart wel, mijn lieve Christe-mensch!
        En leeft na deze mijne wens.
      
    
  