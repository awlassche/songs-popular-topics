
    
      
        Vrag.	Zegt eens vriend, ik zal een stoopje geven
        In het gelag alhier,
        Waarom werd nu Retorica verdreven
        Uit ons Zeeuws kwartier?
        Vraagt gij dat noch! de Kinders weten het schier,
        Zij is gewoon de waarheid te openbaren,
        Zonder te ontzien de Phariseeuse Scharen:
        En heeft ze dan mijn vriend, en heeft ze dan mijn vriend,
        De Ban niet wel verdiend?
      
      
        Daar wordt geleerd in Dorpen en Steden,
        Dat zij meer misdoen
        Die in het minst de Sabbat overtreden;
        het Zij voor, of na den noen,
        Als enig Dief, alwaar hij noch zo koen,
        Een Moorder vals, ja waardig te ontlijven,
        Zij derft de spot met zulke Leeraars drijven:
        En heeft ze dan mijn vriend, en heeft ze dan mijn vriend,
        De Ban niet wel verdiend?
      
      
        Als zij zag dat Aron met zijn Preken
        Tracht' na Moyses staat,
        En zijnen neus in het ambt begost te steken
        Van de Magistraat,
        Ia zelfs onbeschaemt dorst komen in den Raad,
        Om des of die de voet te helpe lichten;
        Daar weet zij voort een kluchje van te dichten;
        En heeft ze dan mijn vriend, en heeft ze dan mijn vriend,
        De Ban niet wel verdiend?
      
      
        Die naar des Paus drie-dubbeld' krone trachten
        Onder ootmoets schijn,
        Schelden stout voor Ketters, de Geslachten
        Die haar tegen zijn,
        Doen somtijds ook wel Water in hun Wijn,
        Uit enkel vrees dat de Edel Retorijke
        Eens aan den dag mocht brengen hun praktijke:
        En heeft ze dan mijn Vriend, en heeft ze dan mijn Vriend,
        De Ban niet wel verdiend?
      
      
        Hier hebje Vriend nu antwoordt op u vragen,
        Mij gevraagd wel eer;
        Die ze bemint die wens ik alle dagen
        Een stoop Wijn, of meer;
        Die ze te hart valt, die mag zijn oren teer
        Met wat Katoen (wel zijn geheekelt) stoppen,
        En late mij voor doof-mans deure kloppen:
        En siense dan noch stuur, en siense dan noch stuur,
        het Geld mij de Wagenhuur.
      
    
  