
    
      
        HEelmeester IsraÃ«ls, wiens Balsem ziele-wonden
        Geneest; ja het leven zelf aan doden weder schenkt:
        Gij zijt tot heling van het gebroken hert gezonden:
        'k Bid dat Gij ook aan mij elendige gedenkt!
      
      
        Hier lig ik neergestrekt als in Bethesdas zalen
        Ag kom, bezoek myzelf! ik kan niet tot u gaan,
        Tot mijn genezing helpt geen Engels nederdalen:
        Op meerder prijs en moeit komt mijn herstel te staan.
      
      
        Gij ondergingt eens zelfs veel wonden, striemen, slagen
        Gij storte water uit, en dierbaar herte-bloed:
        Dus droegtg' als Borge voor uw volk hun pijn en plagen.
        Tot hun bevrijding; mits gij dus hun schulden boet.
      
      
        Gij ledigde voor ons den bitt'ren droessem-Beker:
        En uwe krankheit bragt voor ons gezontheit aan.
        Spreek slegts een woord; dat is ook mijn genezing zeker.
        'k En wil, 'k en mag, 'k en kan tot niemand anders gaan.
      
      
        Ik weet al drong de plaag door het innigst merg en schonken;
        Al was de breuk zo wijd gelijk een volle zee;
        Al was het kwaad tot in de ziel zelf neer gezonken:
        Waar gij de hand aan slaat, dat red gij van zijn wee.
      
      
        Ag 'k ben van top tot teen niet als maar ene teister:
        En hoofd, en hert, en al is even zeer gebuild.
        'k En vind in het wereld-rond verband, nog zalv', nog pleister;
        Zo dat het kanker-vuur meer voort-eet en vervuild.
      
      
        Hoe is mijn gants gestel geschonden en verplettert!
        De ziel en is niet meer als heel het lighaam vrij:
        Bebloed en kragteloos, vol smerten en verteerd.
        Zo g'ymand nodig zijt, Gij bent het ook aan mij.
      
      
        Ik geef mij over in u hand, tot u begeren:
        Snyd, brand, daar het nodig is; vliem het diepe zeer vrij op;
        Doorpeil; ruk af de roov', daar het onder zou verzweren;
        Neem weg het verdorven vlees; druk uit ook d'etterprop.
      
      
        Maar kom, en breng dan me u wieken en verbintzel
        Past toe u bloed en Geest: giet oly en giet wijn,
        Die zuivert en verzagt: omkleed met u bewindzel.
        Geneest mij, Heer! ik zal dan wis genezen zijn.
      
      
        Maakt Gij mij zo gezond, 'k zal u mij zelven geven:
        En lijf en ziel zal aan u dienst zijn toegewijd.
        Ik zal dan dankbaar, tot u roem, voor eeuwig leven:
        Wijl Gij mij het leven schenkt, an van de dood bevrijd.
      
    
  