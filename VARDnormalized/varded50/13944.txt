
    
      
        DOen Christus was geboren
        Te Beth'lehem in de Stad,
        Waren Herders verkoren,
        Al op den Velde plat;
        Den Engel zag men dragen
        Dees' blijde maar,
        Doen kwam (tot des lofs gewagen)
        Een grote Schaer.
      
      
        Vol vreugd en melodye
        Was daar terstond het veld:
        Zij hebben daar zeer blye
        Des Heren lof vertelt;
        En met Hemelse tongen,
        Zij den Lof-zanck
        Daar met malkander zongen,
        Tot des Vaders dank.
      
      
        Haar herten doen ontstaken
        Van vreugden in den Geest;
        In Liefden vyerig blaken,
        Die eerst waren bevreesd,
        Door des Engels aen-komen,
        Die haar terstond
        De plaatse heeft gaan noemen,
        Daar men hem vond.
      
      
        Hoe mochten doen de oren
        Van de Herders open staan,
        Daar lange van te voren
        Belofte was gedaan
        Al van een ander Herder,
        Die met zijn stem
        Sou weiden al veel weerder,
        Dan de Herders stem.
      
      
        Aan Isr'els groene weiden,
        En Syons water-kant,
        Zal hij zijn kudde leiden,
        Met wijsheid en verstand,
        En lieffelijck toe-spreken,
        Zonder getier,
        Kuerende haar gebreken,
        de Herders manier.
      
      
        Doen de Engel van haar scheiden,
        Op naar den Hemel toe,
        De Herders haar bereiden
        Naar Bethlehem alsdoe,
        En hebben daar gevonden
        Den Herder dra,
        Na des Engels vermonden,
        Bij Maria.
      
      
        Haar mond zij open deden,
        En spraken overluyt,
        Aldaar des Engels reden,
        Die hij hadde beduyt,
        Maria die aenhoorde
        Met neerstigheid,
        Zij heeft al deze woorden
        Wel overleyt.
      
      
        De Herders wederomme,
        Zijn doen al met'er spoed
        Na haar kudde gekomen,
        En hebben met ootmoed,
        God den Heer geprezen,
        En lof gezeid,
        Dat moet noch altijd wezen
        Ons danckbaerheyt.
      
      
        Oorlof Herders die weiden
        Bij dag of nacht in het veld,
        Wilt u zelven bereiden,
        En wel ter wachtte stelt:
        Weest wakker zonder slapen,
        Op dat gij meugt
        Een goe boodschap betrapen,
        Gaat in de vreugd.
      
    
  