
    
      
        GRoot is de Heer, en hoog geacht
        In zijne stad, wiens eer en macht
        Daar werd geviert, en aangebeden
        Ten berge zijner heiligheden.
        Och, hoe schoon leit dat geberght
        Dat mij al mijn krachten verght
        Om te prijzen na zijn waarde!
        Sion, schoonsten berg op aarde,
        Die den allerhoogsten Koning
        Heeft gekoosen tot zijn woning!
      
      
        Daar ons zijn Stad strekt tot een sterk
        En onverwinlijk bolle-werk:
        Want, ziet, de Koningen die kwamen
        En brachten al haar macht te samen,
        En, wat beurter van den tocht?
        Naeulijcx hadden zij verzocht
        Eens de vesting te bekijken
        Of zij gingen henen strijken,
        En verschrikt tot in haar zielen
        Toonden haastelijk haar hielen.
      
      
        Een angst en beving hads’ omvaen
        Als Vrouwen die in arbeid gaan,
        Of als de schippers die haar kielen
        Zien van de Zee en storm vernielen.
        Zo men’t ons verkondigd had
        Zien wij het zelf in Godes stad,
        Die de Heer der Leger-scharen
        Voor verwoesting zal bewaren
        Dat haar torens en haar muyren
        Mogen eeuwig, eeuwig, duyren.
      
      
        O God, uw gunst en al het goed
        Dat gij ons deed, en dat gij doet,
        Gedenken wij met danckbaerheden
        Als wij ter Tempel zijn getreden.
        Uwen naam werd wijd vermaard
        Tot het uiterst van der aard,
        En uw eer en roem die klinken
        Zo ver als er sterren blinken.
        Heer, in al u doen en werken
        Is rechtvaardigheid te merken.
      
      
        Dat Sion zij verheugt en blij,
        Komt Iudahs Dochters, komt mee bij
        En helpt met ons de vreugd vermeren
        Om de gerichten onzes Heren.
        Wilt rondsom om Sion gaan,
        Telt de torens dieder staan,
        Slaat uw ogen op haar wallen,
        Laets’ op haar palleysen vallen,
        Dat door u de naegebooren
        Hare schoonheid mogen horen.
      
      
        Want onze God, en anders geen,
        Is God in alle eeuwigen,
        Hij zal ons by-sijn en versellen
        Tot dat de dood ons neer zal vellen.
        Hij is het, die zijn Stad behoed
        Voor gevaar en tegenspoed,
        Hij zal altijd bij ons wonen
        En zijn vestingen verschonen,
        En zo lang wij zijn in het leven
        Zal zijn hand ons niet begeven.
      
    
  