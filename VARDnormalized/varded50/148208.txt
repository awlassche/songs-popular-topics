
    
      
        ANhoort een lied gij Adams zaad,
        Ziet dat gij hem niet na en gaat,
        Maar volgt Christum geprezen,
        En doet altijd na zijnen raad,
        Zo zult gij zalig wezen.
      
      
        Wat van den vleze is gebaard,
        Dat's vleysch, zo ons Christus verklaart,
        Alzo wij mogen horen.
        O mensen bedwingt uwen aard,
        Wordt uit den Geest geboren.
      
      
        Want vleeschelijck gezind te zijn,
        Dat's Gods vijandschap, hoort wel mijn,
        Mensen neemt dit voor ogen.
        Weet dat wij in alsulcken schijn
        God niet behagen mogen.
      
      
        Die vleeschelijck zijn, zo men vint,
        Die zijn ook vleeschelijck gezind,
        Men leeft van dezer zaken,
        Een vleesch'lijck mens is zo verblindt,
        Gods Geest kan hij niet smaken.
      
      
        Die wijsheid Gods, zo wij verstaan,
        In geen kwaad will'ge ziel wil gaan,
        Noch in geen lichaam mede
        Dat der zonden is onderdaan,
        Hierom staat na den vrede.
      
      
        het Boek der wijsheid geeft klaar bediet,
        Dat Gods Geest den geveynsden vliet,
        Dus wilt, na Petrus zeggen,
        Geveynstheyt en list nu ter tijd
        Beginnen af te leggen.
      
      
        Trekt uit den ouden mens onklaar,
        Met zijn qua werken allegaar,
        En wilt daar op niet slapen,
        Doet aan den nieuwen mens eerbaar,
        Die na God is geschapen.
      
      
        Legt af die onreinigheid nu,
        End' weest van alle boosheid schuw',
        Wilt u hert niet verherden,
        Met zachtmoedigheid laat in u
        Gods woord geplantet werden.
      
      
        O mensen al, vaat dit bediedt,
        Ontvangt uit liefden doch dit Lied,
        Want liefde deed' het digten,
        En dat uit zulk een meyning ziet,
        Of'tyemandt mochte stichten.
      
    
  