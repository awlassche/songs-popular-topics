
    
      
        DAar kom ik weer van Kloris af,
        Met het hoofd vol muize-nesten
        En het hert al even laf,
        Ik smeekten haar, ik bad zij zou
        Toestaan dat zij wierd mijn Vrouw,
        Thirsis, zei zij, benje buiten westen,
        'k Heb den hooy van al jou Trouw.
      
      
        'k Dagt wel is dat Ja gezeid,
        Wat zal het dan op het laatst nog worden,
        Daarom ging 'k weer na de Meid,
        Maar Heer! zij keek zo zuur als eek,
        Dat mijn hert daar van bezweek,
        Wel zei zij wat kweld me deze Jorden,
        'k Heb den brui van dit gepreek.
      
      
        Immers dagt ik lieve bloed,
        Heb ik niet wel horen zeggen,
        Dat de Min was zuiker-zoet,
        Een Hemel voor de jonge Jeugd,
        Daarom zei ik, kom mijn vreugd,
        Laat ons t'zaam hier wat gaan leggen,
        'k Wed het u jonk hert verheugd.
      
      
        'k Had dat woord naauw uit de mond,
        Of mijn Lief begon te tieren
        En zij beukten mij terstond,
        Loop heen zei zij, loop heen Jan gat
        En vergaard u zinnen wat,
        Want gij mist 'er drie van vieren.
        Zeg wat blaauwen Scheen was dat.
      
    
  