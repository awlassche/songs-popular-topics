
    
      
        BArmhertig God! en HEERE boven allen!
        Die mij, naar Uw vrymagtig welgevallen,
        In uwen Soon hebt willen nemen aan;
        En, eerder dan ik zelve was geboren,
        Vrymagtig hebt tot erfgenaam verkoren,
        Hoe moet ik niet in diepe ootmoed staan!
      
      
        Gij hebt gezien mijn jonkheids ijdel wand'len.
        En mij in velen, naar mijn dwaasheid hand'len;
        Doch, Gij lankmoedig, had een groot geduld!
        Had Gij niet willen uw gericht uitstellen,
        Ik was gewiss'lyk heen gegaan ter hellen,
        In het midden van mijn ijdelheid, en schuld!
      
      
        Dog, het was uwe Oog, dat sig op mij bepaalde,
        En mij uit myn' verstrooing wederhaalde,
        Gij gaaft in mij ene and'ren geest en zin!
        Dus kwaamt Gij mij uit Satans netten rukken,
        Gij deed mij voor uwe Voeten nederbukken
        Gij voerde mij in uwe schoole in!
      
      
        Nu bidd' ik; wilt mij verder toch formeren,
        Zo als Gij zelfs, om U op het hoogst' te Eren,
        Mij, die uw stof, en maaksel ben, begeert!
        Och wilt nu verder sterken, steunen, gronden,
        Gij weet daar toe de regte tyd', en stonden,
        Ach dat G' in mij een vasten geest formeerd't!
      
      
        Ai wil mij naar uw Beeld al meer verand'ren!
        En, op dat ik ook lichten mag voor and'ren,
        Bestraal mij met uw vriend'lyk Aangezicht;
        Zo sal' ik mij naar uwen Naame noemen,
        En in U, als mijn God, en Rotsteen roemen,
        Tot ik genaake tot het zalig Licht!
      
    
  