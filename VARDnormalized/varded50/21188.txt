
    
      
        Florida onder d'Elsen-schaeuw
        Lag zoetjes ne'er-ghedoocken,
        Terwijl de Zon het Hemelsblauw
        Was even door-ghebroocken:
        De vaak beving haar Ooghe-le'en,
        het Gheen ik zag door de Telghjes heen:
        Toen is zij ne'er gheseghen.
        En heeft het geurig kruid verplet,
        Dus lag mijn Florisaetje met
        Haar Borsjes los ontreghen.
      
      
        Ik zag op het Lely-witte vel
        Twee purpre Karshes pronken:
        Ay, Florida, dacht ik, hoewel
        Kond gij mijn borst ontvonken,
        Door het heete vuyr van uwe Min:
        Wat Schijt zoudt gij zijn wreede zin
        Niet tot de Min bewegen?
        Had Apoll' u zo leggen zien,
        Hij had zijn Daphne laten vlien,
        En zin in u gekregen.
      
      
        Een dartel Musje sprong om hoog,
        Keek ijlings na beneden,
        Van stonden aan het Diefje vloogh
        Op haar Albaste Leden:
        En pickte met zijn bekje teer
        Op het purper-root: wie krenckt mijn eer
        Rieps' met gesloten ogen?
        Ei Boefje het is niet wel ghemickt
        Riep ik hem toe, doen is het verschrikt,
        En is weer op-ghevloghen.
      
      
        Zo dra als het Musje had gemerkt,
        Hoe dat het was bedrogen,
        Zo heeft het we'er zijn moet versterkt,
        En kwam strackx ne'er-ghevloghen,
        En dacht, tot lichting van mijn pijn,
        Zal ik gaan zoeken Medecijn
        Tussen die purpre wallen,
        En zuigen uit die lieve mond
        De Nectar, lavingh van mijn wond,
        Daar d'Hemel mee sou brallen.
      
      
        Dus komt het dart'le Musje we'er
        Van boven ne'er ghezeghen.
        Help, roept zij, ach! wie krenckt mijn eer?
        Ik ben om hulp verlegen;
        Ach, ach! wie steurt mijn zachte rust?
        Houdt op, het is genoeg ghekust,
        Wie red' m' uit des ellende?
        Dus roept zij, slapend', overluid,
        Ach helpt m', eer dat mijn hartje sluit,
        Wie wou mijn eer daar schenden?
      
    
  