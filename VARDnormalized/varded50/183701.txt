
    
      
        WEl wat een vreugd' brengt ons dit klein kinde,
        Dat hier nu in het stalleken leit,
        Dit kind komt ons van zonden ontbinde
        Dit kind dat hier in het krebbeken schreyt,
        Dit kleene kindtjen in het arme kot,
        Dat is ons Schepper, en groten God,
        Een God die het alle geschapen heeft,
        Een God die ons spijs en voedsel geeft.
      
      
        Dit kind, is het kind, waar van de Profeten,
        Zo lange hebben geprofeteerd,
        Dit kind, is het kind, dat moet gij wel weten,
        Daar ons de ware Schriftuur van leert,
        Dit is het kindtjen dat Adams val,
        Door zijn dood weder herstellen zal;
        Dit is het kindtje dat Abraham,
        In het hart verheugde, lang voor het kwam.
      
      
        Dit kind leit hier nu arrem verschoven,
        Tussen twee beesten, in enen kreb,
        Dit kind is God, dat moet gij geloven,
        Dat hier bewaard word al van Josep,
        Gebaard door een gants zuivere Maagd,
        Een Maagd die God altijd heeft behaagt,
        Een Maagd die altijd rein Maget bleef,
        Een Maget daar men zo veel van schreef.
      
      
        Een Maget uit Jesse Stam gesproten,
        Een Maagd de alderwaerdigste Vrouw,
        Des Maagd heeft God in het lichaam besloten,
        Die zij nu baard op d'heyde in kouw,
        Tot Bethlehem in de arme stal,
        Een kind ons God een Schepper van al,
        O kind, o kind, o machtige kind,
        Dat men hier in een stalleken vind.
      
      
        d'Englen loven en prijzen dit kinde,
        Met vrolijke sangen in de locht;
        d'Harders dit horen lopen geswinde,
        Als haar des blijde maar wierd' gebrocht,
        Zij vinden dit kind, ons God en Heer,
        Vallen ootmoediglijk voor hem neer,
        Aanbidden daar met grote aandacht,
        Dit kleine kind in der middernacht.
      
      
        Zij sagen dit kindtjen voor haar leggen,
        Gewonden in doeken schoon en mooi,
        Zij kenden dit kind door d'Englen zeggen,
        Dat daar zo arm lag neder op het hooi,
        Wisten dat het kindtjen, dit kleine mens
        Moste voldoen door lijden haar wens,
        Dat dit zoet kindtjen, dit zoete Lam,
        Alleen om ons te verlossen kwam.
      
      
        Zij eren dit kind van eeuwigheden,
        En vallen ploslijck neder ter aard,
        Zij hebben dit kindtjen aangebeden,
        Dat van zijn Hoeder wierde bewaard,
        Zij offeren daar haar Room en Melk,
        En alles wat zij daar brochten elk;
        Zij doen zijn Moeder zeer grote eer,
        En keren zo na haar kudde weer.
      
      
        Nu laat ons van de Harderkens leren,
        Zoeken en vinden dit kindtjen zoet,
        Ook aanbidden die Here der Heren,
        Buigen ons knieÃ«n in diep ootmoed,
        Door dit zoet kindtjen in d'arme stal
        Door ons God, en den heerser van al;
        Door dit lief kindtjen, dat hier nu leit,
        Door God ons enige zaligheid.
      
    
  