
    
      
        Mijn God, gij schiept mij eens gants heerlijk:
        En weer herschiept Gij mij, wanneer
        Ik zo wanschapen, en zo deerlijk,
        Ontleken wat aan U, Mijn Heer.
      
      
        Maar niet zo licht, als Gij voor dezen
        Mij schiept, herschiept Gij mij: een woord
        Gaf mij in Adam het volle wezen;
        Daar tot herschepping meer behoort.
      
      
        Een woord, ja menig', uit te spreken
        Was tot, hervorming niet genoeg:
        Daar moest uw herte-bloed voor leken,
        En het kost u Traanen en gezwoeg.
      
      
        Gij gaaft mij aan mij zelf, met het leven.
        Als ik mij had verloren, doe.
        Hebt Gij, heerscheppend', weÃªrgegeven
        Mij aan mij zelf, en U daar toe.
      
      
        'k Ben u dan een en ander maalen
        Mij zelven voor mij zelf verschuld:
        Maar, Heer! wat zal ik U betaalen
        Voor U, het geen zulk een prijs vervult?
      
      
        Schoon ik mij zelf al duizend werven
        U gaf; bij U is het niet met al.
        Ik moet dan in uw schuld wis sterven:
        Die 'k eeuwiglijk belijden zal.
      
    
  