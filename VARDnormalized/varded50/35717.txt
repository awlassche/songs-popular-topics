
    
      
        WIlt heden Iesu rijk
        Mij des liefde bewijze:
        Dat ik mag geestelijk
        Met u verrijse.
      
      
        Uit het zondig graf geheel,
        Wilt Jesu mij nu halen,
        Laat nooit het minste deel
        Daar weer in dalen.
      
      
        Den avond die komt aan,
        Wilt Iesu bij mijn blijven,
        Verlichten en versaen,
        En ziel verstijven.
      
      
        Geen zonden van mijn denkt,
        Geeft mij u trouwe vrede.
        U honig-raad mij schenckt
        En zoetheid mede.
      
      
        Geeft dat mijn ziele-net
        De deughden al mag vangen.
        Dat het aerdtsch mijn niet besmet,
        Noch helsche Slangen.
      
      
        Al Magdaleens geluk
        Wilt Hovenier verlenen,
        Vertroost mij in mijn druk;
        Neemt weg mijn stenen.
      
      
        In d'Hemel en op d'aerdt,
        U is de macht gegeven;
        Door u macht mijn bewaard
        Van het zondig leven.
      
      
        Geeft mij u Heyl'ge Geest;
        Vergeeft alle mijn zonden.
        Als Thomas mij geneest,
        Door uwe wonden.
      
      
        Geeft Iesu! tot het beslot:
        Dat niet mij kan verleiden
        Van u Mijn Al en God,
        En veel min scheiden.
      
    
  