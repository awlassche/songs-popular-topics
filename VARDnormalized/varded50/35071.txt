
    
      
        Ik kwam lestmael op een bruijloffeest
        daar sigh een jeudigh paar
        zo t'scheen vernoegd en blij van geest
        verzameld en te gaar
        men hoorde niet als vreugd alom
        en woorden suiker zoet
        waarmee dat bruid en bruidegom
        elckanderen begroet
      
      
        de vrienden vanden ander kant
        die liepen over hoop
        en of al thert vant trouw verband
        met avenschen  waar te koop
        elk wenchsted om ten seersten meest
        al wat gij wensen kon
        als of het had gesteld geweest
        dat men daar prijs mee won
      
      
        Een jder prees het lieve paar
        en wild als een profeet
        voor zeggen als oft zeker waar
        het goon geen mens ooit weet
        dat vastlich eer den tijd verloopt
        van maanden viermaal drie
        een ijder van die trouw verhoopt
        dat sij gezegend zij
      
      
        Dit deurde tot de tafel tijd
        daar elk om welstaans wil
        zo t'schijnt de best plotse mijdt
        al is er geen verschil
        maar als men nu gezeten is
        men denkt meest op de knap
        de tong is als in echtenis
        de tanden die staan schrap
      
      
        het schijnt elk een heeft uit geseijt
        zo is een jder stem
        maar nouwlicks is den wijn bereid
        ofwel die spraak die komt
        en wast en groeyt zodanig aan
        dat men ter nauwer nood
        elk een schier niet verstaan en kan
        zo als t'geherucht vergroot
      
      
        hoe meer der dan geschonken wordt
        hoe meer het glas omgaet
        hoe meer elk een is uitgestort
        in ongebonden praat
        men drinkt en zingt men danst en springt
        hij kust en leckt die kan
        of zo sigh iemand nog bedwinght
        die spreekt er geren van
      
      
        Dit deurt ruim tot de middernacht
        dat elk zijn rolle spelt
        tot dat, het goon na tscheijden wacht
        t'het lieve paar verveeld
        en teijnden naar den lesten groet
        men scheid met groot gedruis
        maar t'kruijse dat sij dragen moet
        dat houd de bruijdt in huis
      
      
        wie denkt niet dat die wensen al
        zijn voorboon van geluk?
        wie denkt die vreugd en blij geschal
        haast op gevolgd van druk?
        nochtans nouw is de deure toe
        en t'volck ten huizen uit
        den man is zijn beleeftheijt moe
        dan word de bruid ghebruijd
      
      
        want als hij nu bekomen heeft
        d'onscheydenheijt des bands
        den man dan zijne wette geeft
        naar aard van allemans
        men meent de liefde d'eersten trap
        te zijn tot volle vreugd
        maar tis die door s'mans meesterschap
        verslaeft ons jonge jeugd
      
      
        Den man moet worden opgepast
        en dit moet zijn uw vreugd
        hij nood de goon, hij wilt te gast
        tgoon gij niet doen en meugt
        een vrouw moet thuis gespeersaem zijn
        zien dat er niet gemist
        maar lijden zonder spraak of pijn
        al wat den man verquist
      
      
        Om des en duijsent andere reen
        die ik niet zeggen kan
        die maar en zijn te veel geween
        bij naar in ijder man
        schat ik mijn vrijheijt thooghste goed
        mijn werk draeijt rond de spil
        van reden, ik volgh mijn gemoed
        en doen al wat ik wil
      
      
        geen mans mij ooit beknorren zal
        met zeggen gij moogt dit
        alzo niet doen in zulk geval
        mijn enig ogen - wit
        is nooit, het zij van man of vriend
        of les of wet t'ontfaen
        mij dunkt dat reedlick is, dit dien
        en is het best gedaan
      
      
        Men zeg dan wat men zeggen wil
        van de een of dander staat
        ik kom met niemand in verschil
        doen t'mij niet aan, en gaat
        elk leve zo dat t'hem gevalt
        ik trek mij zulks niet aan
        maar dat dien op mijn doen niet smal
        die niet en is voldaan.
      
    
  