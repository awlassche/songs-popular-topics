
    
      
        O Geest die op het water zweefde,
        Doen God dit alles schiep, uit niet:
        Door wien het eêlste-schepsel leefde,
        Als Heer, op de Aard', en Water-vlied:
        Die ons (door macht)
        Als zijn geslacht,
        Heeft voort-gebracht:
        Van het gezegend-zaad,
        Daar aller mensen wezen uit ont-staat.
      
      
        Verseld ons op het on-stuyme-Water,
        Gehuys-vest in dit holle-Schip:
        Bestormd, gedreygd (met luid geklater)
        Van Zee, en Wind: door Droogt, en Klip
        Dat te elken stond,
        Schijnt in de mond
        Des diepe-grond
        Te duiken: uit het oog:
        En weer te klimmen na den Hemel, hoog.
      
      
        Wij worden heen, en weer gesmeten:
        In het wijde grondelose-diep.
        het Is of wij van geen land en weten:
        Dat doch u hahd (tot woning) schiep.
        Wij zijn zeer haast,
        Beangst, verbaasd:
        Als het water raasd,
        En worsteld met de wind:
        Die zijne veed'ren, wonderlijk ontbind.
      
      
        Tot nering, door u milde-zegen,
        Is (konstig) het Schip bekwaam gemaakt:
        Het geen gij wijsd gebaande-wegen,
        Door de Oceaan: die het somtijds raakt
        Met sulken val,
        Of berg, of wal
        In het diepste-dal
        Zich storten: met geweld:
        Dat wij gelijk als dronken, zijn gesteld.
      
      
        Dus vlot, en zonder grond, en driftig,
        Vertieren wij zo menig mijl:
        Voor Wind, door Zee, en Lucht, ver-giftig:
        On-ogelijk, en in der ijl,
        Snel, gau, en licht
        Uit het gezicht:
        Gelijk een schicht,
        Of als een Vogel vliegd.
        Al slingerende worden wij gewiegd.
      
      
        Gelijk een Arend, met zijn vlerken,
        Uit ons gezicht, de wolken kloofd,
        Zijn onze gangen an te merken:
        Zo vaardig, dat men het nau geloofd:
        Nooit moe, noch mat.
        Geen mense vat',
        Of speurd ons pad,
        En spore-lose baan
        Die wij berennen, wandelen, en gaan.
      
      
        En zien veel wonderlijke-wond'ren:
        Wan-schepsels, Vissen, vreemd-gediert:
        Een héte-Lucht, Weer-licht, en Dond'ren,
        Een seld-saam-wind, die vreeslijk tierd:
        Daar het Licht, de Nacht,
        En damp, ver-kracht.
        Bij het geslacht
        Van den ver-vloekten-Cham:
        Bij Zwart, en Gele-mensen, Wild, en Tam.
      
      
        U Schepsels (Heer) zijn groot, en machtig,
        Hoe groot moet gij, haar Schepper zijn?
        Die ons bewaard, en leyd, zeer krachtig,
        Door het Asurig-Kristalijn:
        Als troost, en hoop,
        Ons (in dees' loop)
        Geheel ont-sloop:
        Zo waard gij Heer, en zijt
        Ons scherm, en schild, ons toe-vlucht te aller tijd.
      
      
        Als het onheil, om ons sweefd, en dwereld,
        Op het wrede-water: helpt ons Heer.
        Ook in de Zee van deze Wereld,
        Verlaat ons nu noch nimmermeer.
        Dat ons dit dien
        Om het kwaad te vlien:
        En daar in zien
        Ons levens snelle-vaard:
        Dat (ondertussen) ons veel jammer baard.
      
      
        Gij kunt de Zee, en Winden teug'len:
        Zij moeten luyst'ren na u woord:
        Bedekt ons met u gonstens-vleug'len:
        Dat Ionas blijve binnen boord.
        Weest ons een Vuur,
        Dat des Nachts ons duur:
        Een Wolk (Heer) stuur,
        Die des daags u paden toon:
        Van Vijand maakt ons wegen veil, enschoon.
      
      
        Wild ons o goede-God! bewaren
        Voor op-roer twist, of muiterij:
        Weest onzen Stuurman: waar wij varen:
        Dat in dees' Ark een Noah zij.
        o! Heer, besnoer
        Ons Lichaams-roer,
        Dat het ons voer
        (Als middel) in u rijk
        Der zielen-haven, en des lichaams-wijk.
      
    
  