
    
      
        EEn Engel word gezonden
        Van God den Here goed,
        Tot een die lach in zonden
        En swom in des werelds vloed.
      
      
        Zondaar, gij meugt wel beven
        Dat gij in zonden zijt,
        Den Heer zal u begeven,
        En korten uwen tijd.
      
      
        Den zondaar lach allene
        Hij word verschrikt voorwaar,
        Zeer ras was hij te beene,
        Benaut zo stond hij daar.
      
      
        Wilt u kwaad leven laten,
        De deugd wilt nemen aan,
        Neemt God tot uwen baten
        Eer u de dood coemt slaan.
      
      
        Sou mij de dood bevangen
        In mijn kwaad leven groot,
        Och doet ze wat verlangen,
        Ik ben van deuchden bloot.
      
      
        Ik zal u niet verlaten,
        Stelt u in goeden staat,
        Mijn woorden wilt wel vaten
        Eer gij ter aarden gaat.
      
      
        Wat helpt dat triumpheeren
        Als ik zo sterven moet,
        'k Wil mij van als af keren
        En zoeken d'eewich goed.
      
      
        Och mijn beminde ziele
        En zijt niet wankelbaar,
        Dat u niet en verniele
        Dat pak der zonden zwaar,
      
      
        Adieu, o wereld schone
        Ik neme mijnen ganck,
        Tot Christus doorne krone
        En tot dat Kruike lank.
      
      
        Jesu lief wtvercoren
        Mijn troost, mijn toeverlaat,
        En laat mij niet verloren
        Mijn hert heel op u staat.
      
      
        Jesu mijn lief geprezen
        Mijns hert en liefste deel
        Laat mij doch met u wezen,
        In des Hemels zoet prieel.
      
    
  