
    
      
        MOet ik, o droeve nagt!
        Die stadig in mij tragt
        Mijn zwaare druk t'ontwaken,
        Wijl al wat levend is,
        Rust in uw duisternis,
        Niet dan naar klagen haken?
      
      
        Ach! zent mij tog de troost,
        Die mijn verdriet verpoost,
        Op dat ik rust mag vinden.
        Zwyg tog dat mij verdriet,
        Uw Kloris is hier niet,
        Want het zou mij gants verslinden.
      
      
        'k Zie dat de Maan, verbleekt,
        Zig voor de Zon versteekt,
        Die, ryzend', haar doet duiken,
        Wijl mij de slaap nog heeft,
        Van wat op aarden leeft,
        Geen ogen toe doen luiken.
      
      
        De nagt is zonder rust,
        De dag zijn ligt geblust,
        Nu ik uit Kloris ogen,
        Mij dus gescheiden vin,
        Ach! Hemel, door haar min,
        Schyn ik in uw getogen.
      
      
        Bodin van het lieve ligt,
        Godin, die uw gezigt
        Verligt hebt in haar lonken,
        Die 'k met gebeden eer,
        Wat zegt gij? komt zij weer?
        Gij word met dank beschonken.
      
      
        Of zeg, Auroor, komt gij
        Aanbrengen, ziet, hoe blij
        Komt des werelds ligt aandagen?
        Gij komt vergeefs, en moogt
        Uw koetze, van die hoogt',
        Wel weer te rugge jagen.
      
      
        Gij komt, als zonder troost,
        Al wenend' uit het oost.
        Wilt gij mijn smert bewenen?
        Hoe komt het dat ik dij,
        In het treuren zie zoo blij,
        Of boodschapt gij met enen.
      
      
        Dat hier wel haast zal zijn,
        Het Schoon, daar ik om kwyn?
        Daar is de Hemel tegen,
        Ei, zoekt haar, die mij ligt,
        Zoo ik u ooit verpligt',
        Tot weerkomst te bewegen.
      
    
  