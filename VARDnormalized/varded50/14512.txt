
    
      
        O Hemelse Gezanten,
        Beschermers van Gods eer
        Ons vrijdt van alle kanten,
        Die zwak zijn ende teer:
        Gij zijt in het Hemelrijcke
        Van God nu vast gesteld,
        Laat ons doch niet bezwijken,
        Voor al dat Hels geweld.
      
      
        Hier zijn zeer veel ellenden,
        En veel ghebrecks daar bij:
        Wilt ons uwe wel-bekenden
        Daar van eens maken vrij.
        Of moeten wij noch zweven,
        En staan in onzen strijdt:
        Doet dat wij in ons leven
        Den vijand zijn tot spijt.
      
      
        Wij zijn zeer los van zinnen,
        En zo berooft van raad,
        Dat wij meest al beminnen
        Dat nodig waar gehaat:
        Dus vult al ons gedachten
        Met God, zijn Rijk, en Hel:
        Op dat wij niet en achten
        Al het tijdelijk gekwel.
      
      
        O Prinsen Hoog-geboren,
        Van Gods woord in het begin,
        Zijn dienst hebt gij verkoren,
        Zijn vreugd is u gewin:
        Tot hem en tot ons naasten
        Met liefde ons voorsiet:
        Ons bij-staat totten lasten,
        Want wij zijn krank als riet.
      
      
        Gij zijt subtijl van wezen,
        In het werrick snel als vier,
        Van traagheid wilt gheneesen
        Ons hert, door u bestier.
        Al wat wij doen in het leven,
        Werd God van u vertoond,
        En die de deugd aankleven,
        In het oordeel gij verschoont.
      
      
        Verheugt u Gods beminde,
        O Geesten, in uwe roof
        Gij bleeft zijn hofs-gezinde,
        Als Lucifer verstoof.
        Wilt ons bij God verwerven
        Veel graci' en faveur,
        En opent, als wij sterven
        Van het Paradijs de deur.
      
      
        Alwaar wij vrij van zonden,
        Van dood, en het hels gedrog,
        Van des werelds lust ontbonden,
        En des vlees venijnig zog,
        Eens mogen triumpheeren
        In glori', met jolijt,
        En te samen jubileren
        In God tot aller tijd.
      
      
        O Machtig God, wiens werken,
        Goed en vol wonders zijn,
        Wilt ons met graci' sterken,
        Tot uwe lof maakt ons fijn,
        U eert met dienst en sanghen
        Het hof vol Majesteit,
        Doet ons daar na verlangen
        In deughden wel bereid.
      
      
        Glori' zij God den Vader,
        Die ons door zijnen Soon
        Verlost heeft allegader,
        Begaeft met deughden schoon:
        Den goeden Geest van beiden
        Zij lof, die ons hier geeft
        Zijn Eng'len, die geleiden
        Elk mens, zo langh' hij leeft.
      
    
  