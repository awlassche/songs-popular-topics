
    
      
        Als d'Avond komt, en het dag-licht gaat vertrekken,
        En alles sig tot rust' en stilte strekken,
        Houd GIJ dan (mijne ziele) U gewiss,
        Dat het nergens, dan bij JESUS, veilig is!
      
      
        Legt sig de mens, vermoeit, nu strak ter neder;
        Vliegt het vogeltje haast naar syn nestje weder;
        Keert het weerloos schaapje tot de stal weer in;
        Sugt GIJ... O dat ik JESUS rust gewin!
      
      
        GIJ, o mijn GOD! GIJ kent mijn ziels-begeeren!
        Waar zoudt ik mij, dan tot uw Liefde keren?
        Die blijft alleen de schuilplaats van mijn hoop;
        Waar toe 'k ook nu, begerig, henen loop!
      
      
        'K erkenne, dat Uw hand mij wilde hoeden;
        Ze heeft mij (boven velen) willen voeden:
        Wie ben ik HEERE! wat is toch aan mij!
        Dus all' de roem alleen de UWE zij!
      
      
        Hebb' ik des dag mij hier, of daar misgangen,
        Of mij te zeer aan schepselen gehangen;
        Hebb' ik verkeert in dit, of dat gedaan,
        Verschoon mij HEERE! leer mij vaster staan!
      
      
        Nu het dag-licht voor ons ogen is aan het vlieden,
        Roept de avond ons, om het hert U aantebieden,
        Om U te loven in de donkerheid;
        Maak GIJ, o HEERE zelf, ons regt bereidt!
      
      
        In het duister is het, als hield sig alles stille;
        Zo zij toch in gelaatenheid mijn wille!
        Is Uwe wooning' in de donkerheid,
        O wierd' ik daar, eerbiedig, toe geleidt!
      
      
        Maak mij bekwaam, een offer naar behagen,
        Een Avond-offer aan U op te dragen;
        Och mocht ik (mijne zinnen heilig-still
        Van U gemaakt,) mij laaten aan uw will!
      
      
        Zo het U behaagt, mijn lichaam rust te geven,
        Hoed mijnen geest ook voor het zondig zweven!
        Myn' ziel verlangt, o HERDER, naar die rust!
        En, neffens U mij niets op de aarde lust!
      
      
        Bij zielen-angst, ach dat Uw LICHT verschyne!
        Blyv mij als tot een BURGT in dees' woestijne
        Schenk mij de kruymkens van dat saalig all',
        Dat eens in d'Eeuwigheid versaaden zal!
      
    
  