
    
      
        Heilryke minnevonken,
        Gods dierbaar onderpand;
        Hoe arbeidg', om t'ontfonken
        WeÃªrliefdes zoeten brand!
        het Moet al voor Liefde wijken, en bezwijken!
      
      
        Als gij mij komt vermaanen,
        Hoe mijn Ziels eerste Bruid
        Verlangt; perst gij de traanen
        Van vreugd ten ogen uit!
        het Moet al voor Liefde wijken, en bezwijken!
      
      
        Ik voel dit vuurtje leven,
        En koest'ren mijn gemoed!
        Wie zouw dit koest'ren geven
        Voor al het waerelds goed?
        het Moet al voor Liefde wijken, en bezwijken!
      
      
        Laat, kuische Bruid, de straalen
        Van uw verliefd gezicht
        Op mij steeds nederdaalen:
        Mijn leven is uw Licht!
        het Moet al voor Liefde wijken, en bezwijken!
      
      
        Ach! kom mij dikwils kussen,
        Voogdesse van mijn hert,
        Kom het pijnlijk angstvuur blussen:
        Gij weet, hoe het wachten smert!
        het Moet al voor Liefde wijken, en bezwijken!
      
      
        Dan zal ik all' mijn krachten
        Met ijver spannen in,
        En uwe verliefde klachten
        Voldoen door trouwe min!
        het Moet al voor Liefde wijken, en bezwijken!
      
      
        Moest ik uw Liefde derven,
        Wat was mij het leven waard?
        Ach! mocht ik, voor mijn sterven,
        Mij zien met U gepaard!
        het Moet al voor Liefde wijken, en bezwijken!
      
      
        God, die mij leerde kiezen
        De Huisvrouw mijner Jeugd,
        Leer mij mijn zelf verliezen;
        Zo vind ik Adams vreugd!
        het Moet al voor Liefde wijken, en bezwijken!
      
      
        Dan zal ik, Heer, ontvouwen
        Uw Heil met held're stem;
        En mijn Lief helpen bouwen
        Het nieuw Jeruzalem.
        het Moet al voor Liefde wijken, en bezwijken!
      
    
  