
    
      
        HUlp, hulp, ach God. ’kbegin in mijn ellendt,
        Als in den slijk eens diepen vloeds te zinken,
        (Een Mens gelijk, die zijnen dood moet drinken)
        Gemat’t en hees van roepen zonder endt.
        ’tGesicht laat plicht, terwijl ik duren blijff
        In hoop’ op God. want die mij t’onrecht haten,
        Veel meer dan ’thayr des hoofds, zijn mij op’t lijf.
        Daar moedwil heerscht en mag geen onschuld baten.
      
      
        Of ik, o God, in zond of dwaasheid lef
        Is u bekent. Ach Here der heir-krachten,
        Israels God, heng niet dat die uws wachten
        Mijn schand en ramp een schaem-root aanzicht geef.
        Om u heb ik veel smaedtheydts uytgestaen:
        Dies schaamt de wang door schands bewustheid teeckent.
        Van die mij naast in goed en bloed bestaan
        Ben ik, helas! een vreemdeling gerekend.
      
      
        De liefd’ uws huis heeft mij verteerd ten been.
        Mij treft de smaad der gene, die u schenden.
        Ik ween en vast in deze mijn’ ellenden,
        Maar ’tdijdt mij laas tot spot van ieder een.
        Ik nam een zak, een zak tot mijn gewaad.
        ’kWas haar een nar; elk mochtmer van zien kallen,
        Op straet’ en poort’, met schamp’ren laster-praet,
        En bij den drank den sechers horen lallen.
      
      
        Hiertusschen, God, richt ik tot u mijn be’e:
        ’tVerhooren staat aan uwe rijke goedheid.
        Verhoor dan mij die diep in ellendts vloed leit,
        En geef, tot heil, de trouw in het herte ste’e.
        Ruckm’ uit den slijk, dat ikker niet in kleef,
        Der haters hand onttogen. Laat de stromen
        Des diepen ramps daar ik nu mids in lef
        Met vollen zwalp mij over ’thoofdt niet komen.
      
      
        Verhoor mij, Heer, die zo veel-goedigh zijt.
        Heb acht op mij. verbergh uwe gunstig wezen
        Dijn dienaar niet, door-pijnt met angstig vrezen.
        O! snel. verhoor. genaeck mij die veel lijdt.
        Kom, red mijn ziel, mijn we’erparty ten trots.
        Gij weet mijn leed. En alle mijn vijanden
        Hebt gij in het oog. De prang des bitt’ren spots
        Verslijt mij ’thert in het na-gedenk der schanden.
      
      
        Ik was in angst, en wacht’ of iemands hert
        Gevoelen had tot mede-druk in pijnen:
        Maar neen, niet een. ’ksocht troost, doch kon geen vij’nen.
        Zij schaften gal en eek in dorstes smert.
        Des haar ten strik haar eigen tafel strek.
        Haar vre’e baar twist. haar oogen-licht zij duister.
        Steeds wank haar ganck. de hit uws toorns bedek
        En overstorts’, en doov’ all’ haren luister.
      
      
        Haar huis zij woest, haar hutten onbewoond
        Want zij (o smert!) verdrukten den verdrukten
        Door uwe hand, dien zij zijn wond opruckten
        Door spot en smaad in ramp aan hem betoond.
        Met boosheid zij haar boosheid opgeklist.
        Nooit moeten zij ten smaak uws goetheyts komen.
        uit ’slevens boek werd’ haren naam gewischt
        En nimmermeer geschreven metten vromen.
      
      
        Ach! mij is wee in ellendts diepen nood:
        Vw’ heil en hulp moet mij, o God doen rijzen.
        Nu wel, ik wil Gods naam met zang-dicht prijzen
        En maken hem door milde loff-spraeck groot.
        Dat zal den Heer behagelijcker zijn
        Dan Os of Kalf verzien met hoorn en klauwen.
        Zij sien’t met lust, die haten hogen schijn
        En vreugden-vocht sal’t godt-graegh hert bedauwen.
      
      
        O! die daar kwint in droefheydts dichten nacht,
        uit dezen dood zal noch uwe hert herleven.
        Want God staat ree den armen oor te geven,
        En zijn geboeyd’ en zijn hem niet veracht.
        Aard, Hemel, Zee, en watmer inne vindt
        Loof Sions heil; die Judas ste’en zal bouwen
        Zijn volk ten erf. en sals’ elk wie hem mint
        Hem en zijn zaad ter woning laten houwen.
      
    
  