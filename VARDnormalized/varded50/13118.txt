
    
      
        Juist naar de middernacht
        des Morgens vroeg, eer't noch daeghden,
        Komt God, en roept met kracht,
        Ontwaakt doch kuysche Maagden,
        U Bruygom leidt hier wakker
        Wel minlijck, en zeer zoet
        Op den Betleemschen Akker,
        Loop, gaat hem in het ghemoet.
      
      
        In het hol van een spelonk,
        Leidt daar in een klein kluysje,
        U Bruidegom te pronk,
        In een slecht beesten huysje
        Zijn Zetel is de krebbe,
        Het hooi zijn Ledekandt,
        Zijn Purper, d'arme webbe,
        De rest is nae-venandt.
      
      
        God lof, die dit begon,
        O over-groot mirakel,
        Die vorens in de Zon
        Stelden zijn Tabernakel,
        Komt uit zijn Bruylofts-kamer
        Komt als een Bruygom hier
        Gheen Bruygom opt bekwamer,
        Gheen Bruygom ooit zo fier.
      
      
        Den eelsten van geslacht,
        Den groosten, d'alder beste,
        Den rijcksten van almacht,
        Den schoonste van de reste.
        Den vrolijcksten van sinne,
        Den effensten van borst,
        Wat Bruyt sou niet beminnen
        Een zo volmaeckten Vorst?
      
      
        Sijt gij dan Maagden vroed,
        Verfoeyt de vuyle dampen,
        En loopt hem in het ghemoet
        Vrou Bruyts met volle Lampen;
        Maar des, en wilt niet laten
        (De staty is het wel waart)
        Te brengen Olyvaten
        Van deuchden lang vergaard.
      
      
        Komt nu met reine le'en,
        Komt met de Bruylof-kleeren,
        Komt, wilt met spoed toe-treen,
        Komt, het is den raad des Heren
        Blijmoedig op de sporen,
        Die 'tKindt van Bethleem
        Ons hier doet zien, en horen
        Met zijn betraende stem.
      
      
        O alderkleynste kind
        O aldergrooste Koning,
        Gij die mijn ziel bemindt,
        Gij zijt mijns hertsen woning:
        Gunt dat ik mee na-wandel
        Met een bereyde moet
        Den Bethleemsen handel
        Van kuyskeydt, en ootmoed.
      
    
  