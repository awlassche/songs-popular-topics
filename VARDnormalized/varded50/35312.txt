
    
      
        Eilaas! wij zijn in het lijen,
        En ook in groot geween,
        Niemand en komt ons vrijen,
        Wij blijven al alleen,
        De jonghmans zijn te koud,
        Wij blijven ziet, Al in het verdriet,
        En leven ongetrouwt.
      
      
        Hoe dat wij ons palleeren,
        En naar de mode gaan,
        Met schone zijde kleeren,
        Het helpt noch daar niet aan,
        Sprak Saerken het dient beklaeght,
        Dat ik goed' Jan,, Niet trouwen kan
        Hij heeft het nooit gevraagd.
      
      
        Maayken hoord' ik klagen,
        En sprak vol droefheid groot,
        Niemand vraagt wat ik dragen,
        Op mijnen voore-schoot,
        Nochtans ik staan zeer net,
        Met peirle-snoer, En vive-l'amour,
        En het aanzicht geblancket.
      
      
        Claerken seid': hoort mij spreken,
        K draegh de soutange hoog,
        Noch blijv' ik vol gebreken,
        Mijn broodtjen eet ik droogh,
        Met dezen slechten tijd,
        Ik hebbe beleedt, Mijn beste kleed,
        'K ben mjin voor-schoot kwijt.
      
      
        'K en kan nu niet meer leven,
        Sprak Grietjen op het lest,
        Ik gaan mij nu begeven
        Op een ander gewest,
        Daar ik niet ben bekent,
        'K gaan zoeken buit, ter poorten uit,
        Naar Brug of wel naar Gendt.
      
      
        Anneken fier basinne
        Die zeid: 'k wens om een man,
        Die mij den kost kan winnen,
        Maar hoe g'raeck ik daar aan?
        Want met een serviteur
        Durf het bestaan, om trouwen gaan,
        Wij leven in het getreur.
      
      
        Belioken hoord' ik klagen,
        Zij zeide: 'k blijv' ook alleen,
        Niemand en komt mij vragen,
        'K wens om te zijn met twen,
        Ik volgh het nieuw fatsoen,
        Ik gaan getuit, Gelijk een bruid
        Met linten en kaproen.
      
      
        Wel aan jonghmans van eren,
        Al die dit heeft verstaan,
        Wilt uwe dienst presenteren,
        Helpt hun uit het getraan,
        De meyskens zijn goed' koop,
        Want met een net, of kort musquet,
        Gij vanght een g'heelen hoop.
      
    
  