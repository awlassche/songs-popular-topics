
    
      
        WIld vreugde bedrijven
        Gij Meysjes en Wijven,
        Nu hier zijn te land
        de Oostindiesvaers saljant;
        Zij brengen jou mee,
        Veel Zitse en Thee,
        En veel Porcelyne,
        Weest nu wel te vree.
      
      
        Want zestien schepen
        Zijn nu onbenepen,
        Uit het rijk Azia
        Alhier in Patria;
        Den een brengd een brief
        Van man kind of lief,
        Den aar krijgd zijn hartje
        Al tot haar gerief
      
      
        Men ziet ze ontvangen,
        Met een groot verlangen,
        Wij hebben met vlijt,
        Uw komst al lang verbeid,
        Zij vragen terstond,
        Hoe vaard het, nog gezond?
        Wellekom met een kusje,
        Uit des herten grond.
      
      
        Daar zijn der ook onder,
        Die vinden tot wonder,
        Haar wijf met een buld,
        Zij zeggen het is jou schuld,
        Wie weet wat gij doet,
        Bij dat zwart gebroed;
        Het is kwalijk te laten,
        Dat men garen doet.
      
      
        Al de Venus dieren,
        Die ziet men ook zwieren;
        De waard en de waardin,
        Die zoeken ook gewin;
        het Is wellekom hier,
        Men tapt wijn en bier;
        Een meysjes na het leven,
        het Is tot uw Pleyzier.
      
      
        Met strikken en kwikken,
        Gaan zij 'er opschikken,
        Zij nijgen terstond,
        Het hemd sleept op de grond,
        Haar krullen heel net,
        Gepoejert adret,
        Twee blosende wangen,
        Zijn fraai geblanket.
      
      
        Haar oogjes die lonken,
        Vol van minnevonken,
        Sjappetou, Sjappetee,
        Wat brengje voor ons mee?
        Sits, thee, porselyn,
        Of neteldoek fijn;
        Komt hondje na het leven,
        Slaapt van de nagt bij mijn.
      
      
        Zij strelen en kussen,
        En dan ondertussen
        De wijn is in de man,
        De wijsheid in de kan;
        Men raakt aan de trant,
        Kom nob'le kwant,
        Voldoet 'er uw minne,
        Op het ledikant.
      
      
        Zo lang als de schijve,
        Nog durende blijven,
        Zo werdje als Vriend
        GeÃ«erd en gediend,
        Haar poesele lijf
        Is tot uw gerijf,
        Bij dagen en nagten
        Tot uw tijdverdrijf.
      
      
        Als het geld is verstoven,
        Dit moetje geloven,
        Zij lagchen jou uit,
        Dan is het beschaer weer buit:
        Dan moetje weer voort
        Op ene Transport,
        Een schuldbrief daar neven,
        Zo als dat behoord.
      
    
  