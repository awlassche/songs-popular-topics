
    
      
        U Wereld ik veracht,
        En laat uw ijdel vreugd,
        'k Verfoey den dwazen pracht,
        En kies' de ware deugd.
        U spelen doet kwelen,
        En uw lust vol onrust
        Mij lang vervelen. ://:
      
      
        Hoe menig dertel Hert
        Hebdy met valsen schijn
        Doen zuchten vol van smert
        En sterven in de pijn?
        Zij jagen, en dragen
        Haar sa achter na
        Die u behagen. ://:
      
      
        De mugge swiert en vlieght
        Het kers licht om, en door,
        Tot dat het haar bedrieght,
        En valt'er eindig voor.
        Zo lopen met hopen
        Domme jeugd, die haar vreugd.
        Wel dier bekopen. ://:
      
      
        'k Heb u te lang gediend,
        En was vrij wat te mal.
        Maar nu kies' ik een vriend,
        Die mij trouw wezen zal,
        En mijn zinnen kan winnen
        Om alleen, anders geen,
        Als hem te minnen.
      
      
        Ik kom tot u, o Heer,
        En late des werelds lust.
        Mijn hert ik tot u keer,
        En zoek in u mijn rust.
        Alle pijnen verdwijnen,
        Als u licht, en gezicht
        Op ons komt schijnen.
      
    
  