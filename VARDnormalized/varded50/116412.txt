
    
      
        GEnooden, die hier zijt ter Bruiloft zaam' vergaard
        Ter eren van die nu op heden zijn gepaard;
        Om door de spijz' en drank, gezang en zaamenspraak
        Te hebben voor het gemoed een eerelijk vermaak.
      
      
        het Is goed; in-dien het vermaak niet strijd met Christus leer:
        Daar om draag zorg, dat het all geschiede tot Gods eer;
        Waar toe dat Hij den Mens geschaapen heeft, en noch
        Door Christus dierbaar bloed ten eigendom gekocht.
      
      
        Dies prijs dan God met ziel, met lichaam en met geest;
        Want gij zijt niet uws zelfs, u raakt het noch wel meest,
        Die uitterlijk aan God u zelf hebt toe-gewijd
        Of om zulks noch te doen in vast voornemen zijt.
      
      
        Toon niet den Mens zoo zeer uw mooiigheid van het kleed,
        Als wel uw rein gemoed aan God, die alles weet,
        En daar naa oord'len zal. Bezwaar uw herte niet
        Met lekk're spijs of drank, die gij hier voor u ziet.
      
      
        Op dat de onzeek're dag, der overtreders schrik,
        U niet en over-val, zelf in dit ogenblik.
        Nut naa natures eis des spijs en eed'le wijn,
        Met soberheid en dank, om sta'ig bekwaam te zijn
      
      
        Tot Gods-dienst: want de spijz' en drank zijn zelf niet kwaad,
        Maar worden het door mis-bruik, wel-lust of overdaad.
        Laat z' u een aan-wijs zijn op de Eng'len zoete spijs,
        Die God ons heeft beloof in des Hemels Paradijs.
      
      
        Laat uw gezang niet zijn uit enig ijdel lied,
        Of loslijk met de tong, als het zingen veel geschied;
        Maar is het van heil'ge stof, met een aan-dachtig hert
        Voor God, ten eind, dat Hij daar door geprezen werd.
      
      
        Voor al uw losse tong bedwing, en hou in band
        Van klucht en yd'le praat, jok, spot, en boeren, want
        Den Mense in Christus dag van ieder onnut woord
        Zal reek'ning moeten doen, dat uit hem is gehoord.
      
      
        Dies meng uw woord met zout, gewen uw tong gewis
        Tot 'geen dat heilig, kuis, God'lijk en Hemels is;
        Waar uit dat God zijn eer, die het hoord zijn stichting zuigd
        En gij verlang en hoop naa het eeuwig heil betuigd.
      
      
        Schep uit het ijdel spel ook uw vermaken niet,
        De-wijl mal, kinderlijk jaa dertel zulks geschied:
        het Betaamd een Christen niet, die deftig in aandacht
        En Hemelse gepeins steeds zijn ont'binding wacht.
      
      
        Verheug u in den Geest. Gebruik het zoet vermaak
        Van Broederlijk verzaam in sticht'lijk zaamenspraak,
        Van Gods woord en zijn vreugd. O! dat zal zijn zoo zoet;
        En laaten als gij scheid, u een verheugd gemoed.
      
      
        Schaam u toch Christus niet, dat Hij u niet we'er schaamd.
        Laat lichten uwe licht. En wandel als het betaamd.
        Stel nu in het werk uw pond. Acht op geen smaad of hoon
        Of haatelijke naam; Maar op het eeuwig loon.
      
    
  