
    
      
        ONder het vervloekte droessem dezer dagen
        Word schier alom bij vreemden en bij maagen
        het Eer-krenkend kwaad der helsche laster-monden
        Leider! Gevonden.
      
      
        Ach! dat men bij de valse leugen-muilen,
        Als onder Leeuwen, of in Slange-kuilen,
        Ja die bevleeschte Duivels zich betonen,
        Hier zo moet wonen!
      
      
        Hel-draaks gebroedsel, afgronds stooke-branden!
        Pijlen en zwaarden zijn uw tong en tanden:
        En uit uw keel vloed, slimmer als een Adder,
        Dodelijk zwadder.
      
      
        Wat is de schend-tong goddeloos verbasterd,
        Dat zij den naasten voor te lieven lastert:
        En, als een moord-priem, met verraders treken
        Wreed komt doorsteken!
      
      
        Hoor haar aan des Broeders eer en naam eens knaagen:
        Hoe vinnig treffen boze tonge-slagen!
        En hoe gevaarlijk strooit men in het verholen
        Vuurige koolen.
      
      
        Wie kan'er vrij gaan van hun vals betichten?
        Wat kan een Booswicht laster-leugens dichten?
        het Is word het vuil maar stout'lijk aangewreven,
        Iets zal'er kleven.
      
      
        Bijt's Naasten luister zo in het lepig oge,
        Dat gij die glans niet kont of wilt gedogen?
        Is dan d'onnooz'le met zijn deugd dit waardig?
        O het is boosaardig!'
      
      
        Doet u de wraak-zucht, haat en nijd zo woeden,
        Dat gij die gal zo bitter braakt? Ja goede,
        Die u nooit kwaad deÃª, noch zich kan verdeed'gen,
        Dus gaat beleed'gen?
      
      
        O het is de duivel daar gij dit van leerde.
        O het is de duivel die uw tong regeerde.
        Die heeft uw hert vervult: en zit in de oren
        Van die u horen.
      
      
        God zal eer lang de leugen-tong afsnijden.
        Die in zijn Rijk geen lasteraars kan lijden.
        Hij stelt het deel der leugenaars te gader
        Bij hunnen Vader.
      
      
        Haast zal de waarheid leugen achterhaalen.
        Haast zal haar luister door die laster straalen:
        En die haar pogen schendig te bemommen
        Schaamrood verstommen.
      
      
        Zo maar slechts niemand na die schend-taal luistert;
        Dan ziet men straks die laster-tong gekluistert.
        Toont gij (gelijk uw plicht is) uw mishagen,
        het Zal ze verjagen.
      
      
        Zet Heer! een wacht, en teugel gij mijn lippen,
        Dat tegens liefd en waarheid niets ontglippe.
        Geev dat ik spreek, zo 'k wou dat mij geschiede,
        Van and're Lieden.
      
    
  