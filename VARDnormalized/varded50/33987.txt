
    
      
        ALs Jesus van het Avond-male
        Was op-gestaen, en wilde gaan
        Met zijn Discipels uit de Zale,
        Sprak hij haar voor het lest dus aan:
      
      
        Ik ga nu reizen tot die gene
        Die welke mijn gezonden heeft,
        En niemand van u vraagt, waar heene,
        Of waar na toe gij u begeeft.
      
      
        Om dat ik spreke deze reden,
        Werd u-lie hart met rouw bevaen,
        En heel vervult met droevigheeden,
        Om dat gy-lie dit hebt verstaan.
      
      
        Maar ik u-lie de waarheid zeide,
        Het is uw voordeel dat ik ga;
        Want zo ik niet van u verscheyde,
        Zo komt u geen Vertrooster na.
      
      
        Na mijn vertrek zal ik hem zenden,
        Die van de wereld straffen al,
        Van dingen die zij niet en kenden,
        Van oordeel, reght, en zonde zal.
      
      
        Van zond, want s' in mijn niet geloven.
        Van reght, want ik ga tot den VaÃªr.
        Van oordeel; want nu is verstoven
        Den Prins des werelds, g' oordeelt klaar.
      
      
        Ik heb u nog veel kond te maken:
        Maar gij meugt het nu niet dragen al:
        Maar als des Waerheyts Geest zal naken,
        U al de waarheid leren zal.
      
      
        Hij zal niet uit zijn zelven spreken,
        Maar alle dat hij zal verstaan.
        Hij zal u geven kenbaar teken,
        Van het gene nog zal komen aan.
      
      
        En hij mijn dan wel zal verklaren;
        Want hij van het mijne zal ontfaen,
        En hij zal het u veropenbaren,
        Mijns Vaders zaken mijn aangaan,
      
      
        O Jesus, als gij togh moet scheiden,
        Ons zwakheid is u wel bekent,
        Daarom en wilt niet lang verbeiden,
        Maar spoedig den Vertrooster sent.
      
    
  