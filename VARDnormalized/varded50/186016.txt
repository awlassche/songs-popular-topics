
    
      
        Terwijl ik het al heb, wat ik kan verlangen,
        Wordt mijne Ziel op nieuw, door smert ontrust,
        Mijn hart aan het prangen,
        Heeft kracht noch lust;
        Nu Fillis, die 'k zoo dikmaals heb gekust,
        m'Ontzegt haar schoot, haar boezem mond en wangen.
      
      
        Wat baat het, dat Fortuin mij heeft verheven,
        Nuik, berooft van het voorwerp mijner min,
        Alleen moet leven,
        En myn' Vriendin,
        Daar ik alleen mijn heil en vreugde in vin',
        Steeds van mij vlugt, en eeuwig wil begeven.
      
      
        Haar hart is met geen' schatten te betaalen!
        Zij zegt, haar min is voor geen geld te koop;
        Dies moet ik dwaalen,
        Berooft van hoop,
        En wacht met smart, het eind' mijns levens loop,
        Indien ik nooit van haar kan zegepraalen.
      
    
  