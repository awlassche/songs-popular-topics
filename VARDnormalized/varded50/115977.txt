
    
      
        GIJ die wild een Christen wezen,
        Of u als zoo-daanig waand,
        Spiegel u in liefds gedaant,
        Onder-zoek en proef bij dezen,
        Of g' in u vind zulken beeld,
        Of gij liefdes vrugten teeld.
      
      
        Wild met errenst wel betragten,
        Of gij ook het quaade haat,
        Of gij ook de zonde laat,
        Heeft het kwaad in u nog kragten,
        Is de zond' in u niet dood,
        Zoo zijt gij van liefde bloot,
      
      
        Die God mind, die zal ook mijden
        Al wat Gode tegen is:
        Maar nu is het voor al gewis,
        God en mag het kwaad niet lijden,
        Wie dan God liefd in der daad,
        Ook nood-wendig mid het kwaad.
      
      
        Die de Wereld nog beminnen,
        Daar de pragt, en praal, nog leefd,
        Daar het vlees zijn wil nog heeft,
        Daar is des Vaaders liefd, niet binnen,
        Daar de liefde Godes spruit,
        Daar gaat des Werelds liefde uit.
      
      
        Wild nog vrij wat verder treden,
        Want all' die beminnen God,
        Die houden ook zijn gebod,
        Dit is Christus eigen reden,
        Die gehoorzaam zijn zijn stem,
        Die zijn het die ook lieven Hem.
      
      
        God die heeft een wel-behaagen,
        Aan waare gehoorzaamheid,
        Hier door word zijn eer verbreid.
        Die God liefd' zal zorge draagen,
        Dat tot eer en vreugde dient
        Van zijn wel-geliefden vriend.
      
      
        des Hemels God, die word verbolgen
        Door het verbreken van zijn wet,
        Dat men op zijn wil niet let,
        Die God liefd zal ook niet volgen,
        Waar door hij de ongunste vreesd,
        Van dien, die hij liefd op het meest.
      
      
        Daar Gods liefde schuild in het herte,
        Daar staat wet en straffe stil,
        Willig doet men des Heren wil,
        Die uit dwang iet doet voeld smerte,
        Die het uit lust, en liefde doet,
        Valt zijn arbeid ligt en zoet.
      
      
        Waare liefd', en kan niet veinzen,
        des Minnaars ziel zij staadig wekt,
        En tot zijn geliefde trekt,
        Daar zijn doorgaans de gepeinzen,
        Die van aardse lusten moe
        Stijgen naar den Hemel toe.
      
      
        Smorgens, in het eerst ontwaken,
        Hemel-vreugd die ziel bestraald,
        Zijn geliefd' in het herte daald
        God leid boven alle zaaken,
        Hier en klemd geen lust nog vreugd,
        In God ziel en Geest verheugd.
      
      
        Maar die doorgaans en gestaadig
        God niet bind in zijn gemoed.
        Of zoo diep in de aarde wroet,
        Dat des Hemels God wel-daadig
        Zelden beurt of tijd bekomt,
        Hij vergeefs van liefde romd.
      
      
        Die God boven al verkiezen,
        Die door liefd' in het herte vat
        God voor zijnen besten schat,
        het Is al klein wat z' hier verliezen,
        het Word schier nau of niet betruurd,
        Door het goed dat eeuwig duurd.
      
      
        Door het goed dat eeuwig blijven,
        Eeuwig, eeuwig, blijven zal,
        Daar dog ramp, nog geen geval.
        Enig magt op kan bedrijven,
        het Welk dan alderminst bezwijkt,
        Als  men meest verlaaten lijkt.
      
      
        Moet hij des Werelds gunste derven,
        Godes gunst en derfd hij niet
        Wat voor leed dat hem geschied,
        In God kan hij troost verwerven,
        Zoo hem vriend of maag begeeft,
        God zijn besten vriend die leefd.
      
      
        Derfd hij hier een vlugtig ere,
        Acht-men hem voor dwaas en slegt,
        Dreigd-men hem met veel aanvegt,
        Hij oogd steed's op God den Here,
        Door wiens kragt hij niet en schrikt,
        God het al ten besten schikt.
      
    
  