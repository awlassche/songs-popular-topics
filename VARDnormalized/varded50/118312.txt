
    
      
        DEn wijze Salomon,
        Die door de stralen van zijn kloek verstand,
        Gelijk een middag-zon,
        Verlichten het gantse Isralijtsche Land,
        Verzucht gestaêgh, terwijl hij zeid:
        Al het Aardse is maar ijdelheid.
      
      
        Hij voerde Staf en Kroon,
        En gaf, als Koning, ieder een zijn Wet,
        Na dat hij op den Troon
        Van sijn' Heer Vader David was gezet.
        Noch evenwel dees' Koning zeid:
        Al het Aardse is maar ijdelheid.
      
      
        Hij was zo machtig rijk
        Van Vee, van Goud, van alle Aardse Schatt',
        Dat niemand sijn's gelijk
        Ooit Land, of Zand, of Vorstendom bezat.
        Nochtans zo spreekt die Vorst, en zeid:
        Al het Aardse is maar ijdelheid.
      
      
        Hij had Gods Kerk gebouwd,
        En Stad bij Stad op het heerlyckst op-gericht;
        Hij had ook in het Woud
        En Huis, en Hof, tot fijn vermaak, gesticht.
        Maar deze Bouw-heer noch al zeid:
        Al het Aardse is maar ijdelheid.
      
      
        Hij wierd' geacht, gevreest,
        Geëerd, gediend van het volk van Israël;
        Hij wierd in zijnen geest
        Verheugt, door zang en konstig snaren-spel.
        Noch zucht dien Held zeer diep, en zeid:
        Al het Aardse is maar ijdelheid.
      
      
        In het kort, daar was geen mens,
        Die hem in het een of het aêr te boven ging;
        Want in zijn des herten wens
        Verkreeg hij overvloed van alle ding.
        Maar deze Vorst al weder zeid:
        Al het Aardse is maar ijdelheid.
      
      
        het Is waar, den overvloed
        Van geld en schatt' verschaft' hem veel wellust;
        Maar al het Aardse goed
        Bracht Salomon tot geen volkomen rust.
        Dies hij niet zonder reden zeid:
        Al het Aardse is maar ijdelheid.
      
      
        Want als die Vorst aan zag
        Al het geen van hem met moeite was gedaan,
        En docht dat eens een dag
        Sou komen, dat het alles moest vergaan,
        Doe sucht' hij reis op reis, en zeid:
        Ik zie het is alles ijdelheid.
      
      
        Wordt al het Aardse dan
        Met al haar schijn, en glans, en sier, en pracht,
        Van zo een wijze Man
        Voor stof, voor niet, voor ijdelheid geacht!
        Laat ons dan zeggen, als hij zeid:
        Al het Aardse is maar ijdelheid.
      
      
        En trachten na een staat
        Daar alle ding in eeuwigheid beklijft;
        Een staat, die nooit vergat,
        Maar die nu is, en was, en altijd blijft.
        En laten het Aerdtsch, als Sal'mon zeid:
        Voor ijdelheid der ijdelheid.
      
    
  