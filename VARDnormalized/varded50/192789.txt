
    
      
        Benauwde Ziel hoe zijt gij dus ontstelt?
        Hoe heeft de vrees u zo geheel bevangen?
        Hoopt op de Heer, hij zal u weer ontvangen,
        Als Satans macht zal zijn ter neer geveld.
        Hij wil u maar bezoeken voor een tijd,
        Op dat gij u ten rechten zoudt bereiden,
        Om eeuwiglijk te zijn met hem verblijd;
        En uit dit dal met meerder vreugd te scheiden.
      
      
        Lijdt met geduld een tijdelijk verdriet,
        En strijdt met ernst om het hoogste goed te winnen;
        het Is niemendal het aardse te beminnen,
        Indien men niet na groter rijkdom ziet.
        O goede God! wat vroed een werelds mens
        Om dag op dag zijn schuren vol te laden!
        En zo geheel te leven na zijn wens,
        Daar geld of goed ons nimmer kan verzaden.
      
      
        Ik bid u doch geeft mij een and'ren zin,
        En wilt mijn geest van tijd tot tijd opwekken;
        Ten eynd' ik mag tot u mijn herte strekken,
        En zijn vervult met onvervalschte min.
        Ik heb wel eer de wereld nae-ghegaen,
        En mijn vermaak in ijdelheid genomen;
        Nu zien ik u en uw genade aan,
        En hoop een eynd' van smerten te bekomen.
      
      
        Geeft dat mijn Ziel mag horen dat geluid,
        VVaer naese heeft verlangt al lange tijden;
        Zo zal ze haar na rechten eis verblijden,
        En vrolijk zijn met Christi lieve Bruyt;
        Iae alles wat de snoode wereld geeft,
        Voor vuiligheid en van gheen waerden achten;
        En roemen steeds die in u vreze leeft,
        En na om hoog kan heffen zijn gedachten.
      
    
  