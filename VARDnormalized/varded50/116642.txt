
    
      
        WAt hoort men hedendaags gebeuren,
        In dit bedroefde Aardse dal,
        Ach Mensen het is droef om te betreuren,
        Het geen ik u nu zingen zal,
        Van een Dochter jonk van jaren,
        Hoe zij enen langen tijd,
        Wordt vervolgt tot haar bezwaren,
        Van haar Minnaar werd gevlijd.
      
      
        Korts daar naar wiert zij bevrucht,
        Van haar Minnaar vals van schijn,
        Ach zij liet zo menig zucht,
        Als zij voelde haare pijn,
        Zij sprak met bedrukte ogen,
        Tegen haren Minnaar straf,
        Trouwt mij en wilt niet gedogen,
        Dat ik dale in het Graf.
      
      
        Hij wou haar niet horen spreken,
        Zo hij hoorde van de Trouw,
        Hij is zo van haar gestreken,
        Liet haar zitten in benouw;
        De Dochter begon te wenen,
        Als zij zag haar Minnaar gaan,
        Hij was haast van haar verdwenen,
        En zij bleef daar treurig staan.
      
      
        De tijd van baren begost te naken,
        Deze Dochter heel verwoed,
        Is alleen zo buiten Aken,
        Heel vergramt op haar jonk bloed,
        Door des Duivels boos ingeven,
        Alzo zij verlost daar was,
        Heeft haar Bloeyken om het leven,
        Gebracht op het zelve pas.
      
      
        Wie sou des Moord niet bewenen?
        Och eilaas bedroefden dag,
        Zij nam het Kindje bij de benen,
        En trok het van malkander ach;
        Doen ter aarden neer gesmeten,
        Gelijk enen dullen Hond,
        Heeft zij het zijn teere Leden,
        Geworpen tegen de gront.
      
      
        Houd wreede Moorderesse;
        o Gij wreede Tygerin,
        Gij houd mijn herte in een persse,
        Hoe wordt gij zo dol van zin?
        Wat had het Kindje u misdreven?
        Wat had het Schaapje u gedaan,
        Dat gij hem benamt het leven,
        Zonder Doopsel te ontfaen.
      
      
        God en wou het niet meer lijden;
        Maar al op dezelve daad,
        Twee Koopmans zonder te beiden,
        Kwamen gereden langs de straat,
        Daar zij Lui hebben vernomen,
        Ach eilaas des droef gevaar,
        Zij zijn zo bij de Heer gekomen,
        En hebben het daar geopenbaard.
      
      
        Korts daar na wiert zij gevangen,
        Gebracht binnen Aken ras,
        Ach haar hertje was zo bange,
        Als zij op de Pijnbonk was,
        Straks heeft zij haar feit beleden,
        En hoe zij haar Kindje zoet,
        Had gescheurd zijn teere Leden,
        Doen noch trapten met den voet.
      
      
        Haar Vonnis wiert gelezen,
        Voor des Moorderes heel kwaad,
        Dat zij moest gerabraakt wezen,
        Voor haar schromelijk misdaad,
        Levendig het hert ingeslagen,
        Met een ijzeren Handboom zwaar,
        Armen, Benen, och wat plagen,
        Wiert gebroken haar daar naar.
      
      
        Haar Lichaam niet zonder reden,
        Wiert gebracht buiten de stad,
        En al op dezelve stede,
        Wiert gezet al op een Rat;
        Spiegelt u gij Dochters teere,
        En neemt hier exempel aan,
        Dat gij altijd wilt u Ere
        Bewaren, hoort na mijn vermaan.
      
    
  