
    
      
        Wijl ik Amaril moet derven,
        Zoo moet ik sterven:
        Wijl ik Amaril moet derven,
        Zoo moet ik heen;
        Ach! mogt ik eens troost verwerven,
        Voor mijn klagen en gebeen.
      
      
        Wat was lest mijn Ziel bewogen,
        Met traen' in d'Oogen,
        Wat was lest mijn Ziel bewogen,
        Door zwaren druk;
        Gij helaas! zonder Medogen,
        Gaaft een ander mijn Geluk,
      
      
        het Eerst dat mijn heeft doen ontvonken,
        Zijn uwe Lonken,
        het Eerst dat mijn heeft doen ontvonken,
        Was uw gezigt,
        Dat met Schitterende vonken,
        In mijn Hart heeft Brand gestigt.
      
      
        Kan ik dan uw Hart niet breken,
        Door zugte en smeken?
        Kan ik dan uw Hart niet breken,
        Mijn Engelin,
        Geef mijn Minnehoop een teken,
        Dat 'k in het eynd eens overwin.
      
    
  