
    
      
        Philippus Koning van Spanjen goed,
        Tot u doen ik mij klagten,
        Zo gij mij nu geen bijstand doed,
        Zo moet ik heel versmagten,
        Jk word gevrijd van een Minnaar,
        Dat heeft geduurt zo menig Jaar,
        Hij zoekt mijn te verkragten.
      
      
        des Hartogenbos houd u Constant,
        En laat u niet verleiden,
        Jk zal u niet laten in sant,
        Maar ik zal mijn kans verbeiden,
        denkt hoe gij in voorleden tijd,
        Van menig Minnaar wierd gevreyd,
        Die moesten ook afscheiden.
      
      
        het Js waar de Graaf van Holland kloek,
        Kwam eens tot mij wat praten,
        Graaf Mouris de ook een verzoek,
        Hij moest mij Maget laten,
        Maar nu komt Prins Hendrik valjant,
        Die heeft mij hier de Mei geplant,
        Weinig tot minder baten.
      
      
        des Hertogenbos houd u Constant,
        En wilt dog niet versagen,
        Jk zal u haastelijk doen bijstand,
        En dat in korte dagen,
        Jk zal u helpen waar ik kan,
        Jk heb nog honderd duizend Man,
        Die wil ik voor u wagen.
      
      
        Jk zorg gij hebt te lang gebeid,
        Wat wilt gij nu beginne,
        Nu den Prins sterk begraven leyd,
        Meent gij hem te overwinnen,
        Al kwam gij met u gantse magt,
        het Js al om niet ten helpt geen kragt,
        Wilt u wel verzinnen.
      
      
        des Hertogenbos Brabantse Maagd,
        Tot u ben ik genegen,
        Marquis Spinola mijn trouwe knegt,
        Die blijft lang onderwegen,
        Graaf Hendrik is nu Generaal,
        Hij zal de Geuzen altemaal,
        Jn korten tijd doen beven.
      
      
        En zegt Marquis Spinola valjant
        waar hebt gij hem gelaten,
        Of is hij bij den Admirant,
        Dat zij te samen wat praten,
        Of scheid hij nu heel uit de Krijg,
        Of hebt gij hem een Spaensche Vijg,
        Gekookt tot uwer baten.
      
      
        des Hertogenbos hou u gestild
        Jk mag van zulks niet horen,
        Mij dunkt dat gij Geus worden wilt,
        Of jeuken u de Oren,
        Of wilt gij in u ouderdom,
        Geheel den Mantel hangen om,
        Zo is het moeite verloren.
      
      
        Jk ben een Maagd zeer oud bedaagd,
        maar weet van geen afwijken,
        Die het mij zoo dikmaals heeft gevraagd,
        Die komt mij digt bekijken,
        Bij nagten ja ook te aller uur,
        Zo komt hij spelen voor mijn deur,
        Jk hoor nooit zijns gelijken.
      
      
        Den Geus maakt mij de kop zoo dol,
        Mijn hert dat smelt van binnen,
        Oldenseel, Wezel ende Grol,
        Most ik hem laten winnen,
        Verlies ik nu den Bos playsant,
        Zo zorg ik voor geheel Braband,
        Wat zal ik gaan beginnen.
      
      
        Neemt den Keizer tot uwer baat,
        Met alle zijn Crawaten,
        En helpt mij dog in dezen staat,
        Of ik moet mijn Maagdom laten,
        Prins Hendrik al van Nassou,
        Die bied mijn alle dag zijn trou,
        Hij zal mij nog bepraten.
      
      
        Wat helpt nu al mijn Krijgs-geweld,
        Van Ruiters ende Knegten,
        Waar dat ik hoor men roept om geld,
        Of zij willen niet vegten,
        het Cantor is weg de beurs is leeg,
        Hoe dat ik het maak ten is geen deeg,
        Wat kan ik veel uytregten.
      
      
        Zijn u Kantooren zoo ontsteld,
        Eilaas wat moet ik horen,
        Spelen de Geuzen met u geld,
        Zo is het met ons verloren,
        Zo is de kans met ons gedaan,
        Mijn Maagdom zal in prijkel staan,
        Dat weet ik van te voren.
      
      
        Dat heeft den schalk Piet Hein gedaan,
        Wie zal ik het anders wijten,
        Dat hij ons Schepen zwaar gelaen
        Nam mee tot zijn profijte,
        Met geld, Zilver en ander waar,
        Al leefden ik nog honderd Jaar,
        Het zou mijn altijd spijten.
      
      
        Al is die u een eeuwig vrok,
        Hoe dat u heeft gespeten,
        Men zeid dat een wangunne brok,
        Somtijds nog word vergeten,
        De Hollandse Battaviers staan ree,
        Zij spelen meester op de Zee,
        Dat moet gij zelfs wel weten.
      
      
        Oorlof alle Liefhebbers zam,
        Die het Vaderland beminnen,
        De twee Geboden zijn gegaan,
        het Derde zal nu beginnen,
        Mijn dunkt de Bruiloft word bereid,
        Jk wensche de Minnaar en de Meid,
        Geluk uit goeder minnen.
      
    
  