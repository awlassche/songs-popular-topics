
    
      
        Ik heb de volt van alle goed
        het Welk is in Hemel en op aarden;
        En zonder mij geen vordeel doet,
        Al wat de mensen ooit vergaarden.
      
      
        Wat razernij bezit u dan
        O! weereltsch mens en dwaas van zinnen;
        Dat gij soud' menen dat een man
        Kan zonder mij iet overwinnen.
      
      
        Wat helpt u doch met groot verdriet
        En zwaren arbeid na te jagen
        Een schim van goed, dat u doch niet
        Kan baten, noch mij doen behagen?
      
      
        Eilaas! hoe weinig zoeken mij,
        Die nochtans ben den rechten gever
        Van het hoogste goed, dat eeuwig blij
        En schat-rijck maakt mijns wets-belever.
      
      
        Men ziet, dat ieder schoonheid mint,
        Dat die van elk een werd geprezen;
        Mijn schoonder niemand ergens vint,
        Ik nochtans onbemind moet wezen.
      
      
        Men jacht en tracht na Edeldom;
        Wie is van hoger stam geboren
        Dan ik, die zelfs van God afkom,
        En tot een Koning ben verkoren?
      
      
        Waarom dan schaamt gij u voor mij?
        Waarom wilt gij u niet verbinden
        Aan mijn geslacht? dewijl dat gij
        Gheen Edelder op Aard zult vinden?
      
      
        Gij dient een weereltsch Prins: waarom
        Schaamt gij u doch mij dienst te tonen?
        Ik ben de hoogste Prins al-om,
        Die heerlijk zal u dienst belonen.
      
      
        Ik ben de rijckste die'er leeft
        En ook de miltste in weg te schenken:
        Mijn hert maar lust aan t'eysschen heeft,
        Doch weinig om t'versoecken denken.
      
      
        Ben ik mijns Vaders wijsheid niet?
        Kan ik den besten raat niet spreken?
        Nochtans men weinig met mij ziet
        Beraden als zij in noot stekken.
      
      
        Ik ben mijn Vaders glants en eer;
        Mijn Majesteit vervult de landen.
        Wie is daarom verwonderd zeer,
        Wie kust met nedrigheyt mijn handen;
      
      
        Ik ben mijn trouwe vrienden trouw:
        Die mij niet lieven haat ik weder.
        Mijn schatten ik voor mij niet houw
        Maar stort die op mijn Vrienden neder.
      
      
        Maar evenwel, wie tracht daar na,
        Om met mij als een vriend te leven?
        Mijn schat en vriendschap achtmen sa,
        Men meent de Wereld zal meer geven.
      
      
        Ik ben alleen het rechte pad
        Waar lancks men veylighlijck kan komen
        Tot in des hooghstens Conincks stad;
        Lancks mij te gaan veel nochtans schromen.
      
      
        Kort. Waarom twijffelt gij dwaas volk,
        Mijn Woord als waarheid te geloven?
        Ben ik niet Gods ghetrouwste tolk?
        En waarheid zelfs gedaald van boven?
      
      
        Ghetrouwer dan mij vint gij gheen.
        Waar toe dan t'wijff'len aan mijn woorden?
        Heeft ymant om mij sa gelen,
        Die niet en kreeg meer, dan hem hoorde?
      
      
        Dewijl ik 'slevens oorspronck ben
        En 'tleven zelfs, waarom o! mensen
        Stink ik voor dij? eilaas! beken
        Dat ik het ben, waarom gij moet wensen.
      
      
        Ik ben het licht, waarom is het doch
        Dat aan mij weinig het licht ontsteken?
        Een leidsman kloek, en wijs, en noch
        Volgt al de wereld s'weerelts strekken.
      
      
        Ik ben alleen der deuchden maat,
        En ook wel-levens wissen regel
        Op mijn Kompas men zeker gaat
        Mijn waarheid heeft mijn bloed tot zegel.
      
      
        Doch even wel men reghels smeet
        Ondienstig tot Godtsaal'ghe zeden;
        Om die te volgen ieder zweet,
        Mijn wetten veel met voeten treden.
      
      
        Ik ben alleen de ware vreugd,
        Die met gheen gal haar laat vermengen.
        Waarom acht gij mij ongheneught?
        Wie kan ooit vaster vreugd voortbrengen?
      
      
        Ik ben alleen der zielen rust,
        En vromen hulp; legt af u zorgen,
        Die mij vertrouwen, ik met lust
        Verstadigh nu en alle morgen.
      
      
        Indien een Leeuw of vellen Beer
        Gedenkt de gunst bij hem ontvangen,
        Indien een Hond waakt voor zijn Heer
        En volgt dien, die hem spijze langen:
      
      
        Indien een Arent trouw erkent
        Indien een Dolfijn heeft behagen.
        In die, welk hem door vriendschap went,
        Of die hem vreugd of spijs toedragen.
      
      
        Hebt gij mij dan niet hert'lijck lief,
        Die eenmaal alle ding geschapen
        Heb tot u vreughd' en uwe gerief
        En die u schild ben en u wapen.
      
      
        Mij die u hebt gemaakt gants vrij
        Gewillig door mijn dood en wonden
        Van Satans macht en slavernij,
        En ook van uwe straf en zonden!
      
      
        Zijn Voeder kent een Ezelin
        Maar gij o! gants ondanckb're scharen,
        Ontseght hem dank, en eer, en min,
        Die u ten goed' gheen bloed wou sparen!
      
      
        Ik ben alleen en anders gheen
        De bron van al u heil en zegen.
        Spant zo gij wilt het verstand bij een,
        Doe ik het niet, het loopt al u tegen.
      
      
        Waar toe zo veel ghesweet, ghedraeft
        Met heils-verlies om Aardse erven?
        Zoekt mij, zoekt mij die te alles laaft,
        Wilt niet om t'Aartsch het Hemels derven.
      
      
        Ik ben genadig, en schel-kwijt
        Vyt goeder herten alle fouten.
        Hoe komt dan, zondaar, dat gh' in tijd
        V ganck tot mij niet durft verstouten.
      
      
        Hebt gij o! nietig mens, gheen schrik
        Om mij u Here te verstoren?
        Besint gij niet, hoe licht dat ik
        Zelfs door een wenk u kan versmoren?
      
      
        Genadig ben ik het is waar
        Maar ook rechtvaardig in het straffen
        Mijn hand valt alle mensen zwaar
        Die niet haar zonden heel afschaffen.
      
      
        Nauw is er een die mij recht vreest
        Schoon dat ik lijf en' ziel ter hellen
        Kan zenden, en opt allermeest
        Na haar verdienst rechtvaardig kwellen.
      
      
        Daarom verlaater van u God
        Indien u traagheid u ontberen
        Doet s'Hemels vreugd, der vromen lot,
        Legt niet de schuld op mij u Here.
      
      
        Want wat zoudt ik doch meerder doen
        Tot het bevord'ren van u leven!
        Indien u niet tot denkt kan spoen
        Het goed dat ik u heb gegeven.
      
      
        O! stenen hert, het welk niet versacht
        Door zo veel aangename gaven!
        Indien gij niet komt tot aandacht
        Door t'goet dat eeuwig u kan laven.
      
      
        Indien u niet ghedreyghde straf
        Kan tot Godzaligheid bewegen!
        Zo u de schaamte niet leit af
        Van tegen mij veel quaats te plegen;
      
      
        Ja zo u hert maar dies te meer
        Verhard, hoe dat ik u betoone
        Meer vriend'lijckheyt, en u in eer
        En vreugd en goed ghesont laat wonen.
      
      
        Ja stadig u met zo veel goed
        En ook zo heerlijk kom begroeten,
        Dat daar door zelfs een Leeuw verwoed
        Zeer licht zijn wreedheid sou verzoeten.
      
      
        Wat zal dan doch mijn liefde groot
        Meer doen? wat zal die noch bedenken,
        Om u te helpen uit den dood
        Waar me'e gij willens u wilt krenken?
      
      
        Geloofd dat vrij, dat ik van zin
        Niet ben, om u onwillig binnen
        Mijns Vaders rijk te leiden. 'kmin
        Een geef mijn vreugd aan die mij minnen.
      
      
        Daar toe ook mijn rechtvaardigheid
        En laat niet toe, dat ik de genen
        Die leeft in onboetvaardigheyt
        Mijns Vaders woonplaats sou verlenen.
      
      
        Op zonden straf en onheil past;
        Op recht geloof Gods rijk en vreugden.
        Wilt gij de vreugd, u zelfs ontlast
        Van zond; betracht de ware deughden.
      
    
  