
    
      
        RAmpsalighe Diane,
        Gij die verlaten zijt van alle weelden,
        Komt Atrops wilt mijn baene,
        Mijn levens endt, Waar zijt gij die mijn telden?
        Komt ziet u kind,
        Die in de wind
        Van ‘het wreede noot-lots vlagen
        Werd voort gedreven,
        Dies zij het endt haars leven
        Slijt in klagen.
      
      
        O oorsaeck van mijn klagen!
        Die eertijds de oorsaeck van mijn vreugden,
        Gedenkt u niet de dagen,
        Florentius, ik wense dat u heughden,
        Doen wij des strand
        Ging hand aan hand
        In enigheid betreden,
        Daar gij bekoorde,
        Met u schijn-ware woorden,
        Mij met eeden.
      
      
        Daar gij zwoerd bij de starren,
        Dat Zon, en Maan het hemelsblauw souw laten,
        En onder een verwarren:
        Iae dat het schob-gediert de zee souw haten,
        Eer dat u trouw,
        Door ramp of rouw,
        In ‘het minste deel souw stuiten:
        Dit zijn u reden,
        En dier-gezworen eeden;
        Guit der Guiten.
      
      
        O Prins! des snoode daden,
        Zal zijn een smet voor u, en u geslachte,
        Vermits gij hebt verraden
        Mijn suyvre eer, daar gij zo geil na trachte,
        Doen u het lot
        Gaf het genot
        Van liefdens soetigheden,
        Vlucht gij na Grieken
        Met snel-ghevlerckte wieken,
        Zonder reden.
      
    
  