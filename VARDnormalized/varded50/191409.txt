
    
      
        Waarom, o God, zijt gij op ons verstoort?
        Smoockt noch het vier van uw ontsteken toren?
        Zijn wij dan niet uw schapen, uw verkoren,
        De kudde, die tot uwen kooy behoort?
      
      
        Gedenkt des volks zo hoog bij u geschat,
        Dat gij van ouds hebt zelver willen werven
        Tot uw gemeend, tot uitgelezen erven;
        Denkt aan dijn berg en eertijds lieve Stad.
      
      
        Spoeyt u, o God, ten hogen hemel af:
        Uw vijand heeft het heiligdom geschonden;
        Aan zijn verderf zij maet noch eynd gevonden,
        Verheft uw hand tot zijn verdiende straf.
      
      
        Uw vijand brult als een verwoede stier
        In het midden daar uw volk te zam vergadert;
        Daar u gemeend de heylge bond-kist nadert
        Heeft hij gerecht zijn bloedige banier.
      
      
        Elk woed en woelt met ijver en geweld,
        Men hackt, men kapt, en ieder is aen’t houwen,
        Men schend, men kerft uw heilige gebouwen
        Gelijk men’t hout met felle bylen veld.
      
      
        Dat werk, zo fraai gebeytelt en gesneen,
        Waar in men zag de kunst zo aardig spelen,
        Leit neer gestort door hamers en houwelen,
        Veracht, verschopt, en met de voet vertreen.
      
      
        Doch daar bij blijft de dulle schend-lust niet:
        Zij doen het vier het overschot verteren,
        En het heiligdom in puin en as verkeren
        Wat dat de bijl en moker overliet.
      
      
        Noch spreken zij: geen plaatse zij gespaard,
        Men doe het al vernielen en verbranden,
        Geen Kercke zij gevonden in de landen
        Daar uw gemeend ten dienste Gods vergaard.
      
      
        Wij zien niet meer ons teykens zo men plagh’:
        Niet een Profeet is bij ons meer te vinden;
        Geen heilig man, die aan ons weet t’ontwinden
        Hoe lang dat noch u gramschap blaken mag.
      
      
        Hoe lang, o Heer, zal duyren deze smaad?
        Zult gij, o God, in eeuwigheden lyen
        Den schimp en hoon van uwe weerpartyen?
        Wanneer is het eynd van hare laster-praet?
      
      
        Waarom trekt gij uw handen van ons af?
        O Here, laets’ uit uwen boezem rakken
        En ons met hulp, en troost, en bijstand naken,
        Gereed en heet ter goddeloosen straf.
      
      
        Gij sijt, o God, die in voorleden tijd
        Mijn Koning waart, mijn redder, mijn beschutter,
        Mijn sterke zuil, mijn steun, mijn onderstutter;
        Gij hebt mij steeds in alle nood bevrijd.
      
      
        Gij hebt de Zee doen scheuren door uw woord:
        Gij braeckt aldaar de koppen van de Draken,
        En daar u volk kwam droogs voets door te rakken
        Daar zijn zij in het holle Meer versmoord.
      
      
        Den Pharäo, de Vorsten van zijn land,
        Sijn’ Oversten, gegeten van de Vissen,
        Deed gij tot spijs den volkeren op dissen
        Aan de oever van het dorre woeste land.
      
      
        Uit steen en rots gaaft gij een waterbron,
        En, was’t van noo, gij deed de stromen drogen;
        De dag, de nacht zijn, Heer, door uw vermogen:
        Van u is het licht van Sterren, Maan, en Zon.
      
      
        Van u is d’aerd gedeylt in menig land,
        Elk zijn gezet zijn perken en zijn palen:
        Door kouw en wermt, door Vorst en heete stralen
        Is het jaer-gety gescheiden door uw hand.
      
      
        O grote God, die zo vermogend zijt,
        Lijdt gij dan noch dat u dijn vijand lastert?
        En dat een volk van alle reen verbasterd
        Aan uwen naam met vuyle tanden bijt?
      
      
        Verlaat doch niet uw lieve tortelduif:
        Geeft hare ziel niet aan de wilde dieren,
        Aan havicken, aan arenden en gieren:
        Dat geen van die haar vlees en spieren kluif.
      
      
        Vergeet niet steeds het hopje dat hier lijdt:
        Ziet op u Bond: want goddeloose schuilen
        En leg’ren zich in haar verborgen kuilen
        Om haar op’t lijf te vallen metter tijd.
      
      
        Laat niet, o God, den vromen die verdrukt
        Uw hulp verzoekt, met schaamte van u keren:
        Doet hem dijn naam verkondigen en eren
        Die onder’t kruis ellendig zit en buckt.
      
      
        Sta op, o God, neem dijne sak eens aan,
        En doet het doch den dwazen eens ontgelden
        Die dagelijks u lasteren en schelden,
        En uwen naam met onverstand versmaen.
      
      
        Werd eenmaal, Heer, haar roem en razen moe:
        Vergeet doch niet het geroep van uw partijen:
        Want het gebrom van hare snorkeryen
        Gaat onbelet tot aan de Hemel toe.
      
    
  