
    
      
        OCh arme werelds Kind,
        Hoe komt gij zo verblindt,
        Dat gij den Rijkdom zo bemindt?
        Wat zal u baten des werelds goed,
        Wanneer gij naakt verhuizen moet?
      
      
        Nu is uw hert gesteld
        Zo zeer op het snoode geld,
        Dat gij verzameld met geweld,
        Maar moog'lijck komt een dief bij nacht,
        Die al u' schat te stelen tracht.
      
      
        Nu zijn u Kassen veel,
        Uw Coff'rens in het geheel
        Gevuld met zijd' en met fluweel,
        Maar licht'lijck uw'schoon klederen al,
        Een worm klein bederven zal.
      
      
        Komt ziet de Lelyen aan,
        Die alzo sierlijk staan,
        Als Salomon ooit heeft gedaan,
        Zij winnen of zij spinnen niet,
        Hoe-wel gij haar zo heerlijk ziet.
      
      
        Een Vogel werd gevoed
        Van zijnen Schepper goed,
        Hoe wel hij geen provisie doet:
        En gij zorgt steeds met ongeduld,
        Wat spijs en drank gij hebben zult.
      
      
        En is uwe leven teer,
        En het lichaam niet veel meer
        Als des leven spijs, en des lichaams kleer?
        Betrouwt op God, die eeuwig leeft,
        Die alle dinck zijn voedsel geeft.
      
      
        Na Christi Koninkrijk
        En niet naar het blinckend' slijk,
        Laat ons doch trachten al-gelijck,
        Het ander zal ons zonder pijn,
        Zeer mild'lijck toe geworpen zijn.
      
    
  