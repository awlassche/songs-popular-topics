
    
      
        DAt zich de Koning zo vervroodt
        In vollen lust der zinnen,
        Door ’svyandts overwinnen
        En redding uit zijn zwaren nood:
        Daar van, o God, geeft hij
        Den gantsen lof aan dij.
      
      
        Vw’ kracht is het die hem krachten geeft
        In strijdt-noodt en bezwaring.
        Vw’ hulp is zijn bewaring.
        Door u is het dat hij alles heeft
        Waar ’thert begeert toe voert,
        En zijnen mond van roert.
      
      
        Vw’ goedheid loopt zijn bede voor
        In milde zegens vulsel:
        Gij schenckt hem ’theerlijck hulsel
        Van Goud beglinstert door en door,
        En brengt hem voor den dag
        In Koninklijk ontzag.
      
      
        Om ’tleven waren zijne be’en:
        Gij hebt het hem gegeven,
        En, boven dat, een leven
        Dat zich in aller eeuwiche’en
        Door alle during strekt,
        En, onafbreeck’lijck, reckt.
      
      
        Door hulp van uwe heil-rijke hand,
        Is hij, langs hoge wegen,
        Voorspoedelijk gestegen
        Tot over-treffelijcken stand,
        Met eer en roem om-glanst
        En cierelijck bekranst.
      
      
        Gij hebt hem (o! al-wijs beleid!)
        Ten spiegel van uwe trouwe
        En rijken segen-douwe,
        (Die duren zal in eeuwigheid)
        Voor aller mensen oog
        Gesteld in het hoogste hoog.
      
      
        Gij hebt zijn hert voluit verneught
        In het lieffelijcke lichte
        Van uwen aangezichte;
        Door-vrolijckt met volmaakte vreuchdt,
        En door dijn hemel-lust
        Zijn geest gebracht ter rust.
      
      
        Want gij, Heer, zijt de gantse grond
        Waar op het sterk vertrouwen
        Des Konings zich gaat bouwen.
        Dies gij door uwe goedheid gont
        Dat hij (hoe’t ook mag gaan)
        Onwankelijk zal staan.
      
      
        Al wie u, we’er-partijdigh, haat,
        En maakt zich plagen waardig,
        Dien zal uwe hand, straff-vaerdigh,
        (Hoe zeer hij ook zijn boze daad
        Voor’t sterff’lijck oog ont-leit)
        Betrappen op het feit.
      
      
        Gelijk het hout tot assen moet
        Wanneer het is geschoven
        In d’aengesteken oven:
        Zo sal’t met ’tGoddeloos gebroed,
        Ter tijd als uwe aanschijn
        Zich grouwlijck toont, ook zijn.
      
      
        De toorn-damp die ten neus’ uit stoomt
        En als een vlam komt schieten,
        Sal’t al end’ al vernieten,
        Wanneer’t, van uwen vloek bestroomt,
        Met zijn gehele aard
        Gants weg moet van der Aard.
      
      
        Met recht. Want ’therte stond gereed
        (Al deckten’t zeer behendig
        Den raad-slag van het inwendig)
        V, in den uwen, te doen leed,
        Doch heeft met al zijn moeyt’
        Het schelmstuk niet vol-broeyt.
      
      
        Haar schouder zal gevonnist zijn
        Om ellendts last te dragen.
        Haar lichaam, zal ter plagen
        En allerhande leed en pijn;
        Haar ziel, tot smerts gevoel,
        Verstrekken enen Doel.
      
      
        Zo zij met ijl de vlucht bestaan:
        Vw’ hand zal zich verheffen
        En haar van acht’ren treffen.
        Zo zij, verbaasd, te rugge gaan:
        Recht op haar aangezicht
        Staat uwe pijl gericht.
      
      
        Verhef dij, Heer. Laat uwe kracht
        Zich mogentlijck vertogen
        Den sterffelijcken ogen:
        Zo zullen wij uws Godtheydts macht
        Verheffen door’t gesanck
        Van vrolijk keel-geklanck.
      
    
  