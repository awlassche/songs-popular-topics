
    
      
        Niet al goud, wat blinkt in het oog:
        Wijl de schyn 'er veel bedrog,
        Die zich aan het gelaat vergaapen,
        Als men het maar van ver beschouwt.
        het Ratelende klatergoud
        Wil het fijne goud naaapen.
      
      
        Ziet gij z' al voor kokken aan,
        Wie met lange messen gaan?
        O dus feilt gij in uw gissen:
        Want de viller draagt die mee
        Daar hij zijn bedrijf mee deÃª:
        En zo zoud gij lelijk missen.
      
      
        Niet altijd is goede wijn,
        Waar maar eikloof-kranssen zijn
        Voor de kroegen uitgehangen:
        Want het geen zijn deugd verloor,
        Doet men wel op het schoonste voor,
        Om den koopman dus te vangen.
      
      
        Fraai is het schoentje, dat gij ziet:
        Maar gij voelt zijn wringen niet.
        Had gij het eens aan uwe voeten,
        O gij prest het zo niet meer,
        Maar gij smeet het daad'lyk neer,
        En beklaagt die het dragen moeten.
      
      
        In de wereld is gemeen,
        Dat iets anders is, dan het scheen:
        het Geen bevinding eerst zal leren,
        Als men ziet, hoe ijdelheid
        Door een schyn ons heeft verleid,
        En ons dwaaslijk doen begeren.
      
      
        Geef mij meerder wijsheid, Heer!
        Op dat ik mij hoeden leer,
        Als de schyn mij zou bedriegen;
        Daar ik door beveiligt ben,
        Als ik recht die waarheid ken,
        Die haar' zoekers niet zal liegen.
      
    
  