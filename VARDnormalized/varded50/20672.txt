
    
      
        O Parel van de vromen,
        Robijn van Godes Kerk
        Marcelle, Paus van Romen,
        Wij maken nu ons werk,
        Om uit te trompen uwen lof,
        Die hoog in des Hemels hof
        Om uwe schone deughden
        (Die God den Heer verheughden)
        Verheven zijt // Altijd verblijd,
        Na uwen vromen strijd.
      
      
        De Puik der Roomsche Vrouwen
        Lucina, heeft uwe raad
        Gevolgd, en zonder rouwen
        Volbroght ook metter daad.
        Zij gaf aan d'Heyl'ge Kerk haar goed
        Met heus, en blij gemoed,
        Waar me'e de Christ'ne zielen
        Eensdeels haar onderhielen:
        De rest bleef aan // Gods Tempel staan,
        Marcel, na u vermaan.
      
      
        Daar na heeft U doen vangen
        Den bitteren Tyran
        Maxens ,, die als een Slange
        Het Christ'ne Volk vloogh an.
        Hij de'e U wreede wreedheid aan,
        Met stokken de'e hij slaan
        Uwe Godgeheyl'ghde leden
        Gants tegen recht en reden.
        Gij drough die smaad // Gij le'e dien haat,
        Gods Opperste Prelaat.
      
      
        In vasten, en gebeden
        Besteden Gij uwe tijd;
        G' hebt wonder vroom gestreden,
        In God uwe Heer verblijd;
        Tot dat Gij sturf uwe eyge dood
        In deze grote nood.
        Dan nu zijt Gij verheven,
        Tot des hemels eeuw'ge leven.
        Bidt dat ook wij // Van d'helle vrij,
        Met U zijn eeuwig blij.
      
    
  