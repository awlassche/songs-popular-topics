
    
      
        Mijn Ziele singh van ‘s Werelds mooi,
        Dat alle Vleys niet is dan Hooi,
        En des Mensen heerlijckheden,
        Niet anders dan een Velt-cieraet,
        Een Bloem die smorgens open gaat,
        En des aconts af-gesneden,
        Met voeten wordt getreden,
        Wordt getreden, wordt getreden.
      
      
        Zo is het hier met alle ding,
        Onvast, en vol verandering:
        Zo is het met alle Schonen,
        Schoonheid is maar een wankel goed,
        Hoe de ouderdom haar meer ontmoet,
        Hoe minder dat haar koonen
        De lonckend’ ogen tronen,
        Ogen tronen, ogen tronen.
      
      
        De Distel-bloem vertoond haar stand,
        De lichte schaduw’ aan de wand,
        De Sleck uit slijm geboren.
        De Water-bel zeer haast vergaan,
        En Rooselaer die wijst ons aan,
        Hoe door een klein verstoren,
        Haar luister wordt verloren,
        Wordt verloren, wordt verloren.
      
      
        De Winter maakt de Roos’laer dor,
        De Water-bel vlucht met een snot,
        En d’alder-schoonste Mensen
        Zijn met een snap haar wezen kwijt,
        De moeite, zorg en vlugge tijd
        Die doen haar blos allenschen
        Verdorren en verslenssen,
        En verslenssen, en verslenssen.
      
      
        de ouderdom fronst de gladde huyt,
        En trekt het haar bij lockjes uit,
        Zij weet de rode kaken,
        De lippen en het fier gelaat,
        Met alles dat ons geestig staat
        Haast ongezien te maken;
        En doen de wellust braken,
        Wellust braken, wellust braken.
      
      
        Schoonheid is maar een blaas vol wind,
        Indien zij haar allene vindt,
        En van de Denkt verstekken:
        Gij die na rechte schoonheid tracht,
        Rijst Hemel-waers met u gedacht,
        Daar zal zij, niet om spreken,
        Vrij wezen van gebreken,
        Van gebreken, Van gebreken.
      
    
  