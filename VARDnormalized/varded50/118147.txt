
    
      
        Gij Bacchusheld, die met uwe volle glazen,
        Als uw sieraad, in kuf en kroegen pronkt:
        En roemt het wel als werk van grote baazen,
        Zo gij 'er een ter zwelgers bank afdronkt.
      
      
        Gij maakt uwe buik, gelijk een balg van zwijnen,
        Waar door gij die, of aap, of leeuw gelykt:
        En als uwe maag geballast is van wynen,
        Maakt dat gewigt, dat u de voet bezwijkt.
      
      
        Dan legt gij in een goot wel vuil gespogen,
        Uwe tong is stram, uwe herssens zijn dan vlot,
        Tot spot en smaad van die u dus beogen.
        O! zulk een zwijn behoort in het verkenskot.
      
      
        Zal dan een mens zich zelven dus verbeesten?
        Een reed'lyk dier der mensen schandvlek zijn?
        Gelykt gij dus wel na de Hemelgeesten?
        O neen: gij zijt dus erger, dan een zwijn.
      
      
        het Word dus verschoont: Ik was zo wat beschonken:
        De drank had mij bevangen, eer ik het wist.
        Beschonken slechts: Zeg schandelijk smoordronken,
        En beestelijk ontredent; want zo is het.
      
      
        Het schepsel, dus misbruikt, zal wraak begeren;
        Terwijl uwe ziel voor eeuwig dorsten moet:
        Gebrek en kwaal zal het lichaam ook verteren:
        En wacht geen drop in des afgronds zwavelgloed.
      
    
  