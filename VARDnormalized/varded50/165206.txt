
    
      
        O Zoete jeugd weest niet hooveerdigh,
        Roemt niet op staat, of ed'len geest,
        Want, schoon al schijnt een mens zeer weerdig,
        Noch is hij minder als een Beest:
        Zo wanneer wij te recht bemerken,
        Het aardse lichaam, en zijn werken.
      
      
        De jonge Kalveren, en Lamtjes,
        En al het Gediert, die springen op,
        En soeckens hares moeders mamtjes:
        De Pilkes kruipen uit de dop.
        Maar een jong Kind leidt lange jaren,
        En strekt zijn Ouders tot bezwaren.
      
      
        Als and're Dieren zijn geboren,
        En op de wereld voort-gebracht,
        Zo koom'se met haar kleed te voren,
        Met pluimen, wol, of haren vacht.
        De mens alleen heeft naakte leden,
        En and're moeten hem bekleden.
      
      
        Een Beest dat leeft ook zonder zorgen,
        Zonder arbeid, en zonder zweet:
        En het zorgt nooit voor den dag van morgen,
        Want altijd staat zijn dis gereed.
        Dit mag de mense niet gebeuren,
        Maar moet in het werk hem schier verscheuren.
      
      
        Natuur heeft ook een Beest geschapen
        Bekwaam tot tegenstand van strijd:
        Want ieder Beest dat draagt zijn wapen,
        Daar mede dat het vecht, en smijt:
        Maar d'arme mens en draagt geen hoorens,
        Geen klauwe, noch geen scherpe spoorens.
      
      
        Een Beests veerdig op zijn benen,
        En afgeveerdigh tot de vlucht.
        Een Vogeltjen dat vlieght daar henen,
        Tot boven in de blauwe Lucht.
        Maar een mens is zeer traag van leden,
        En gaat heel log daar heene treden.
      
      
        Een Beest leeft ook veel meer na reden
        Als wel een mense zelver doet
        Want het is in zijn staat te vreden,
        Maar een mens zoekt al meerder goed.
        En dit ontciert den mens noch het meeste,
        Dat hij een dienaar is der beste.
      
      
        En wilt gij van de kunsten roemen,
        Die geschieden door des mensen geest,
        Zo zal ik u eens kunsten noemen,
        Eerst uit-gevonden van een beest.
        En hij is van veel groter eren,
        Die kunsten vindt, als die ze leren.
      
      
        Wie heeft het mets'len eerst begonnen?
        Het was een Swaeltien in zijn nest,
        En hoe het Gaern moet zijn gesponnen,
        Leerden de spinnen alderbest.
        En hoemen Landen moet Regeren,
        Dat mostmen van de Byen leren.
      
      
        En hoemen zijnen stem moet wringen,
        In groven, en in fijnen taal,
        Om alzo goed Muziek te zingen,
        Dat leerde ons de Nachtegaal.
        En ook de Aarde te onder-mijnen,
        Dat leerd ons Mollen, en Konijnen.
      
      
        Een Pellicaen die leerd' het laten,
        Door het tappen van zijn eigen bloed:
        Een Ooievaar die leerd' ons vaten
        Hoemen Klisteren zetten moet,
        Een Ezel leerd' in oude tijden,
        Dat men den Wijngaard moet besnijden.
      
      
        En om door het Roer een schip te stieren,
        Dat saghmen aan een Vis zijn steert.
        In somma: daar zijn veel manieren,
        Dat het Gediert ons heeft geleerd.
        Wat wil hem dan een mens verheffen,
        Daar hem de Beesten overtreffen.
      
    
  