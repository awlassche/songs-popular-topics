
    
      
        Truytje ik moet u loven,
        Want gij weet meer te hoven
        Als d'alderbraefste Kok,
        Met kunsjens te versieren,
        Met schikken en schockieren,
        Dat des zeker zonder jok.
      
      
        het Zij waar het is besproken,
        In Kamer of in Koken,
        Ik vind' u even drock,
        Met jongen en met oude,
        Met vrije en getroude,
        Dat des zeker zonder jok.
      
      
        Met Burgers en met Boeren,
        Met Heren en met Hoeren,
        Die gij kent bij de schok:
        Met Waerden, en Waerdinnen,
        God geef ook hoese zinnen,
        Dat des zeker zonder jok.
      
      
        Met Wevers, en met Snyers,
        Met Voer-lui, met Paert-ryers,
        Met Boef, met Bedelbrok,
        Met Aaterlinghs, met Basters,
        Met lui vol lofs en lasters,
        Dat des zeker zonder jok.
      
      
        Met snoode Duyvel-jaghers,
        Met Broeders en met Swaghers,
        In enig hoek of hok,
        Met Botters, valse Speelders,
        Met Heelders en met Steelders
        Dat des zeker zonder jok.
      
      
        Met Schooyers, en Wijn-koopers,
        Met schraepers en laegh-loopers,
        Wel hoe ik krijg de nok:
        Bij Armen, en bij rijken
        Laat gij u goedheid blijken,
        Dat des zeker zonder jok.
      
      
        Gij slacht de goede Paarden
        Gij werpt niemand ter aarden,
        Het valt als in Gods blok:
        U goedheid is rechtvaardig,
        Wel een root rockjen waardig
        Dat des zeker zonder jok.
      
      
        Maar als zij het u verwijten,
        Zegt: die een hond wil smijten,
        Die vint wel haast een stok:
        Maar kundy u verbijten,
        het Zal haar te meerder spijten,
        Dat des zeker zonder jok.
      
      
        Die u hier over laken,
        Laat zij het eens beter maken,
        Het zij om ring of rok:
        Maar of ze schoon wat praten,
        Gij seltet toch niet laten,
        Dat des zeker zonder jok.
      
    
  