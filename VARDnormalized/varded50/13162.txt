
    
      
        ALs eens bij geval mijn oog
        Van der aerd' om hoog
        Na den schonen hemel vloogh.
        Ik terstond in al dit licht
        Van de waarheid onderricht,
        Zag hoe dat alleen de deugd
        Na dit leven ons verheugt.
      
      
        Hoe den Hemel is ons wit,
        En het al bezit,
        Waarom dat den mense bidt,
        Waar alleen men eeuwig leeft,
        Daar ons toe geschapen heeft
        God van hemel, en van aard,
        En hierom ons noch bewaard.
      
      
        Hoe zijn and're schepsels al
        In het aardse dal
        Niet en zijn tot onzen val,
        Maar tot noot, en zaligheid
        Van zijn goedheid ons bereid,
        Om daar uit te kennen hem,
        En te leven na zijn stem.
      
      
        En om te beminnen weer
        Dezen goeden Heer
        Boven alle goed, en eer;
        Ook na zijnen wijzen raad
        Te versmaden, dat vergat,
        En eerst zoeken het eeuwig Rijk
        Aan de wereld niet gelijk.
      
      
        Van zijn heilig woord geraakt,
        Om te zijn volmaakt
        Was bereid om Jesum naakt,
        En aan het Kruis voor mij gedood
        Na te volgen naakt, en bloot,
        Van de wereld ook veracht,
        Die de raden Gods belacht.
      
      
        In dit opzet bleef ik staan
        En den Heer voordaen
        Met mijn Kruis ben na-gegaan.
        Meer mij trok de zaligheid
        Zijn beminders toegeleyt
        Als het werelds ijdel goed,
        Dat mij nimmermeer voldoet.
      
    
  