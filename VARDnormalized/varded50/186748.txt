
    
      
        God was, en is al evenwel
        Voor zuiver bloed van Israël,
        En reine harten, die hem vrezen,
        Zo magtig goed, als hij kan wezen.
        Wat mij belangt, al wist ik dat,
        Noch week mijn voet schier van syn pad,
        Daar schortte slechs een weinig aan,
        Dat ik niet uitschoot in mijn gaan.
      
      
        Want ik ontstak van nijd, helaas,
        Als ik den trotsverwaanden dwaas,
        En veeler mensen godloos leven,
        In vree, en voorspoed zag verheven.
        Want niet een band, noch knoop, noch stoot
        Benaauwt hen ooit, tot in hun dood.
        Zij zijn heel glad, en vet, en rond,
        Hun kracht blijft fris, hun lijf gezond.
      
      
        Zij raaken, als veel mensen, niet
        In moeilikheeden, noch verdriet,
        Noch werden ooit bezocht met slaagen,
        Die veel geringe mensen plaagen.
        Daarom omringtse Hovaardij,
        Gelijk een keten van waardij,
        Geweld bedekt hun overdaad,
        Als waar het een cierlik pronkgewaad.
      
      
        Hun oge gaat als uit het lid,
        En puilt van het vet waar in zij zit.
        D'inbeelding mag hun veel beloven,
        Noch gaanse des harten wens te boven,
        Zij margelen de lieden uit,
        En spreken van een boos besluit.
        Tot last, en druk der kindren Gods,
        Elk spreekt, als van om hoog, heel trots,
      
      
        Hun mond, gezet tot spotterij,
        Gaat zelfs den hemel niet voorbij,
        En als een pest, die niemand spaarde,
        Zo wandelt hunne tong op aarde.
        Dies keert syn volks mistroostig hart,
        Dewijl hun het waater, door hun smart,
        Met bekers vol, werd uitgedrukt,
        Zich, laas, hier toe, als heel verrukt.
      
      
        Dat elk van hun ten lesten seit,
        Hoe! weet dit Gods alweetenheit?
        Zou bij den Hoogsten, dien wij vrezen,
        Al wetenschap van alles wezen?
        Want, ziet, dit goddeloos geslacht
        Vermenigvuldigt goed, en magt,
        Hoe boos het zij, het leeft gerust,
        En swemt in alle werelds lust.
      
      
        Voorwaar ik hiel vergeefs, zeer net,
        Mijn harde rein, en onbesmet,
        Vergees ook wies ik, heel zorgvuldig,
        Mijn vrome handen, als onschuldig.
        Want ik gevoel doch, alle daag,
        Een nieuwen slag, en plaag, op plaag,
        En schoon ik lange veel verdroeg,
        Mijn straf keert alle morgens vroeg.
      
      
        Zo ik nu zei, het is ook best
        Dat ik zo spreek, als al de rest,
        Ik zoude, zie, het geslacht der kindren,
        Die uwe zijn, zeer trouwloos hindren.
        En schoon ik dit geheim doordocht,
        Op dat ik dat eens weten mogt,
        Het gaf veel moeites in mijn oog,
        En bleef voor mijn verstand te hoog.
      
      
        Tot dat ik dies, om opening,
        In Godes heiligdommen ging,
        En daar met opmerk zag verklaaren
        Hoe, op het laatst, die zotten vaaren.
        Voorwaar gij zet hun voeten maar
        Op gladde steilten, in gevaar,
        En stortse, door een buiig weer,
        Tot hun verwoesting, plots ter neer.
      
      
        Hoe wierdt, als in een ogenblik,
        Dat volk verwoest van groten schrik!
        Het nam een eind, en is al henen,
        Geheelendal tot niet verdwenen.
        Gij zult ontwaakt hun beeld van eer,
        Door al de stad, verachten, Heer,
        Gelijk een droombeeld, naa den nacht,
        Bij die ontwaakten, werd veracht.
      
      
        Nu weet ik, als mijn harde, vol
        Van bittren nijd, als zuurdeeg, zwol,
        En ik, van hartzeer, in mijn nieren,
        Geprikkelt, mij niet kon bestieren.
        Want ik was dom van onvernuft,
        En wiste niets, als gans versuft,
        Dat ik bij u doe, als een beest
        Der grootste bezien, ben geweest.
      
      
        Maar in dien weiffelenden strijd
        Zo hiel ik het noch met u altijd,
        Gij greept, en hield bij quaade slaagen.
        Mijn rechterhand, om mij te schraagen.
        Gij zult mij voorts, door uwen raad.
        Een leidsman zijn, die voor mij gaat
        En mij daar naa, in heerlikheit,
        Opnemen bij uw majesteit.
      
      
        Wien heb ik in den hemel meer.
        Tot mijn behoud, dan u, o Heer?
        Ook kan mij niets op aarde lusten,
        Om, als op u, daar op te rusten.
        Verdwynt mijn vlees, bezwijkt mijn hart,
        Van al mijn druk, en grote smart,
        God, dan mijns harten rots alleen,
        Blijft ook mijn deel in eeuwigheên.
      
      
        Want, zie, die verre van u staan
        Zijn, met hun wegen, aan het vergaan,
        Al wie van u zich elders keerde,
        Dien roeit gij uit, want hij hoereerde.
        Voor mij! het is mij een goede zaak,
        Dat ik nabij mijn God geraak,
        Op wien ik mijn vertrouwen stel,
        Op dat ik al uw werk vertel.
      
    
  