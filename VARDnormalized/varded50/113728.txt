
    
      
        Zoet kind hoe lang heb ik verlangt u eens het aanschouwen,
        Die u zo zeer bemin.
        Hoe lang heb ik gewenst u aan mijn hert te douwen,
        Niet enen ogenblik die mij waart uit den zin.
      
      
        Nu is, naar lang ghehaeck, die blijde uur gekomen,
        Die mij nu geeft het geniet,
        Nu heb ik u met vreugd in mijnen arm genomen,
        Die in een groot jolijt verkeert all' ons verdriet.
      
      
        O uur! o blijtste uur! gelukkig boven maten,
        Die mij jont u gezicht.
        O nacht! die van het licht der Zonnen is verlaten,
        Maar is van u, o Soon, nu al te zeer verlicht.
      
      
        Nu is het dat ik voortaan mijn liefde zal gaan blussen,
        In een ghesaeyt ghemoet,
        Aan uwen soetsten mond met de aldersoetste kussen,
        Die zijt mijn hoogste vreugd, mijn enig eeuwig goed.
      
      
        Nu is het dat ik voortaan mijn hert aan het u zal drukken,
        En gij het u aan het mijn,
        O aldersoetste kind, wat schenct gij m' al gelukken!
        O wat een leven mij voortaan zal met u zijn.
      
      
        O met wat grote vreugd zal ik de borst u geven,
        En u den dorst verslaan!
        U, die u Moeder spijst, u, die het al doet leven,
        Met wat jolijt zal ik dat nu aanzien voortaan.
      
      
        Hoe zeer zal mij mijn hert van blijschap op ook springen,
        Als gh' er aan slapen zult,
        Wat lof zal ik dan u, en uwen Vader zingen,
        Met alle zoetigheid van u zo zeer vervult.
      
      
        O wat ghemeynsaemheyt zal mij met u noch wezen,
        Wat grote vryicheydt!
        Met u mijn liefste kind, en Bruygom uytghelesen
        Met u, God aller troost, en aller soeticheydt.
      
    
  