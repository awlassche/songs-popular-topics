
    
      
        HOe Godes Geest steeds in voor-leden tijden,
        Heeft bij-gestaan die om zijn Name lijden:
        Dat toont Blandin, een Vrou, alzo genaamd
        Die in het kruis, zich Christi niet en schaamt.
      
      
        Zij was ghevaen, met and're Christen Helden,
        Die onvertsaeght, zich voor haar Beulen stelden,
        Ook deze Vrouw', verkwikt door Godes Geest,
        Geen pijn en schroomt, noch voor geen Beulen vreest.
      
      
        Haar wreede Konst, om deze Vrouw' te plagen,
        Doet hier geen vrucht; zij kan het alles dragen.
        Van des morgens vroeg tot aan den avond laat
        Men steeds haar wond, en teere leden slaat.
      
      
        De Beulen zelfs, en d'alderwreedtste Lieden
        Die staan verbaasd, hoe of dit kan geschieden,
        Dat zo een Vrouw' haar leven houden kan;
        En zo ghetroost, steeds roept haar Christum an.
      
      
        Men zocht haar doen van Christum of te raden,
        Zij roept heel luyd'; Sta van mij, al gij kwaden;
        Ik sta te vast; ik blijf een Christen Mens;
        Ik voel zijn hulp, geen beter troost ik wens.
      
      
        Dit zwakke lijf, gemartelt vol van wonden,
        Wierdt uit-gerekt, zo aan een staak gebonden,
        En op-gerecht, kruys-wijs, al aan dit Hout,
        Is noch ghetroost, vast op den Heer zij bouwt:
      
      
        Daar hing de Vrouw' met deur-geploeghde leden,
        Heeft voor haar zelfs, en mede-volk gebeden:
        Die met haar me'e, doen waren in dit perk,
        Als Martelaers uit Christi ware Kerk.
      
      
        DIt heeft als doen den wreden hoop ghespeten,
        Zij hebben haar den Beesten voor-gesmeten,
        Daar zagen zij, dat al dien wreden aard
        Gods Dienares, eerbiedelijcken spart.
      
      
        Daar zagen zij dat al de wreede Dieren
        Die Vrouw' ontzien, haar zwakke leden vieren
        Met groot ontzag, de Beulen tot een spijt,
        Den Tyranni, der mensen tot verwijt.
      
      
        Dit wreed ghediert' de mensen overtuigen,
        Wat doet den hoop ? Zij willen haar niet buigen,
        Eens tot berou: men vaat de Vrouw' weer aan,
        Men doet ze we'er tot in de Kerker gaan.
      
      
        Des ander-daags men brochtse voort gebonden,
        Men pijnight we'er, van nieuws, haar oude wonden,
        Zij is ghetroost, verkwikt door des Heren Geest,
        Gheen pijn zij schroomt, noch felle dood en vreest.
      
      
        Doen zij haar strijdt volkomen had' gestreden,
        Ter eren Gods, en stichting van zijn Leden,
        Haalt haar den Heer, uit dezen pijn en nood,
        In het Hemelrijk, door middel van de Dood.
      
    
  