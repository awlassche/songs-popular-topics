
    
      
        Maria, ziet de blijde uur ghenaecken,
        Daar gij zo langen tijd na hebt ghehaeckt,
        Iesvs, die u in liefde heeft doen blaken,
        U lang verlangen tegenwoordig staeckt.
      
      
        Bereid u tot zijn komst met alle vreugden
        Die nu terstond zal zijn op uwen schoot,
        Voor hem versierd u hert met louter deughden,
        Die onbevlekt tot u komt, wit en root.
      
      
        Ziet hij begint in u hem nu te ruren,
        U zuiver doecxkens vlijtig maakt gereed,
        Want 'tkindt en kan in u niet meer geduren,
        Ziet het is hier: willecom het vreugdig heet.
      
      
        Ah sieget op de koude aarde schreien,
        Zijn armkens steken om u bijstand uit,
        Haast u doch, Moeder, wilt niet lang verbeyen,
        Gij weet doch wat dit droef geschrei beduyt.
      
      
        Nemt doch u liefste kindtjen in u armen,
        En drucket aan u hert, aan uwen mond,
        Om dat met uwen adem te verwermen,
        Nu gij met vier de kouw niet weiren kont.
      
      
        Gaat in zijn doeckskens spoedig het doch winden,
        Van kouw dat beeft in het midden van de wind,
        En met den wullen band dat haastig binden,
        In zijnen noot hem, na u armoey, dient.
      
      
        Gheen bedd', noch wieg voor hem is hier te vinden,
        Dus van de kribb' u dient, en van het hooi,
        Legt daar uit noot op uwen wel-beminden,
        Niet anders is te vinden in des' kooi.
      
      
        Daar zullen het Lam de herders komen groeten,
        Aanbidden met een diep' ootmoedicheydt,
        Zijn hertjen met hun pijpkens daar verzoeten,
        Van kouw en ongemak dat bitter schreyt.
      
      
        Wij groeten met de herders u, Beminden,
        En bidden u met hen ootmoedelijk,
        Geeft ons dat wij te gaar u eewich vinden,
        En u genieten in u hemel-rijck.
      
      
        Zijt ons daar toe behulpzaam, soetste Moeder,
        En gratie ons verkrijgt van u lief kind,
        Door u geworden dat is onzen broeder,
        Bij hem dan ons ook tot een Moeder dient.
      
    
  