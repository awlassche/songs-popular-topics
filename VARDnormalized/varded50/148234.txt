
    
      
        DOen d'Herders inder nacht,
        Haar Schaepjens op de wacht,
        Sorghvuldiglijck bewaarden:
        Omscheen haar in het gezicht,
        Een klaar en helder licht,
        Waar in haar openbaarde,
      
      
        Een over grote schaer
        Van Englen, die haar
        Des boodschap lieten horen;
        Hoe dat de Heer van al,
        Tot Bethlem in een stal,
        Heel ned'righ was geboren.
      
      
        En zongen overluid,
        Het lof des Heren uit,
        Met haar vergode tongen:
        Mijn ziel heeft veel gepeys;
        En denkt zo meen'gen reis,
        Hoe lieflijk of zij zongen.
      
      
        Ach! zoete melody!
        Ach Heer! wanneer zult gij,
        Ons aan u Tafel bringen?
        In des Hemels Bruylofts zaal?
        Op dat wij al-te-mael,
        U lof gelijck'lijck zingen.
      
      
        Daar zingen het nieuwe Lied,
        het Welk schoon men dat nu niet
        Kan na zijn waarde kwelen,
        Dan zullen met der daad,
        En op zijn rechte maet,
        Staag zingen ende spelen.
      
      
        Ach vreugd! die alle vreugd,
        In zoetheid en geneugt,
        En blijdschap gaat te boven,
        Veel meerder scheelt in waerd',
        Als Hemel ende Aerd',
        Laat ons dien Schepper loven.
      
      
        Mijn hert van vreugd ontspringt,
        Mijn geest van blijdschap zingt,
        Door het grondig overdenken,
        Van het hemelse gezang.
        O Heer! wilt ons eer lang,
        Des zoetheid eeuwig schenken.
      
    
  