
    
      
        'k HEff' mijn ziele op tot den Here,
        Ik vertrouwe op u, mijn God,
        Dat nooit schaamte mij onteere.
        Hoedt mij voor des vijands spot.
        Hen, die op uw gunste altoos
        Wachten, zal nooit schande treffen,
        Maar wel die gans trouweloos
        Handelen, en zich verheffen.
      
      
        Heer, leer mij uw wet en wegen
        Recht begrijpen en verstaan,
        Dat ik, tot uwe dienst genegen,
        Mag in uwe paden gaan.
        Leerme uw waarheit, want gij zijt
        Mijn verbonds-god; 'k zal dan wachten
        Op uw heil tot allen tijd,
        Dag en nacht uw wet betrachten.
      
      
        Denk aan uw barmhartigheden,
        En uw goedertierenheit,
        Die gij eeuwig voor den leden
        Van uw erfdeel hebt bereidt.
        Doch gedenk de zonden niet
        Mijner jeugd, mijn snoode daaden;
        Opdat gij mij, Heer, aanziet
        In uw goedheit en genaden.
      
      
        God is goed, en gans rechtvaardig,
        Daarom zal hij onderwijs
        Aan den zondaar, schoon onwaardig,
        Geven, zijnen naam ten prijs.
        Den zagtmoedigen zal hij
        In zijn recht en wegen leiden,
        En hun leren, hoe men vrij
        Zijne deugden zal verbreiden.
      
      
        Al des Heren hemelpaden
        Zijn vol goedertierenheit,
        Louter waarheit en genaden,
        Den bewaarderen bereidt
        Van zijn wetten en verbond.
        Heer, vergeef mij al mijn feilen,
        Om uws naams wil, want den grond
        Kan ik door het getal niet peilen.
      
      
        Wie is hij toch die den Here
        Vreest? Hij zal hem door zijn licht
        Onderwijzen van zijn lere,
        En den weg, voor hem gericht,
        Dien hij steeds verkiezen moet.
        Zijne ziel zal ook vernachten
        Eeuwig in het waare goed;
        D'aarde is het erf voor zijn geslachten.
      
      
        het Groot geheim en licht des Heren
        Zijn alleen voor hun bereidt
        Die met diep ontzag hem eren;
        Dien geeft hij ook het recht bescheidt
        Van zijn heilverbondt en goed.
        'k Hou mijn ogen steeds geslagen
        Op den Here, als die mijn voet
        Voeren zal uit des vijands laagen.
      
      
        Wendt u tot mij in genaden,
        Keer naar mij uw aangezicht,
        Want ik, eenzaam en beladen
        Met elenden, zoeke uw licht.
        Daar de knelling van mijn hart
        En mijn angst zich verre strekken;
        Voer mij uit myn' nood en smart;
        En laat mij uwe almagt-dekken.
      
      
        Wil toch mijne ellende aanschouwen,
        Zie mijn kwelling en verdriet,
        Al mijn zonden, die mij rouwen,
        Neme uw goedheit weg om niet.
        Zie, Heer, mijne haters aan,
        Mijn vervolgers, die vermeêren;
        Want zij mij door het hart verraân,
        En met wrevelhaat onteren.
      
      
        Heer, bewaar mijn ziel en leven,
        Redt mij uit des vijands magt.
        Laat mij nooit met schande beven,
        Daar ik op uw bijstand wacht.
        Laat oprechte vroomigheit,
        Mij, die u verwacht, behoeden:
        Help uw volk, dat u verbeidt,
        Israël uit tegenspoeden.
      
    
  