
    
      
        Zweert niet/ ik wilt wel geloven/
        O Papisten wreed end' fel/
        Zo gij meester waart van het spel/
        Dat gij ons haast zoudt beroven/
        (Dorstig na het onnozel bloed)
        Van ons leven end' ons goed.
      
      
        Galge/ Zweert/ Vier ende Water
        Zouden u Doctoren zijn/
        Om te disputeren fijn
        Tegen al die u gesnater
        Niet en stellen rechte voort
        Boven Gods geschreven Woord.
      
      
        Uwe Mayers zouden dwingen
        Ons/ die gij Kickvorssen heet/
        Oft het ons waar lief oft leed/
        In de woeste Zee te springen/
        End'ons doen verslinden daar
        Van den Spaenschen Ooievaar.
      
      
        Maar God zal de Vorssen helpen/
        Dat zij u end' uw's gelijk
        Zullen jagen over dijk.
        Kruipt doch weder in u Schelpen:
        Want de Leen is op de baan
        Om den Arent te verslaan.
      
      
        Om den Spinne loos te jagen
        Wt het Weseltjen zijn hol/
        Om de Coningh-moorders dol
        Hare straffe te doen dragen/
        Om ons/ die gij ketters naemt/
        Te beschermen/ soo't betaamt.
      
      
        Vriend gij dreygt den onvertsaegden
        Die u snorken acht als kaf.
        Trekt maar eens t'Mom-aensicht af:
        En Matroos die laestmael waegden
        Dicht voor Gibraltaer de kans/
        Salt ook durven doen althans.
      
      
        Maar indien men u mag raden/
        Legt veel liever af den haat/
        Die u maakt dus obstinaat.
        Draecht (eer't meer doet) onbeladen
        De Levrey in het hert gheprent/
        Daar men Christus volk bij kent.
      
      
        Liefde meen ik/ die het al lijden/
        Hopen end' verdragen kan/
        Die wij moeten trekken an/
        Willen wij met God verblijden/
        Als die duivels kind'ren kwaad/
        Scheid alleen van het Godlijck zaad.
      
      
        Laat u geld end' eerzucht varen/
        Want die het al wil hebben/ ziet/
        Krijgt op het lest ghemeynlijck niet.
        Dat gij hebt/ wilt dat bewaren/
        En u zelven niet bedriecht/
        T'is kwaad vangen dat er vliecht.
      
      
        Geeft O Prins der Prinsen goedig
        Vred'in onze dagen doch/
        End' behoed' ons voor het bedrog
        Der tirannen wrevelmoedig/
        Die de vrijheid van het ghemoet
        Drukken willen onder voet.
      
    
  