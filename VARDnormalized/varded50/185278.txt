
    
      
        Waar zoek ik u, eilaas! wat raad?
        Dien Heiland, die mijn ziel zoo zeer beminde,
        Dat ik in het Graft hem niet en vinde;
        Ziet hier de zweet-doek en het dood-gewaad;
        Wie mag hem hebben weg-geleid?
        Ach! kan mij niemand daar van doen bescheid?
        Ik zou hem weg halen, nemen en dragen,
        En brengen ter stee,
        Eer het begon te dagen,
        Daar hij bleef in vree.
      
      
        Ach! goeden Vriend, zegt Hovenier:
        Weet gij niet, wie mag hebben weg-genomen
        Het Lighaem, dat hier was gekomen,
        En voor drie dagen men begroef alhier?
        Maria, Vrouw, kent gij mij niet?
        Wat? weent gij om die gij hier voor u ziet?
        Rabboni Meester zijt gegroet van herten,
        Nu is al mijn druk,
        Verdriet, rou, pijn en smerte,
        Gekeerd in geluk.
      
      
        O zalig uur, o blijden dag,
        Dat ik u, mijnen schat, heb weer gevonden,
        De liefde heeft u hier gezonden,
        Wel laat toe dat ik u omhelzen mag:
        Maria mij dog niet en raakt,
        U ijver matigt, en u lust nog staekt,
        En wilt in het hert u blijdschap nog wat sparen,
        Want ik in persoon,
        Nog niet ben opgevaren,
        Tot mijns Vaders Troon.
      
      
        Maar gaat gij tot mijn Broeders heen,
        En boodschapt die uit mijnen mond en name,
        Want daarom ik u tegen kwame,
        Dat zij haar houde nog wat vast by-een:
        En dat ik vaar naar mijnen God,
        U Vader, Schepper, Heer, en hoogste lot:
        En dat ik weer zal haastelijk bij haar komen,
        Want ik Thomas moet,
        Zijn ongeloof betonen,
        Tot des Mensen goed.
      
    
  