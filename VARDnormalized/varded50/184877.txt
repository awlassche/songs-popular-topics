
    
      
        Gelijk den Hert spoeydt,
        Om water te vinden,
        Wanneer hij vermoeid,
        Ontvlucht d'haze-winden;
        Wenst, Jesu, mijn herte
        Vol dorstige pijn,
        In alle mijn smerte
        Met u ook te syn.
      
      
        Verdrietigen tydt,
        Verdrietige nachten!
        Gij eeuwigheid zijt,
        Die mij zo doet wachten:
        Mocht ik bij u wezen,
        Mijn hoogste geluk,
        Waar lange genezen
        Mijn Ziele van druk.
      
      
        O soet' Medecyn,
        O Hemelse spijze!
        Komt mijnen troost syn,
        Komt ras in mij rijzen:
        Gij kent, wat al quaelen
        Syn binnen mijn hert:
        Ei! komt in mij dalen,
        Genezen mijn smert.
      
      
        Als ik u een keer
        In mij zal ontvangen,
        Ontsteekt noch al meer
        Tot u mijn verlangen:
        Doet mijne liefd' branden,
        Wanneer ik u vind';
        Dat zij met haar banden
        Mij vast aan u bindt.
      
    
  