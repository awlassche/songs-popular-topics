
    
      
        VAder, God in der eeuwigheid,
        Na u heb ik zeer lang' gebeid,
        Komt mij te hulp', O God mijn Heer,
        Versterkt mij doch, want ik ben teer,
        Geeft mij u woord recht te verstaan,
        In genen nood wil mij afgaan.
      
      
        Ik bid u Heer, met gantse macht,
        Wilt mij bewaren dag en nacht
        Voor dezen bozen vijand kwaad,
        Die als een Leeuw rondom mij gaat:
        En behoed mij voor valse schijn,
        O Heer, wilt doch mijn Leydtsman zijn.
      
      
        Verbeid niet lang', O Here zoet,
        Om mij te troosten u doch spoed,
        Mijn vlees is zwak ende zeer krank,
        O Heer, vordert doch mijnen ganck,
        Dat ik u paden recht mag tre'en,
        Daar heb ik u, Heer, om gebe'en.
      
      
        Ik ben zeer krank, en daar toe broos,
        'k Heb van mij zelfs niet goeds altoos,
        Dus doet mij, Heer, doch nu bijstand,
        U liefde in mijn herte plant,
        Heer, stuirt mij op de rechte baan,
        Met uwen Geest wil mij versaen.
      
      
        Wijst mij u wegen, Here goed,
        Leert mij u paden met der spoed,
        Leidt mij in uwe waarheid klaar,
        Dat bid ik u, Hemelse Vaar,
        Om uwes Naams wille, O Heer,
        Zijt mijn misdaad genadig zeer.
      
      
        Mijn zonden zijn zeer menighvult,
        O Heer, vergeeft doch mijne schuld,
        Alleen heb ik gezondigd, hoort,
        Voor u Vader, weest niet verstoort,
        Och Heer mijn God, en straft mij niet,
        Al met u gramschap van mij vlied.
      
      
        Ijdelheid ende leugens fij
        Heer, laat die verre zijn van mij,
        Armoed' noch Rijkdom geeft mij niet,
        Met u genade mij begiet,
        Laat all' geveynstheyt van mij vlien,
        En uwen wil in mij gezien.
      
      
        O Here, maakt mij doch bekwaam
        Tot een lid aan uwen Lichaam,
        Een steen tot uwen Tempel net,
        Dat ik hier toe mag zijn gezet
        Een rank, Heer, an u Wijngaard zoet,
        Dat ik in liefden groeien moet.
      
      
        O Prinse God, u moet lof zijn,
        Reinigt het hert' ende nieren mijn,
        Besprengt mij, Heer, met Isop schoon,
        Ontvangt mij in des hemels Troon,
        O God, gij die alleen zijt groot,
        Geeft mij sterckheydt tot in den dood.
      
    
  