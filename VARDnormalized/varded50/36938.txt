
    
      
        Mijn Lief, mijn Duif ken, mijn Vriendin,
        Hoe gij mij meer verstoot, hoe ik u meer bemin,
        Proeft, en her-proeft vrij uwen Serviteur,
        Zo gij mij uit-stoot langs de een deur,
        Zal ik langs de ander deur in komen.
        Dit hebbe ik vast voor mij genomen.
      
      
        Als gij van u douwt met geweld
        Een Kind dat in den touter is van u gesteld,
        Zo komt het Kind noch sterker wederom,
        En zo komt uwen Bruidegom
        Tot u met sterker minne-treken,
        Hoe gij hem verder hebt versteken.
      
      
        Ik haak en snaeck, ik blaak, ik woel,
        Ik ben geweldig werm, en gij blijft even koel,
        Gij trekt mijn hert, en gij blijft onberoerd,
        Gij staat daar ik word' om-gevoerd,
        Maar hoe de liefd' en wijn zijn ouwer,
        Hoe dat zij beter zijn en trouwer.
      
      
        O Liefste ik houd' voor gewis,
        Dat uyt-stel van vermaak is water in de Smis,
        Het Fruit smaakt eens zo goed en zoet
        Wanneer den Plukker klimmen moet,
        Hoe gij uwe jonst' aan mij meer weigert,
        Hoe dat mijn liefde hoger steyghert.
      
      
        Hoe gij mijn bede verder werpt,
        Hoe mij den zoeten lust wordt dieper in-ghescherpt,
        Den Weiman prijst de jaght al duertse lang,
        De jaght is soeter als den vang,
        Hoe ik meer moeyt doen in het jagen,
        Hoe mij den Haas meer zal behagen.
      
    
  