
    
      
        Schone Philida,
        die weidt het wollig Vee
        aan deze Waterkant,
        rust u Leen,
        hier wat neer,
        wilt niet treen
        verder meer,
        ik verwacht u, op dit KlaverLandt:
        Ach laat doch niet,
        mijn gemoed in het verdriet,
        die u klaeght,
        en gestadig naar u jaagt,
        dat mijn lust
        werd gheblust,
        tot mijn rust is volbracht,
        lief verhoord doch mijn droeve klacht.
      
      
        De wangunst die gij mij toont,
        Zeg mijn lief, waar door mag dit doch zijn
        'k Vin in mij
        Zo veel leed,
        Dat ik lij
        Al te wreed,
        Ach beminde, met een straffe pijn;
        O droeve smart,
        'k Voel een brand in mijn hart,
        Die mij knaeght,
        En naar gheen vertroosting vraagt
        Dan van uw,
        Die mij schuw
        Vliet, daar nu
        Mijn jong hart
        Is in druk, en in pijn verward.
      
      
        Wilt aan deze Rozelaar,
        Philida doch bij mij rusten neer,
        het Gheen mij bringht
        Naar u toe,
        het Gheen mij dwinght
        Dat ik doe:
        U te dienen is al mijn begeer;
        Dat ik dus smeeck,
        En mijn hart voor u brek,
        Dat geschied
        Lief om u, en anders niet:
        Ach door pijn
        Ik verdwijn,
        Laat mij zijn
        Eens verlost
        Harderin eer't mijn leven kost.
      
      
        Schone Philida laat af,
        En aan mij geen meerder wreedheid doet:
        Al mijn rust,
        En mijn vreugd,
        Iae mijn lust,
        In mijn jeugd
        Wilt mij gunnen, met een blij gemoed.
        Drijft Tyranny
        Uit u hart, aan een zij,
        Lief mij Kroont
        En met wedermin beloont:
        Op dat ik,
        Door des schrik
        Niet verstick,
        En u faam
        Wordt besmet, met een wrede naam.
      
    
  