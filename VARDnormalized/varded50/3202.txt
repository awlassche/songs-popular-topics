
    
      
        DIe zijn gemoed, dat vuil is, omme-keert,
        En dompelt neer de leelijck-siende smetten,
        Die het schandig slijk van zijnen Akker werd,
        Om dat hij het goed niet en sou zien verpletten,
        Doet treffelijk, ghelijcker wordt geleerd;
        Wel hem, die het goed in plaats van het kwaad gaat zetten.
      
      
        Goe plant geeft goe'n boom, goed zaad geeft goe vrucht
        Een boom in mulle aard gezet, zal groeien,
        Met vrucht, en tak, schier boven aan de lucht:
        Maar die hem nooit niet eens en wil bemoeien
        Dat hij zijn Ziel, van het kwade, laas! berucht,
        Het vuil uyt-wied', zal nimmer vruchten snoeien.
      
      
        Een Christen ziel, hervorremt en herbaert,
        Diens kwaad in zee den Heiland heeft verdronken,
        Is als gekeerd van Goddelijcken aard:
        Den ijver doet staegh zijn gemoed ontvonken
        Tot Godes Wet, hij ooght ten Hemelwaerdt,
        Met zielen-drift, en heylighlijcke lonken.
      
      
        het Onkruid verderft het over-goede zaad,
        Het neemt het merg van het land zo wel als het beste,
        Het groeyt zo wel als het gheen 'er elders staat,
        Maar het onderscheid verneemtmen eerst op het leste,
        Wanneermen't dorst, en met de vleugel slaat,
        Hij valt bekaeyt die op het wiet hope veste.
      
      
        Wel op dan, ziel! rukt uit den wortel-tak,
        Zaai heilig zaad, God zal den wasdom zeg'nen,
        Vreest gheen onweer, of enig ongemak,
        God zal na wens, zijn gunste laten regh'nen,
        Dat het ontluyckt, en klimt ten Hemel strak:
        Die God bewaard, wat noot kan hem bejegh'nen?
      
    
  