
    
      
        DE schoonheid van een zagt gemoet,
        Dat opgescherpt in puik van eedle zeden
        Ten doel heeft wijs beleit en reden,
        Van hemelspys, die zielen sterkt, gevoed,
        Is waarder dan het mild koraal
        Van rozelippen, zoet op minnetaal,
        Of poeslig leliwit, of wondende ogen,
        Waar door het hart
        Blijft opgetogen
        In de minnesmart.
      
      
        Die heerlijkheid is zonder duur.
        Een nevel kan haar gloeiend heen bederven,
        Gelijk de lucht de waterverwen;
        Maar het ziele schoon is godlyk van natuur.
        Die luister volgt in het ondergaan
        De zomerzonne om schooner op te staan,
        Die zich van gene schaduw laat bevlekken,
        Zoo zal de deugd,
        Ter glorie strekken
        Aan de schone jeugd.
      
    
  