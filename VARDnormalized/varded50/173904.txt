
    
      
        HEt is voorwaar een grondig stuk,
        De lof des Heren uit te breiden,
        En dat men zig komt af te scheiden
        Van zondig quaat tot ramp en druk,
        Dit zijn de vruchten van de deugd,
        Zoo als men hoort oprecht te handlen
        Om als den vromen recht te wandlen,
        Verstandig tot een grote vreugd.
      
      
        Het geen dan gaat voor eerst gewis,
        Dat is oprecht te laten lichten
        Wat in hem is en zoo te stichten;
        Zijn huisgezin bij wien men is,
        En eist ook voor het tweede mee
        Geen schandig quaat zig voor te stellen,
        Maar Godes wond'ren te vertellen,
        En genig quaat te geven stee.
      
      
        De derde deugd dient zoo betracht
        Dat wij het kwade heel verlaten,
        Ook allen bozen handel haten,
        En gaan in deugd van kracht tot kracht.
        Ook dient voor het vierde vast gesteld
        Te haten afval van Gods wegen,
        Op dat men zig niet vint verlegen,
        Want die de ziel doet groot geweld.
      
      
        Voor het vijfde dan zoo dient het hert
        Dat wederstreeft uit ons te wijken,
        Waar van men kan de vlagge strijken
        Door min, en meerder strijd en smert.
        Maar voor het zeste dient hier bij
        Dat wij ons van den bozen wennen,
        En hem niet meer en willen kennen
        Om vrij te zijn van slavernij.
      
      
        Die deze deugden in zig heeft,
        Die zal daar op nog meer uitwerken,
        En tegen achterklap zig sterken,
        Op dat hij achterklap weerstreeft.
        Van grootsheits inbeelt staat hij af,
        En die zig daar toe overgeven,
        Mishagen hem in doen en leven,
        Hij ziet voor uit haar staande straf.
      
      
        Maar die oprecht is in het land,
        En zig getrouw stelt in zijn daden
        Die acht hij groot en wel beraden;
        Hij lieft haar bij zijn en haar trant,
        Indien het ook zijn vermogen lijd,
        Zoo zoekt hij dienst van zulke mensen
        Die oprecht zijn, en het goede wensen,
        Op dat hij zig met haar verblijd.
      
      
        Maar daar en tegen leid hij niet,
        Die onrein zijn in hert en zinnen,
        Om in zijn huis haar kost te winnen.
        Bedrog dat geeft zijn ziel verdriet,
        Hij is zoo tegen alle quaat
        Dat hij het zoekt te overwinnen;
        Gelukkig die zoo stelt zijn zinnen,
        En die zig stelt na Godes raat.
      
    
  