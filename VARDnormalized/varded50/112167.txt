
    
      
        VOlmaakte Kloris luister toe,
        Met mij op het dons gezegen:
        Mijn hert is vol, Ai! luister hoe
        De Liefde kan bewegen.
        Toen Mars met Venus lag te bed
        Kort voor de list van het yzernet,
        Riep hij in zijn bedrijven,
        O! Vreugd die nergens weerga heeft,
        Daar't Godendom alleen door leeft,
        Wie kan uw kracht beschrijven.
      
      
        O Weelde riep de bleeke Maan
        In Latmus duist're dreven,
        Daar komt mijn Heil, mijn Herder aan,
        Om mij te doen herleven.
        het Schynd zei zij, of dit jeugdig gras
        Nog plat van gister avond was.
        Hier ga ik weder leggen.
        Edimion kom aan mijn zij
        En kus en streel en troetel mij,
        'k Zal niets daar tegen zeggen.
      
      
        Toen het schoon en wonder Mirrekind
        In de Sabeesche velden
        Tot smorens van de Min bemind,
        Zijn wellust zoude melden,
        Vloog Venus ligterlaag in brand
        En greep Adonis bij derhand,
        En zeeg met hem te neder;
        Hier zei zij, op dit krakend groen
        Zult ge uw vertelling beter doen.
        Hier leggen wij gereeder.
      
      
        Toen Paris met Helene vlood
        Uit Menelaus hoven.
        Lag hij in haren malsen schoot
        Syn hertje zagt te stoven.
        Toen prees hij Venus hemelhoog.
        Toen zag hij dat zij niet bedrog.
        Toen riep hij duizendmalen,
        Weg Juno met uw Pauwenstaart
        Weg Pallas met uw Uil en zwaard:
        Niets kan bij Venus halen.
      
      
        Toen Held Eneas in der nacht
        Aan Dido's zij gelegen,
        Vertelde wat geval hem bragt
        Door zo veel vreemde wegen;
        Schoot hij de blonde Koningin
        Het hert vol vuur, het oog vol Min:
        Zij deed de Hofzaal ruimen.
        Het Tafelbedje was gereed:
        Anschisestellig, wat gij deed
        Verklikten al de pluimen.
      
      
        Maar Kloris Lief, ik proef alleen
        Met u die suiker weelden,
        Die al de Goden in het gemeen
        In haren wellust deelden.
        Ik ben u Mars uw Priaams Zoon:
        Ik ben Endymion, Adoon:
        Ik ben uw Roem der Frygen:
        Ik zie in mijn Venus aan,
        Helene, Dido en Diaan;
        Daar ik vol op kan krijgen.
      
    
  