
    
      
        KOmt laat ons tezamen in den Geest,
        Eens van het eerste Pinksterfeest,
        Een dank-lied, voor den HEERE, zingen;
        Hier is voorwaar een juychens-stof:
        Ontvang, o Heer! den prijs, en lof,
        Van ons, schoon armen, en geringen!
      
      
        Wat was het ene overschoone Dag,
        Die men op het Christen-PINXTER zag,
        Wanneer een vlammend vuur, en stemmen,
        Sig zo ontsach'lyk deden voor,
        Op het Volk van het heilig Christen-choor;
        Wie kon de krachten daar van stremmen!
      
      
        En, wat verzamelde sig daar,
        In het kort, een overgroote Schaar!
        Die, als zo meenig' oog-getuigen,
        Van des Heylands sonderbaare kracht,
        En Goddelijke wonder-macht,
        Sig moesten voor HEM nederbuigen!
      
      
        Och dat wij allen (thans te zaam)
        Ons mede voor syn Zaak, en Naam,
        Eendragtelyk, in geest, verbinden!
        Gewisselijk zo is 'er hoop,
        Dat wij nog in dees' levensloop,
        Iets mede zullen ondervinden!
      
      
        Hoe arm doch, en hoe zwak in staat,
        Ons hopje hier of daar bestaat,
        o JESUS! kom GIJ in het midden,
        Wanneer w' in liefde, hier beneên,
        In Uwen Naame syn bij een,
        En in den geest voor U aanbidden!
      
      
        Hebt GIJ iets aan ons hert gedaan,
        Wij bidden, vlamm het verder aan;
        Op dat ook onze mond, en sprake,
        U gantsch'lyk worde toegewydt,
        En ieder onzer in syn' tijd,
        Het goede Uwes huizes smake!
      
      
        Verdoet eens gantsch'lyk uit ons hert,
        Het gene daar nog is verwert,
        En voor Uwe Ogen nog niet richtig:
        Och wierdt het in ons Licht, en Regt
        En (in de heil'ge schaal gelegd)
        Bevonden, naar syn maate, wichtig!
      
      
        Vercier, naar Uw alwijs beleid,
        Met heiligen met heerlijkheid,
        De Woonsteed' onzer aller zielen!
        O dat daar, voor Uwe Majesteid,
        Een Zetel worde toebereidt!
        En wij gestadig voor U knielen!
      
      
        Kom met uwe Geest bij ons ter woon!
        Plaats bij ons Uwe genaden-throon;
        Leer ons alomm' Uwe Tempel stichten!
        O! dat w' als heil'ge Seraphîn,
        Die self', uwe Klaarheid mogen zien,
        Voor and'ren weer konden lichten!
      
    
  