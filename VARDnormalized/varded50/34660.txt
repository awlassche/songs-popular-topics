
    
      
        Ik hebb’ de minn’ Adieu gezeid,
        Ik wil mij houden aan de druiven,
        Ik zal mijn’ schijven doen verschuiven:
        Tot Bacchi-dienst ben ik bereid:
        Adieu dan soet’ Aminte,
        Adieu, ‘k ghebenedijd’ den dag
        Dat door het sap van de pinte
        All’ mijn’ minn’ verdronken lag.
      
      
        Ik zal den kleinen Minnegod
        Gelijk een kalf de huyt afstropen:
        Al zijn gheweir zal ik verkopen,
        Om het geld te hangen aan den pot:
        Adieu dan soet’ Aminte,
        Adieu, ‘k ghebenedijd’ den dag
        Dat door het sap van de pinte
        All’ mijn’ minn’ verdronken lag.
      
      
        ‘k Spot met de dertel minnemoer,
        En met haer’ domme kamenieren:
        ‘k En zal dees’ monsters niet meer vieren,
        Want Venus en is maar een hoer:
        Adieu dan soet’ Aminte,
        Adieu, ‘k ghebenedijd’ den dag
        Dat door het sap van de pinte
        All’ mijn’ minn’ verdronken lag.
      
      
        Ach! hoe gerust is nu mijn hert,
        Van het minne-pack te zijn ontslagen!
        ‘k En zal nu niet meer gansche dagen
        Beladen gaan met druk en smert:
        Adieu dan soet’ Aminte,
        Adieu, ‘k ghebenedijd’ den dag
        Dat door het sap van de pinte
        All’ mijn’ minn’ verdronken lag.
      
    
  