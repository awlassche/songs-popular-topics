
    
      
        WAnneer gij zult door uw geschreeuw
        Uitbrullen als een wreede Leeuw,
        Wanneer gij zult, o Here, brullen,
        Uw kind'ren tot u komen zullen.
      
      
        Zij zullen achter na u gaan,
        Zij zullen bevend komen aan,
        Gelijk een vogel uit Egipten,
        Die het net ter nauwer noot ontslipten.
      
      
        Zij zullen in haar droev'ge stand,
        Gelijk een duyv' uit Assurs land,
        Tot u gaan, die ze zult verschonen,
        End in haar huis doen zeker wonen.
      
      
        Ik schrey' tot u in mijn verdriet,
        O God, maar gij en antwoordt niet:
        Ik sta, om op uw hulp te wachten,
        Maar gij en meugt op mij niet achten.
      
      
        Gij zijt, gants tegen uw natuur,
        Tot mij geworden wreed en stuur;
        Door uwer handen sterke krachten
        Weerstaat gij mij als met verachten.
      
      
        Maar schoon gij ook zijt noch zo straf,
        Ik wil van u niet wijken af:
        Want gij en kont ons doch niet haten,
        Hoewel gij schijnt ons te verlaten.
      
      
        Gij zijt, o Heer, den genen goed
        Die u verwachten met ootmoed,.
        Der ziele die u zoekt, en stil is,
        En hoopt en lijdt, zo als het uw wil is.
      
      
        Mijn ziele kleeft u achter aan:
        Ik zal u doch niet laten gaan,
        Tot dat ik uwen lieven zegen
        Zal hebben, Heer, van u gekregen.
      
    
  