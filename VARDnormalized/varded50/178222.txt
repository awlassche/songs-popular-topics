
    
      
        O felle dood, die zult verstaan
        All’ dat hier leven heeft ontfaen
        Hoe bitter is ons u vermaan?
        Niemand en kan u kracht ontgaan.
      
      
        Gij komt tot elken in het ghemeyn,
        Is het rijk oft arm, is het groot oft klein,
        Al die leven in ‘swerelts plein,
        Al zijn zij ook van zonden rein
      
      
        Gij neemt ons zo haast als gij meugt
        All’ dat ons droevig hert verheugt,
        Ghenucht, gezelschap, spel en vreugd,
        Al waer’t ook in de jonge jeugd.
      
      
        All’ die gij raakt met uwen poot,
        Die moeten ruimen naakt en bloot:
        Zo wordt het lichaam arm en snood,
        Begraven inder aarden schoot.
      
      
        ’Tgoet dat wij lang hebben gespaard,
        Met arbeid groot bij een vergaard,
        Ontneempt gij ons stout onvervaard,
        Wij wordent kwijt spijt onzen baard.
      
      
        Alleen die doen naar Christus zin,
        En wachten hun van kwaad gespin
        Die suldy brengen groot gewin;
        Deur u gaan zij ten Hemel in.
      
      
        Maar die nu kwaad van leven zijn,
        En dienen deze wereld fijn,
        Die brengt gij inder hellen pijn,
        Gesloten van Gods zoet aanschijn.
      
      
        Prins, dit is wel den besten raad,
        Dat elk een hem wel wacht van kwaad,
        En stel in enen goeden staat,
        Zo is de dood tot sijnder baat.
      
    
  