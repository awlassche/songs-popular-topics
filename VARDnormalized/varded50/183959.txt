
    
      
        wel hoe! moetick noch langer veysen?
        En moet het noch al zijn bedekt
        Waar toe mijn jonge ziele strekt?
        Neen, neen; naar lang en angstig peizen?
        Dient eenmaal uit te syn gezeid,
        Wat mij in dezen boezem leit.
      
      
        En waarom sou ik langer hijgen?
        En waarom knagen mijn gemoet,
        Tot aan mijn innig herten-bloed?
        Neen, neen, 'ken wil niet langer zwijgen.
        Ten is geen schande dat men mint
        Wanneer de zoete jeugd begint.
      
      
        Waar ik tot dertel spel genegen,
        Zo diend'ick des te syn beschaemt,
        Vermits geen lust een maagd betaamt,
        Maar nu ik ga door reine wegen,
        Zo mag ik zeggen daar het dient,
        Dat ik behoef een echten vriend.
      
      
        God heeft in ouden tijd gesproken
        De mens en moet niet eenzaam zijn,
        Neen, dat is al te groten pijn,
        Als ons de jonkheid komt bestoken,
        Gewis haar dient een rustig man
        Die hare jeugd niet temmen kan.
      
      
        En schoon Gods Soon is afgekomen,
        Syn leer en heeft het echte bed'
        Niet ingebonden, niet belet;
        Men heeft dit woord ook doen vernomen,
        Wie in sigh voelt een heten brand,
        Die kome tot den echten band.
      
      
        Wel aan ik worde met verlangen
        Verzocht van zeker jong-gesel,
        En ziet! ik weet hij meynt het wel:
        Hij is door heete min bevangen,
        En ik (al schijn ik wonder koel)
        Weet ook wat ik in mij gevoel.
      
      
        Het is nu ruim een jaar geleden,
        Dat hij tot mij hier eerstmaal kwam,
        Dat hij tot mij syn toevlucht nam;
        Ik ben gevleyt, gestreelt, gebeden;
        Tis zeker lang genoeg getoeft
        Voor ene die een man behoeft.
      
      
        Wel, moeder, let op deze zaken,
        En dient u van den nutten tijd,
        Mij dunkt het is genoeg gevryt.
        Dus wilt doch eens een einde maken,
        Een rijpe peere dient gepluckt
        Eer dat het met haar kwalijk luckt.
      
    
  