
    
      
        Als d'Archangels eens roepen,
        Gij doden, komt voor God!
        Verrijzenis, veel troepen
        Zal aanstonds voeren, tot
        Zijn Zone, in het leven:
        Die hun voor het goed, of quaat,
        Zal vreugd, of straffe, geven,
        Als ieder mens daar staat.
      
      
        Hoe zal de aarde krielen,
        In Godes Oordeeldagh?
        Vol van gestorven zielen,
        Met blijdschap, en geklag.
        Zij zal de zee zijn doden
        Doen geven, aan Gods Zoon:
        Die, op het bevel van Gode,
        Hun geven zal hun loon.
      
      
        Verrijzenis zal voeren
        De dood, uit het duister graf.
        Dan zullen hun verroeren,
        Die God het leven gaf.
        De graaven zullen krielen,
        Door die op zullen staan:
        Want d'overleeden zielen
        Uit hun dan zullen gaan.
      
      
        Zij zal de geesten geven
        Weer lighaamen, op dat
        Zij daar in mogen leven,
        In Gods volmaakte stat:
        Of in de naare Helle:
        Waar in het geen zal zijn,
        Dat hun zal eeuwig kwellen,
        Door wroeging, angst, en pijn.
      
      
        Hier door zij roepen zullen,
        Agh! bergen valt op ons:
        Door angst zij zullen brullen,
        Als het vallend steengebons,
        De aarde zal doen beven:
        Als haar aansteeckt het vuur:
        Waar in hun het zondig leven
        Dan vallen zal zeer zuur.
      
      
        Zij hun voor God zal stellen:
        En dan zijn Oordeel zal
        Een ieders vonnis vellen
        Ja, geen gering geval,
        Bij God zal zijn vergeten,
        Van het geen hier is gedaan,
        Hij zal dit zeer klaar weten,
        Als zij daar voor hem staan.
      
      
        Zij hun voor God zal houwen:
        Dan zullen zij zijn Zoon,
        Hem en zijn maght aanschouwen,
        Als hij zit op zijn troon:
        Omeingelt van de vromen,
        Ook van zijn grote maght:
        Waar bij dan ook zal komen,
        Al het goddelijk geslaght.
      
      
        Zij zal hun aan doen horen,
        Dat God aan hun dit zeid:
        Komt hier, mijn uitverkoren,
        Be-erft mijn heerlijkheid!
        En gaat van mij, godlozen,
        In het eeuwig helsche vuur:
        Dit vonnis zal den bozen
        Dan vallen schrick'lijck zuur!
      
      
        Zij zal hun doen aanschouwen
        De vromen, bij Gods vreugd:
        Het welk hun zal benouwen:
        Zo lont hun daar ondeugd
        Geen wenen, of geen kermen,
        Hun daar in helpen zal;
        Want God zal hem ontfermen
        Niet, over dit geval.
      
      
        Zij daar na hun zal voeren,
        Zeer ver van hunnen God.
        Hun zal dan zwaar ontroeren,
        Hun quaat onzaaligh lot
        Het eeuwige weeklaagen
        Ligt zijn zal hun geluid!
        En d'eeuwigheyt dier plaagen
        Zal ligt nooit lopen uit!
      
      
        Zij hun zal doen bemerken,
        Dat Gods genaade zal
        Hun nu niet meer versterken,
        Om hun, voor deze val,
        Uit liefde te behoeden.
        O neen! een zondaar moet
        Dit zonneklaar bevroeden,
        Als hij de zonde doet.
      
      
        Bereid u dan, gij volken,
        Voor u verrijzenis.
        Als Gods Zoon op de wolken
        Voor u gekomen is,
        Zal hij u eeuwig leven
        Na het verderf doen gaan:
        Of ook Gods vreugde geven,
        Zo gij hebt deugd gedaan.
      
      
        Gij moet dan deugd bedrijven,
        En wijken van het quaat:
        Dan zult gij zeker blijven,
        Uit die verdoemde staat:
        En dan zult gij ook zweven,
        Door die verrijzenis,
        In het eeuwig volmaakt leven;
        Waar bij geen einde is.
      
    
  