
    
      
        Het is lang genoeg in snoode zonden
        Gewentelt, en den geest gebonden
        Aan des werrelts lust, en ijdelheid,
        In duisternis vergunt te slapen.
        Trek aan, o Kristeziel! het wapen;
        Trek op; den weg is nog bereid.
      
      
        Uw Heiland op des dag besneden
        Zal al uw leed te boven treden.
        Besny gij slegs het verkeert gemoed.
        Die zal, trots duizend euvle daden,
        Het gebroken harde noit versmaden,
        Maar zuiver wassen in zijn bloed.
      
      
        Niets zal het Niewe Jaar u geven,
        Verniewt gij niet het oude leven,
        En denkt, hoe vast uw tijd genaakt.
        De helhond, rede u aan te randen,
        Dreygt met verwoeden klauw, en tanden,
        En wijkt, wanneer gij bid, en waakt.
      
      
        Wagt na geen morgen, maar laat heden
        Van alle uwe averegtse zeden
        Het einde zien, om nu voortaan
        Te wandlen op den weg der vromen.
        De grote dag zal eenmaal komen,
        Waar op hier alles zal vergaan.
      
    
  