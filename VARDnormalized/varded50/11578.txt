
    
      
        Zoekt Perlen, zoekt Gesteenten,
        Zoekt Goud en schat, en kostelijke dingen,
        Coralen en gebeenten,
        Of wat de roem des Rijkdoms weet te zingen:
        Zoekt in het zand// In Zee of Land,
        Of waerje wilt ter degen:
        In des Vrouwen deughde// Is des Werreldts schat en vreugde,
        Gants gelegen.
      
      
        Haar zoet aanminnig wezen,
        Is kuis en vroom, en vriendlijck daar en boven:
        Haar lof is nooit volpresen:
        Ja niemands macht kan hare glantz verdoven:
        Al waar zij gaat// Al waar zij staat,
        Daar licht zij als de Sterren
        Die met haar vonken// Gestadig staan te lonken,
        Al van verre.
      
      
        De man die is haar Koning,
        Haar Burgerij dat zijn haar lieve kinders:
        Haar Hof dat is haar woning:
        Zij leeft met lust, en zieter weinig hinders:
        Haar wetten gaan// Een ieder aan,
        Zij stiertse na de reden:
        Met zoet vermaken// Kan zij al hare zaken
        Wel bekleven.
      
      
        Zij ziet in alle hoeken,
        Zij schickt, zij stelt een ieder aan zijn handel,
        het Verloren gaat zij zoeken,
        Is spaarzaam, vroed en oprecht in haar wandel:
        Zij is de eer'// En houdt haar Heer
        En Man in groter waerden:
        Na haren sinne// Zo isse Koninginne,
        Op der aarden.
      
      
        Zij leeft een lustig leven,
        Dan wat zij doet, dat gaat haar wel te herten:
        Nooit wils' haar Man begeven,
        Hoe het God ook voegt in tegenspoed of smerten:
        Haar smert is zijn// En weer zijn pijn
        Versoetse door haar zeden:
        De deugd doet merken// Dat zij in al haar werken
        Leeft in vreden.
      
      
        Wie zonder dan niet wensen
        Om zulk een kroon te drukken aan zijn wangen?
        O liefste pronk der Mensen!
        Wie sou na u niet vieriglijk verlangen?
        Ten waar dat gij// Bleeft aan ons zij,
        Wij zouden rennen, zwerven,
        En eenzaam dolen// Op bergen en in hoolen,
        En versterven.
      
    
  