
    
      
        ADonai mijnen Here,
        Ziet, mijn gedaghten die lopen zo vere,
        'k Bid u, wilt mijn togh lere,
        Waar dat gij waart, of wat dat gij al dede,
        Eer gij van niet bereede
        Hemel en Aarde,
        Of gij mijn dat verklaarde?
        Maar ik ben het, maar ik ben het,
        Maar ik ben het niet waarde.
      
      
        Mijn Bruid, mijn uitverkoren,
        Uwe zoete vraag en zal niet zijn verloren,
        Wilt mijn neerstigh aanhoren:
        Ik was in mijn, 'k was in mijn eyge wezen,
        Als ook nu, en na dezen:
        'k Ben niet vermingelt,
        Nog van geen ding omringelt,
        Van geen plaatse, van geen plaatse,
        Van geen plaatse omsingeld.
      
      
        'k Ben nochtans over-alle,
        Zo wel den Hemel als het onderste dalle
        Is in mijn als een valle.
        Ik hoef geen grond, of iet om op te steunen,
        Nog ook om op te leunen.
        Zonder beginne,
        'k Ben buiten ende binne.
        Maar gij kundt het niet, maar gij kundt het niet,
        Maar gij kundt het niet versinne.
      
      
        Ik geniete met zoetheid,
        Eeuwelijk zonder leed, ofte vermoetheydt,
        Mijn Goddelijke goedheid.
        het Was mijn vermaak mijn schoonheid te aanschouwen,
        Zonder eens op te houwen;
        En ik verheughden
        In mijne eigen deughden;
        Ik ben heilig, ik ben heilig,
        Ik ben heilig, vol vreugden.
      
      
        Mijn Bruid, weest dan ootmoedig,
        En overdenkt bij u zelven nu spoedig,
        God alleen die is goedig.
        Ik hoef u niet, nog genig ander zaken,
        Die 'k begeerde te maken
        Van den beginne,
        Dat gij mijn moght gewinne.
        Wilt gij mijn niet, wilt gij mijn niet,
        Wilt gij mijn niet beminne?
      
      
        het Is voor u al ten beste,
        d'Hemel, en't aardrijk, en alle de reste,
        Mindt gij mijn togh ten leste.
        Kan ik meer doen? 'k heb u mijn Soon gegeven,
        Die verlost u van sneven,
        Door zijne wonden:
        'k Heb d'heyligh Geest gezonden.
        Gij hebt mijn dus, gij hebt mijn dus,
        Gij hebt mijn dus gevonden.
      
      
        Adonai mijne Koning!
        Ik wete wel dat gij hoeft gene woning;
        Maar het is al tot betoning,
        Dat gij begeert uwe goedheid mee te dele:
        Ende dat 'er zo vele
        Zouden waarachtig
        Uw goedheid zijn deelachtig.
        Adonai Heer, Adonai Heer,
        Adonai Heer almachtig.
      
      
        Ik bemin u mijn Here;
        Maar gij weet ook wel dat ik ben zo teere:
        Daarom is mijn begeere,
        Dat het u belieft, mijn nog meer te versterken,
        Dat ik vroomer mag werken,
        En al mijn zinnen,
        Besturen om te minnen.
        Laat ik nu dan, laat ik nu dan,
        Laat ik nu dan beginnen.
      
    
  