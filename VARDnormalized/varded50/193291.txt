
    
      
        GOds Volk word dapperlijk bestreden,
        En worstelt met veel tegenheden.
        De wereld, het vlees, en hels gespuis,
        Kanten sig tegen Christi Huis.
        Zij hebben listige Dienstknegten,
        Waar door zij Godes Stad bevegten:
        Hier sluypt een Dwaal-geest listig in,
        En daar een van een aertschen zin.
      
      
        Hier vind gij een geveinsden Vleier,
        En daar een ergerlijk Misleyer,
        De Lauwe, en Nicodemijt,
        En kan Gods Kerk niet worden kwijt:
        De Schismatijk scheurt Christi leden,
        De Ketter luistert na geen reden:
        Zo doet ook niet de Apostaat:
        De Antichrist baard het grootste kwaad.
      
      
        Dan heeft de kerke nog Vijanden
        Die het Christen Volk grijpen in banden:
        Ja vele koelen noit hare moed,
        Voor dat gestort wordt het Christen bloed:
        Dog tegen al dit wreede woelen,
        Doet God de kerk zijn gunst gevoelen:
        Hij toost, hij red uit ongeval,
        Noit komt Gods kerke gants ten val.
      
    
  