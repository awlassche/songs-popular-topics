
    
      
        ’k BEn in de tijd van Negen Dagen,
        De gantse Waereld rond gedragen,
        Op een Ezel zonder Staard;
        Wat zag ik wondelijke Dingen,
        Die ik belust ben om te Zingen,
        het Is dunkt me wel een Stuiver waard.
      
      
        Voor eerst zo kwam ik binne Romen,
        Daar zat een Walvis in de Bomen,
        Die zong een Liedje in het Latijn;
        Hij wist zijn Stem zo lieft te meng’len,
        Nu als een Klok, en dan als Beng’len,
        Dat is te zeggen Grof en fijn.
      
      
        In Groenland daar vond ik een Kater,
        Die Reed op Schaatzen met een Sater,
        Wonder snel, en Poot aan Poot:
        Ik dagt dat zijn al raare Snaaken,
        Ik zag twee Beeren een Ijs-slee maaken,
        Van binnen met Oost-Indies Loot.
      
      
        In Spanjen vond ik twee Kamelen,
        Te zamen een Klaver-Jasje Spelen,
        Ik zag ’er ook een Kakketoe,
        Die deed (wie Henker zoud het raden?)
        Niet anders als Karstangie braden,
        En roerden als ik weet niet hoe.
      
      
        In Duytsland zag ik zonder liegen,
        Vier grote Waterhonden vliegen,
        Met lange Pijpen in de Bek,
        Ik zag een vleermuis die heel rood was,
        En als een Olyphant zo groot was,
        Die liep voor Vasten-Avonds Gek.
      
      
        In Vrankrijk zag ik een Tijger,
        Die had een Bek gelijk een Ryger,
        En vier Poten als een Zwijn;
        Hij Fluiten als de Blinde Vinken,
        Ik zag hem uit een Tobbe drinken,
        De alderbeste Nieuwe Wijn.
      
      
        In Engeland vond ik twee Apen,
        Die schilden niet als Gele Rapen,
        Ieder met een Penne-Mes,
        De Snuif aan haar ene zei stond,
        Ook zag ik nog al dat daar bij stond,
        Een Bier-kan met een Borrel-fles.
      
      
        In het Zuyd-land zag ik op een Toren,
        Een Ooievaar met Honderd Oren,
        En met Ogen Tien-maal Tien;
        Maar bloed wat had hij raare Poten,
        Zo regt gelijk de Weg van Sloten,
        Het was heel koddig om te zien.
      
      
        In Finland zag ik Negen Pauwen,
        Van Kiddel-steenen Mostard knauwen,
        En zij liepen op haar Kop;
        Ik zag ’er twee de Klokken luien,
        Ik zag ’er Vier met Wagens kruien,
        Zeer vol gelaan met Haverdop.
      
      
        ’k Zag aan de Kaap de Bon Espransse
        Twee Dode Hottentotten Dansse,
        Ieder met een Rommel-pot;
        Zij hadden het beide niet vergeten,
        Maar sprongen vlug, dat moetje weten,
        Als Muggen in een Hoender-kot.
      
      
        ’k Zag op Batavia een Meer-kat,
        Die op zijn Agter-pootje neer zat,
        En hij spon van het fijnste Vlas;
        Hij had het Spinnen op zijn Duympje,
        Hij droeg een Hoedje met een Pluympje,
        Ook mee een grote Kante Das.
      
      
        In China zag ik Olyphanten,
        Die Nayde niet als witte Kanten,
        En zij waaren alle blind;
        Ik zag een Nagt-Uyl Turven trappen,
        Ik zag een Weeg-Luys Schoenen Lappen,
        Een Haan die weefde Schaatze-Lind.
      
      
        ’k Zag bij de Keizer van Marokken,
        Twee Leeuwen, bloed dat waaren Kokken,
        Want zij kookten Rijstenbry;
        Ik dagt wel heb ik van mijn dagen,
        Ik zag haar elk een Lepel dragen,
        En een Schuimspaan op haar Zij.
      
      
        ’k Zag in Japan Twee Tortel-Duyven,
        Die kakten niet als Blauwe Druiven,
        Ik zag ’er ook een Nagtegaal,
        Die had een Staard van Vijftig Ellen,
        Zijn Poten waaren niet te tellen;
        Hij sprak ook veelderhande Taal.
      
      
        ’k Zag om de West twee Crocodillen,
        Een wonderbaaren Uyen schillen,
        Zo groot gelijk de Zuyer-zee;
        het Was om wat Uyje-sla te smullen,
        En haar Darmen op te vullen,
        Wie lust voor mijn? ik eet niet mee.
      
      
        Maar wat zag ik in Denemarken,
        Daar Reed een Pan-Aal op een Varken,
        En sloeg het wakker met een Zweep;
        Ik zag een Sprinkhaan Wortels Zayen,
        Ik zag een Stokvis Koren Mayen,
        Ik zag een Gans die kookten Zeep.
      
      
        Ik zag een Weer-Wolf binnen Polen,
        Die zat daar op een Modder-Molen,
        En hij las de Haagze-Krant,
        Ik zag een Slak met Houte Benen,
        Die maakte vele Dobbel-stenen,
        En had bijlo geen enen Hand.
      
      
        Ook zag ik binnen Turrekyen,
        Een Vlo aan Duizend stukken snyen,
        Van een grote Hagedis;
        Het Bloed dat gaarden men in Koppen,
        Ik loof om Beulingen van te stoppen,
        Wanneer het in de Slag-tijd is.
      
      
        Noorwegen moest ik niet verzwijgen,
        Daar riep een Bok, wie koopt ’er Vijgen,
        Met een Kanis om zijn Hals;
        Ik zag dat arme Beesje Zweten,
        Ik dagt hij zou veel liever Eten,
        De Klaver-blaadjes Geel en mals.
      
      
        Toen ik door Zwitserland kwam reizen,
        o Gut daar zag ik veel Patryzen!
        Die gingen met malkaar naar School;
        Zij droegen A, B, Bortjes meden,
        Dat Goed waar wonder wel te vreden,
        Ik dagt dat des al een raare kool.
      
      
        In Braband zag ik Twaalf Paarden,
        Dat waaren Smits, die Smeden Zwaarden,
        Vrij wat beter als Vulkaan;
        Den een die blies, den ander gloeyden,
        En dapper met malkander knoeyden,
        Ik zag ’er Vier met Mokers slaan.
      
      
        In Haarlem, o Sellerweeken!
        Had ik mijn zelven haast verkeeken,
        Daar liep een Spreeuw met Haar te koop;
        Ik zag ’er ook Twee Jonge Hasen,
        Te zamen op Trompetten blazen,
        Dog zaten op een Vullis Hoop.
      
      
        In het Veen daar wierd een grote Plat-vis,
        Voor mijn ogen van een Kat-vis,
        Heel moorddadig in geslokt;
        Ik zag ’er Snoeken bij grote hopen,
        Op het Land, dog zonder Voeten lopen,
        Dat zeg ik waarlijk en gewis.
      
      
        Tot Utregt, ik en wil niet malen,
        Maar voor de waarheid gaan verhalen,
        Daar liep een Mus met Wijker-schar;
        ’k Zag veel Kikvorschen even schrander,
        Die liepen alle met elkander,
        Bij Avond Zingen met de Star.
      
      
        Ik zag ook binnen des Gravenhagen,
        Een Koekoek voor een Bolderwagen,
        En zo groot gelijk een Stier.
        Ik zag een Arend zonder ogen,
        Die was daar in een Gat gevlogen,
        Hij waar veel kleynder als een Mier.
      
      
        Toen ik den Amstel kwam genaken,
        Begon ik waarlijk te ontwaaken,
        En ik dagt wat zoete Droom
        En waarom heb ik dit beschreven,
        Ik moet het ook te kennen geven,
        Vaar wel tot dat ik weder kom.
      
    
  