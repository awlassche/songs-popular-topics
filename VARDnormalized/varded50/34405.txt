
    
      
        O Gij hemelse heir-krachten
        Engelen veel in het getal:
        Die het kribbeken komt wachten,
        En bezwieren dezen stal,
        Vanden Allerhoogsten Heer,
        En hem komt bewijzen eer;
        Lieffelijck Gods huisgezin
        Wilt bemerken dat ik min.
      
      
        Weest doch niet zo zeer verwonderd
        Dat ik noch heel groen en dom',
        Ende onder zo veel honderd
        Stoutelijk bij u-lie kom',
        Gods gezanten dringhe deur,
        En noch zoek te komen veur:
        Jck die lelijke moorin,
        Maar bemerkt eens dat ik min.
      
      
        Packt u weg, zult gij mij zeggen,
        Arme sloore zonder deugd;
        Gij en kont dit niet weerleggen,
        Dat gij hier niet zijn en meugt.
        Hemel-borghers gij hebt recht
        Jck bekent, ik ben te slecht,
        Jck en ben gheen Borgherin,
        Maar bemerkt eens dat ik min.
      
      
        Jck ben maar een plompe deerne
        Slijk der aarde vuyle stof:
        Mijnen Jesum soud' ik geerne,
        (Maar niet zonder u verlof)
        Groeten, dienen, bidden-aen;
        Wilt mij dan niet tegen-staan;
        Want t'is mij een groodt gewin,
        Dat ik mijnen God bemin.
      
      
        Onlichaemelijcke gheesten,
        Die den hoogsten Koninck dint,
        Geeft mij plaatse bij de beesten
        Al en heb ik het niet verdint:
        Bij den Ezel, bij den Os,
        Mijne zinnen zijn ook los;
        Laat daar staan een Herderin
        En bemerkt eens dat ik min.
      
      
        Liefde heeft mij lest beschoncken
        Met den alder-soetsten wijn;
        T'sedert loop ik by-naer dronken,
        T'sedert is mijn ziel in pijn:
        T'sedert is mijn hert bij hem,
        Die men eert tot Bedleem,
        T'sedert roep ik uit en dein
        Wilt bemerken dat ik min.
      
      
        Nergens ben ik me te vreden
        Oft ik heete willecom;
        (Paeyt mij niet met slechte reden)
        Mijnen liefsten Bruidegom:
        Jck moet kussen t'soete Kind,
        Dat men in de kribbe vint
        Dat ik schaemele Boerin
        Boven mijne ziel bemin.
      
      
        Stort u niet aan mijn manieren,
        Oft gij schoon wat selsaem ziet:
        Wie kan liefdens drift bestieren,
        Die den mens brengt gans te niet?
        Liefde hand doch genen staat,
        Liefde weet gheen middel-maet;
        Al schijn ik dan een Zottin,
        Wilt bemerken dat ik min.
      
      
        Wilt de liefde wat toe-gheven,
        Liefde peyst niet wat betaamt;
        Laat mij dan geheel aankleven;
        (Liefde die en heeft gheen schaamt)
        Hem, die voor mij wordt een mens
        Dit is mijnen hoogsten wens:
        Heeft mijn reden slot noch zin
        Wilt bemerken dat ik min.
      
      
        Die verstand hebt van te minnen
        Komt bestaeyt u liefde wel:
        Die nooit minnen kont beginnen
        Komt bemint Emanuel,
        Den beminden Jesum kiest
        Saeligh die hem niet verliest;
        T'is mijn einde mijn begin:
        Wilt bemerken dat ik min.
      
    
  