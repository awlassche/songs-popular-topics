
    
      
        Gaat heen, gij aardsgezinden,
        En blijft uit Bethl'hems stal.
        Daar is niet in te vinden,
        het Geen u behagen zal,
        O! vond gij daar de Wereld in,
        Dan was het naar uwe zin.
        Maar o de Hemelkoning
        Legt hier in knechts vertoning.
        Hoe nauw gij ziet, hoe nauw gij ziet,
        De Wereld is 'er niet.
      
      
        Zaagt gij hem hier met kronen,
        En Vorstelyke pracht,
        Staatzuchtigen! vertonen,
        Hij wierd van u geacht.
        Voor al, wanneer gij staat en eer
        Verkreegt van dezen Heer.
        Maar het geen uwe ogen zagen,
        Dat kan u niet behagen.
        Hoe nauw gij ziet, hoe nauw gij ziet,
        Het Hof en is 'er niet.
      
      
        Gij greept met beide uwe handen
        Naar het Kind, was dat van goud,
        o Vrek: maar ziet geen panden,
        Die gij belenen zoud.
        Gij ziet in krib, en stro geen winst,
        En aan dat Kind nog het minst.
        Gij kont in arme doeken
        Geen rijken woeker zoeken.
        Hoe nauw gij ziet, hoe nauw gij ziet,
        Uw Geldkist is 'er niet.
      
      
        Zaagt gij hier diamanten,
        En paarlen, prachtig mens!
        Met strikken, krullen, kanten;
        Dat was uw hartenwens:
        Maar een geringen windeldoek
        Versmeet gij in een hoek.
        het Moest ander tooisel wezen,
        Dat van u wiert geprezen.
        Hoe nauw gij ziet, hoe nauw gij ziet,
        Uw Pronkkas is 'er niet.
      
      
        O! hield men daar Zaletten,
        Met dertelheid en spel,
        En danste m' 'er baletten:
        Dan was het; het is hier wel,
        O vleesch'lyk Mens! Maar wat vermaakt
        Een Kind zo arm en naakt?
        Slechts in een stal gevonden,
        En zo gering bewonden?
        Hoe nauw gij ziet, hoe nauw gij ziet,
        het Salet en is 'er niet.
      
      
        Vond gij 'er Bier en Wynen,
        En gaf m' 'er vrij gelag,
        Gij zoud daar mee verschijnen;
        O Zuiper! nacht en dag.
        Maar het Kind en is geen Herbergsgast;
        Dies was het u tot een last.
        Gij wilt slechts kannen, glazen,
        Met tuisen, vloeken, razen.
        Hoe nauw gij ziet, hoe nauw gij ziet,
        Uw Kroeg en is 'er niet.
      
      
        Vond gij 'er lekk're spijzen,
        En hield men open dis:
        Gij zoud die stal dan prijzen.
        Men vond 'er u gewis,
        O Brasser! Maar op het Levensbrood
        Wilt gij niet zijn genood.
        Gij ziet daar niet ten besten,
        Om uwen buik te mesten.
        Hoe nauw gij ziet, hoe nauw gij ziet.
        Uw keuken is 'er niet.
      
      
        En mogt die stal ook open,
        Tot Ontuchts schoole, staan:
        Wat zouden grote hopen
        Geildriftig derwaards gaan?
        Maar o de kuisheid ziet men daar
        In het ondertrouwde paar,
        En het Kind, wiens zuiver' ogen
        Niet onreins aanzien mogen.
        Hoe nauw gij ziet, hoe nauw gij ziet,
        Uw Kuf en is 'er niet.
      
      
        Weg! met uwe medestanders.
        Schoon ieder het Kind verstiet,
        Ik wil hem zo: want anders
        Was Jezus Jezus niet.
        het Was nodig, dat hij, als hij kwam,
        Die armoede op zich nam.
        Dus moest hij ons verrijken,
        En Zions Koning blijken.
        'k Ga naar de stal, 'k ga naar de stal:
        Mijn Jezus is 'er al.
      
    
  