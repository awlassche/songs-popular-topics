
    
      
        het IS een heerlijk leven,
        En te prijzen boven maet,
        Die hem gaat begeven
        In den heyl'gen echten-staat,
        het Is des Heren wil en Wet,
        Van hem zelven in-gezet.
      
      
        het Huw'lijck kan vermaken
        Man en Vrou in de hoogste graat,
        Als men in zijn zaken
        Houdt de rechte middel-maet,
        Als men het goetje niet en klooft,
        Daar de Liefde door verdooft.
      
      
        het Is een zot bedrijven
        Tussen man en tussen vrou,
        Dit of dat te schrijven,
        het Maakt verwarring in de trou,
        Wat is aan een weinig goed,
        Als de trouw de Liefde voet.
      
      
        Zijn de Lichaams beide
        te Zam gemeen van man en vrou,
        Vast en ongescheiden
        Door een wettelijcke trou,
        Waarom scheid men dan het goed?
        Dat maar eb is ende vloed.
      
      
        Zullen dan de schijven
        Meerder als het Lichaam zijn?
        En gescheiden blijven,
        het Heeft geen reden noch geen schijn,
        Daar men zeid van man en wijf
        Zijn twee zielen in een lijf.
      
      
        'k Houw van ongebonden,
        Ende prijs gemeensaemheyt,
        Daar men uit de gronden
        Van het herte tezamen zeid,
        Al wat u is dat is mijn,
        Daar kan Liefde krachtig zijn.
      
      
        het Is geen stijl van leven,
        het Maakt de Liefde teer en zwak,
        het Kan geen vreugde geven,
        Maar het baard veel ongemak,
        Zulk een trouw die slaat heel mis,
        Daar het goed gescheiden is.
      
      
        Wilt gij liefd' en trouwe
        Hebben in zijn volle graat,
        Stelt dan man en vrouwe
        het Samen in gelijke staat,
        Dat gaat boven al de rest,
        het Goed gemeen is alderbest.
      
    
  