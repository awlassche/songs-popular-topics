
    
      
        OP, mijn ziel, wilt u bereiden
        Tot des Heren lof en eer,
        Ik wil zijnen naam verbreiden
        Dat men’t hore wijd en veer,
        En met mijner Psalmen zang
        Prijzen God mijn leven lang.
      
      
        Wilt u op geen Prins verlaten
        Noch op enig mensen kind,
        Noch op Rijken, noch op Staeten:
        Mensen-macht is niet als wind;
        Als de geest gaat uit den romp
        Werd hij weer een aarde klomp.
      
      
        Al zijn voorstel en gedachten
        (Hoe verheven en hoe groot)
        Zijn maar als een bloem te achten
        des Mergens op en des avonds dood:
        Wel hem, die het zo verstaat
        Dat hij zich op God verlaat.
      
      
        God: van wien het al begin heeft,
        Hemel, aarde, locht en zee,
        Wat er op en wat er in leeft,
        Mensen, dieren, vis en vee;
        God: die het geen hij heeft gezeid
        Houdt tot in der eeuwigheid;
      
      
        God: die door zijn vonnis-wijzen
        Den verdrukten recht zal doen,
        En den hongerigen spijzen
        En met nodig brood zal voen;
        God: die den gevangen man
        Vrijen en verblijen kan;
      
      
        Die der blinden ogen open
        En de doven horen doet,
        Die de lammen helpt aen’t lopen
        En de kreuplen wel te voet;
        Die het kromme weder recht,
        En zijn minn’ aan vroomheid hecht.
      
      
        Die den vreemdeling slaat gade
        Buiten huis en vaderland,
        Die met wezen is belaede,
        Die de weeuwen biedt de hand;
        Die ze bei neemt in behoe
        Dat haar niemand onrecht doe.
      
      
        Hij doet alle goddeloosen
        Op haar eigen weg vergaan,
        Hij verstroyt de macht der bozen,
        Maar zijn rijk zal eeuwig staan:
        Des, o Zion, weest verblijd
        Want u Koning heerscht altijd.
      
    
  