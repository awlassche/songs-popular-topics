
    
      
        ACh treurt nu vrij aan alle kant,
        Nu is het tijd van treuren,
        O Hemel doet ons nu bijstand,
        Sluit Vensters ende Deuren,
        Hier is een droef heyt over groot,
        Want Koning William is dood,
        Die droef heyt die zal geve
        Dat gants Europa beve.
      
      
        Daar leit nu onzen Iosua,
        Een Held der aller Helden,
        Die voor ons Vrijheid voor en na,
        Altijd zijn leven stelden,
        O groot verlies, O Protestant
        U Schermheer voor het Geloof en land,
        Die is u laas ontnome,
        O droefheid om te schroome.
      
      
        Wat heeft hij niet al uit gestaan,
        Te Water en te Lande,
        Als hij na Engelandt sou gaan
        En weer na Hollands strande,
        Wat was dog anders zijn begeer,
        als om de Christelijcke Leer,
        En Land en Steen te hoede
        Voor des vijands wreedlik woede.
      
      
        O Vorst O Held O Koning groot,
        Moest gij ons nu begeve,
        Daar wij zitten in zo een noot,
        God weet wat nu bedreven,
        Noch zal worden van den vijand,
        Die al zijn kracht heeft ingespant,
        Om ons en andere Landen,
        Te roven en te branden.
      
      
        Geen wonder datme weent en schreit
        het Is niet over te kome,
        dat zo een trouwe Majesteit,
        De dood heeft weg genome,
        O mensen moorder ziet gij niet,
        Wie dat gij uwe Pijl toe ziet,
        Maar schoon gij hem doet sneve,
        Hij zal weer eeuwig leve.
      
      
        Hij zal noch groter Konigh zijn,
        In den Hemel hier boven,
        Daar zal geen Dood, geen hels Fenijn,
        Hem van het leven beroven,
        Hij zal genieten daar tot loon,
        Geen aardse, maar een Hemels Kroon,
        Voor al zijn trouwighede
        Die hij over al dede.
      
      
        Hij was naast God ons schermheer,
        Ons Prins, en Engelands Koning,
        Hij reisden altijd heen en weer,
        Hiel hier en ginds zijn woning,
        Nu missen wij hem allebey,
        Ach wat geeft dat een naar geschrei
        Bij ons, en Engelande,
        Om zo een dierbaar pande.
      
      
        Och wat is dit een zware slag,
        Al voor de Protestante,
        Men hoort een droevig naar geklag,
        Van haar aan alle kante,
        Daar zijn der die over dien Held,
        Van tranen schier hebben gesmelt,
        Dat zij haar hoog geboore,
        Zo droef hebben verlore.
      
      
        Hoe heeft hij niet het Rooms gebroed,
        In Engeland doen wikke,
        Daar hij voorwaegde lijf en bloed,
        En duysende van blijcke,
        Gaf hij ons door zijn dapperheid,
        Geen wonder dat zo wordt beschreit,
        Zijn dood op deze tijde
        Wie weet wat men zal lijde.
      
      
        Nu is Koning en Koningin,
        Alle bei bij den Here,
        Die Kerk en Land door trouwe min,
        Zo heerlijk hiel in ere,
        O datmer noch een Spruit van had,
        Die Moeders aard en Vaders hert,
        Hadde, als die twee Helden,
        Men sou het zo zwaar niet melden.
      
      
        Maar neen nu is d’ Oranje Stam,
        Geheel en al gebrooke,
        Dien lieve Koning William,
        Sprak eer zijn oogenlooke,
        De Hoge Lorde noch aldus aan,
        Om Holland trouw’lijk bij te staan,
        Indien den tydt haar nake,
        Om in d’ Oorelog te rake.
      
      
        Doen vraagde hij zijn Docters daar,
        Of zijn tydt niet snel korte,
        Och ja zeiden zij altegaer,
        Met tranen die zij storte,
        O lieve, lieve Majesteit,
        De dood staat haast voor u bereid,
        Wilt doch u dierbaar leve,
        Aan God nu overgeve.
      
      
        Hier op genoot hij het Avondmaal,
        En sprak met woorden bange,
        O Heer is dat gij mijn nu haalt,
        Zo wilt mijn ziel ontfange,
        En zo ontfong hij dat nog blij,
        Maar geen drie neren leefden hij,
        Na dat hij het had gekregen,
        Heeft hij de Geest gegeve.
      
      
        Nu hebben zij de Prinses Anna,
        Tot Koningin gekrege,
        Geeft Heer dat zij de wegen ga,
        Als haar Zuster verheve,
        Opdat des zware droeve slag,
        Door haar bestier het versoete mag,
        Wilt dit o Heer doch geve,
        Op dat men in Vree leve.
      
    
  