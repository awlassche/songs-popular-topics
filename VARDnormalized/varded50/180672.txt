
    
      
        O Grote God! die alles wat er leeft,
        Door uwe macht en sterke hand behoedet,
        En ook zeer milt met drank en spijze voedet,
        Ia alle goed naar ziel en lichaam geeft.
      
      
        Wij danken u voor uwe goedigheid.
        Vermits dat gij ons (onwaerdige) gestadig,
        Door uwe gunst en zegen zeer genadig,
        Als Schaepjes in een vette weide leit.
      
      
        Want gij, o Heer! hebt ons nu dezen dag,
        Voor ongeluk bewaard, en ook gegeven,
        Dat wij te zam in goeden vrede leven.
        Zo dat (door u) geen Vijand ons vermagh.
      
      
        Daar wij, in plaats van ware danckbaerheyt,
        U goede gunst met zonden steeds belonen,
        Waar door wij ons aan u ondankbaar tonen,
        En zeer vertoornen uwe Majesteit.
      
      
        Maar treet o Heer! met ons niet in ‘het gericht,
        Wilt met u Geest doch nimmer van ons scheiden,
        Laat die bij daeg’ ons in u paden leiden,
        En ook des nachts ons zijn een Heilig licht
      
      
        Wij bidden u, bewaard ons dezen nacht,
        Voor alle kwaad, voor ongeluk en schade,
        En overdekt ons steeds met u genade,
        Houdt over ons doch altijd goede wacht,
      
      
        Op dat wij dan, als ons de slaap verlaat.
        Met alle vlijt weer ons verfriste leden,
        Tot lof en eer van uwen naam besteden,
        Die ons zo milt met alle goed verzaad.
      
      
        Inzonderheid wacht over onze Ziel,
        Op dat zij niet, door list van haar vijanden,
        Gebracht werd in des Satans felle banden,
        Of in der zonden grondeloose wiel.
      
      
        Weest gij, o Heer! de laatst in onzen zin.
        Op dat wij nu in goeden vrede rusten,
        En onze Ziel in uwe gunst verlusten,
        En komt daar morgen weder in,
      
      
        Zo zullen wij in alle ware deugd,
        U Heilig Woord, en uwen Name vrezen,
        Laat dit o Heer! ons hoogste vreugde wezen,
        Als onze Ziel haar in u heil verheugt.
      
      
        Ziet ons, o God! in Christo Iesu aan,
        En wilt ons doch voor ijdelheid bewaren,
        Op dat wij hier zo enen schat vergaren,
        Die met ons mag tot u ten Hemel gaan.
      
    
  