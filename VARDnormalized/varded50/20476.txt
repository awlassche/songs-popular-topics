
    
      
        Ik wil nu, Heer, met danckbaerheyt
        Mij buigen voor u Majesteit,
        U gunst die gij mij gaat bewijzen
        Die dwinght mij u, mijn God, te prijzen.
      
      
        U lof is, Heer, steeds in mijn zin;
        Wat roem ik eerst ? 'k Weet gheen begin;
        Want zelven voor mijn kindtse dagen
        Hebt gij al zorg voor mij gedragen.
      
      
        Gij hebt mij, Heer, altijd bewaard,
        En als u Kind van nieuws herbaert:
        Soud' ik u lof na waerd' uitspreken,
        Mij soud' den tijd, geen stof gebreken.
      
      
        Ik dacht onlangs in barensnood,
        Nu naakt mijn eynd', nu komt de Dood:
        Doen hier mijn tijd scheen uit te wezen,
        Werd' ik verkwikt, ontlast van vrezen.
      
      
        Ik riep tot u met bang geluid,
        Mij zelven gaaft gij mij ten buit:
        Lof zij u, God, die nu mijn leven
        U Dienstmaagd hebt van nieuws gegeven.
      
      
        Lof, Heer, mijn hulp, mijn grootsten loon,
        Lof, voor een Kind; lof, voor een Soon:
        Lof, u noch meer: gij komt mij dringen
        Om vrolijk tot u Eer te zingen.
      
      
        Ik zal, Heer, na u Tempel gaan,
        En u Dankoffer brengen aan,
        En wil voortaan met heilig leven
        U dankbaar zijn, en ere geven.
      
      
        U gunst daar gij mij me'e vereerd,
        Die maakt dat u Maagd me'er begeert,
        Als dat mijn Soon van u gegeven,
        Van jonghs op tot u Eer mag leven.
      
      
        En dat u Geest hem recht geleid,
        En zijn verstand bekwaam bereid,
        En gaven geeft u Naam ter eren,
        Om u Gemeente wel te leren.
      
      
        Maakt mij bekwamer dag aan dag,
        Dat ik mijn Kind recht leiden mag,
        Zo zal 'k mij zelfs en and're stichten,
        Tot u Eer, Vader van der Lichten.
      
    
  