
    
      
        HIer rustse nu die nimmer ruste,
        De oudste Dochter van de Wraak,
        Die 'k nimmermeer met rechte smaak,
        Maar wel uit eigen Intres kuste.
        Ha! nu zij na den Hemel is,
        Heeft s' ons een Hemel hier ontslooten,
        Haar Autaer werd met wijn begooten,
        En het roockt 'er altoos op den dis.
      
      
        Men offert haar de beste Vruchten,
        De eerstelingen van het Konijn,
        De achterloopers van het Swijn,
        Patrijs, en Haas, die weytsjes luchten:
        Wij roken steeds uit vrees datw' aan
        Haar Grafsteê niet voldoen en zullen:
        Men ziet hier heele ketels vullen
        Met Rookwerk van de Amerikaan.
      
      
        Ik zal de Dood een Tempel bouwen,
        En jaarlijks vieren dezen dag,
        Dat ik dit Lijk begraven zag,
        het Welk mij meer vreugd gaf als het trouwen.
        Komt nu Verleyders die wel eer
        Zo vreeslijk opsneed met u rijmen,
        Van al de zoetigheid van Hijmen;
        De Tafel-vreugd behaagt mij meer.
      
      
        Eerst pryckt' ik of ik in de Kerk zat,
        Schoon dat'er spijs of tafel stond,
        De tanden roesten in mijn mond,
        Om dat mijn backhuys nimmer werk had;
        Daar toe stond mijn oor braaf schrap,
        Dat schier van overvloed kon sterven;
        het Is om een Karel te bederven,
        Dat weinig spijs, en veel gesnap.
      
      
        Dat geen Violen, noch Laurieren
        Verdolen op dit heerlijk Graf;
        Dat des reukwerk dat men eertijds gaf,
        Om het Graf der Nymphen mee te sieren;
        Maar langt een handvol Sevenblat,
        Wat Opium, en Album Graecom,
        En het slimste Kwal dat ooyt in Zee swom,
        Met wat ars-akkers uit Maeys gat.
      
      
        Brengt hier een bont-gekleurde Maankop,
        En uytgepijnight Dieven-sweet,
        De Ziel van een benauwde scheet,
        Giet daar een halve pint met traan op,
        Mengt dat met d'aldersterckste Look;
        Dat samen zo aan brand gesteecken,
        Zal onze ogen heele beken
        Doen schreien, door haar sterken rook.
      
      
        Of wil men meerder tranen perssen,
        Wij zullen zitten gaan voor het vat,
        En zwelgen heele stoopen nat,
        En dikwijls onze tong ververssen;
        Ik zweer u dat men dan wel ras
        Zal zien hoe ons de ogen puilen:
        Zo moet men over Grietje huilen,
        En haar beluyen met een glas.
      
      
        s' Is buiten zorg, ik buiten vrezen,
        Wij zijn nu beter als bij een,
        'k Ben geen Poëet; maar zo ik meen,
        Sou dit haar Grafschrift moeten wezen:
        Margriet legt hier in des Aerdtrijcks-schoot,
        Die met de Dood uit blijdschap trouwde,
        Om dat zij meende, dat ik zoude
        Bedroeft zijn over hare dood.
      
    
  