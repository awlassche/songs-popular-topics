
    
      
        DE Here sprak wel eer tot mijnen Here:
        Wel op, ten troon, aan mijne rechterhand
        Ter tijd ik u uwe vijand vlak verne’ere
        Ten voet-schabel, in overwonnen stand.
      
      
        Aldus de Heer. Maar gij, zo hoog verheven
        En neffens God geplaetst in zijnen troon:
        uit Sion is het daar u de Heer zal geven
        De bloem en roem, de kracht van staf en kroon.
      
      
        Dan treffen dij de woorden dezer reden:
        Ver reyck’ ’tbereyck van uwe heerschappij,
        In klaren glans der hooghster heerlijckheden
        Blinck’ uwe kroon zelfs onder uwe partij.
      
      
        Het volk dat u (door ijver zich ont-nomen)
        uit vrijen keur de ziel verbonden heeft,
        Wanneer de dag uws glorijs is gekomen
        En rijke stof tot alle vreugde geeft:
      
      
        Zal u, zijn hoofdt (tot uwer groter daden
        Verdienden roem en helder uyt-geschijn)
        Rondtsomme staan in heilige cieraden
        En na Gods huis een ring van eren zijn.
      
      
        De frische dauw, in vroege morgen-stonden,
        Wanneer de Zon nau boven aarde gaat,
        Wordt niet zo dicht op lof en kruid gevonden
        Als uwe jeuchdt wel rijk van stam en zaad.
      
      
        O schat des heils waar toe gij zijt verkoren!
        Wie grond zijn diept? En dit is het noch niet al
        God heeft een eed, een hogen eed gezworen
        Die immermeer hem niet berouwen zal:
      
      
        Groot-Priester gij in aller eeuwicheden,
        Niet na den gang van menschlijck Priesterschap,
        Maar na de keur Melchisedechs: en heden,
        En voor altoos verhoogd ten heyl’gen trap.
      
      
        En wel te recht houdt uwe gunst de handen
        Aan hem, o God, die aan uwe zijde staat
        En heerlijk heerscht. want in zijns toorns ontbranden
        Zal zijne deuchdt ontblinken in zijn daad.
      
      
        De trotse borst van die verheven zitten
        Op aerdtschen troon met Koninklijken staf
        Sal’t moedig staal zijns rechter-hands door-spitten,
        En met gericht den volken komen af.
      
      
        De slag zal zwaar, het zweert veel-moordigh wezen,
        Het veld al-om met doden over-deckt,
        De kop door-spit’t van die, in hooght geresen,
        Tot menig land zijn scepter had gestrekt.
      
      
        Gelijk een held, wanneer nu ’svyandts benden
        Ter vluchte slaan, te snelder port en dringt
        En heftig jaagt; tot hem, zijns krachts ten enden,
        De grote hit den dorst te lezen dwingt:
      
      
        Te lezen dwingt aen’t water van de beken
        Zijns jage-padts: Alzo wil ook de Heer
        Zeegh-yvrigh zijn. dies zal hij ’thoofdt op-steken
        Omstraelt met glans van triumphante eer.
      
    
  