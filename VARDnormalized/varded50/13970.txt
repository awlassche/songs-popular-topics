
    
      
        O Mens gij die u tijd
        Staegh achteloos verslijt,
        Keert weer gij dwaalt te wijt,
        Van het pad der reden;
        Komt leert uit het geen gij ziet,
        Uit al wat nu geschied,
        En wat de Mei aenbiedt,
        Uws levens heden
        Met dank en deugden vreugdig vieren,
        Leert uit het Woud leert uit de Dieren.
      
      
        Treedt langs de Laentjes heen',
        Gij ziet wat laatst verle'en,
        Als heel versturven scheen,
        En stijf bevrosen,
        Dat het nu in des Lent,
        Nu God weer warmte zendt,
        Des zoete tijd erkent,
        Met sierlijk blozen;
        De heel ' nature ziet zijn spruiten,
        En keert zich met het binnenst' buiten.
      
      
        Swaluw' en Ooievaar,
        Nemen des Mei-tijd waar,
        De Diertjens allegaar
        Die zijn vol vreugden;
        het Schijnt elk komt uytter Muit
        Met dankbaar zoet geluid,
        Met wel-koom-sangs gefluit,
        Van des tijds verjeugden,
        Elk hipt en springt, of stijght ten Hemel
        Met blij gewoel, en zoet gewemel.
      
      
        Elk Diertje na zijn aard
        Hem met zijn Gaeyken part,
        En springt, als onbezwaard,
        Door Bos en Heiden;
        het Gehoornd' en Melck-gediert
        Vast door de Klaev'ren zwiert,
        Ay ziet hoe weeld'rig tiert
        Het in de Weiden!
        Het loeyt en wauwelt vol verblijden
        In deze Gras-groeyende tijden.
      
      
        Het wit-gewolde Vee,
        Verlost van des Winters wee,
        Betoond door bleet'ringh mee
        Een vreughts-gevoelen;
        Het Eyndjen in de Beek,
        Dat korts van koud' bezweek,
        Dat sietmen vol gequeeck
        Vermaeck'lijck woelen;
        Slaat voor het gezicht op Kruid en Bomen,
        In alles wordt de Mei vernomen.
      
      
        Het jeugdig Boom-gezwey
        Dat groent en ciert de Mei,
        Hoe marm'rig staat de Wei
        Voor des Mensen ogen;
        het Gebloemt, met schone kleur,
        Dat geeft een zoete geur,
        En toont Gods lof daar deur,
        Na haar vermogen;
        De Tulpjes, Lel'jen en Angieren
        Haar nu op het cierelijckst' versieren.
      
      
        In het kort gij merken meugt,
        Hoe het alles is vol vreugd,
        Of bloeyt in nieuwe Jeugd,
        Door des tijds verand'ren;
        Als of het in spreeckens schijn
        Zeid: wie soud' ledig zijn,
        Nu God van koud' en pijn
        Ons met malkand'ren
        Beschermt; o mens! wilt uit ons leren,
        Hoe gij voor weldaad God zult eren.
      
      
        Zo gij dan dit beschouwt,
        O Mens, in het Vee en het Wout,
        Hoe blijft gij dan zo kout
        Om vrucht te tonen?
        En zal u binne-grondt
        (Vervrosen in de zond)
        Ontdooien het gender stond,
        Daar Godes Zone
        U beter Mei als het Wout komt geven.
        Ei! ei! vernieut ook het oude leven.
      
      
        De Zon van Gods genae,
        Bestraelt u vroeg en spa,
        Ei! slaat des Mei-tijd ga
        Met deugd'lijck bloeien;
        Ontspringht in dank en lof,
        Versierd des Heren Hof,
        Op datm'u nimmer of
        Bestaat te snoeien:
        Want God zijn Bijl alree gaat stellen,
        Om den onvruchtbre boom te vellen.
      
    
  