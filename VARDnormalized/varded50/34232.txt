
    
      
        O Liefste verheven,
        Verlicht mijn droef leven
        Vyt alle getreur:
        Want niemand en kan voorwaar
        Mijn hert enigen troost geven
        Dan gij alleen Lief eerbaar.
      
      
        Overdenkt met reden,
        Princesse vol zeden,
        Mijn getrouwigheid,
        Die ik, o Lief, t’aller stond
        Met peys, liefde ende vreden
        V tot noch toe heb gejont.
      
      
        Onder Venus Maagden
        Alleen mij behaeghden
        Vwe zeegbaarheid,
        Daar mijn zinnen vol van pijn
        Ijverig altijd naar jaagden,
        Als een’ Hert naar de fontein.
      
      
        Nu dan schoon Figure,
        Vyt een liefde pure
        Verleend mij bijstand;
        Zo zal alle zwaar gezucht
        Van mijn jong hert t’aller ure
        Nemen nu voortaan de vlucht.
      
      
        Niemand zo vol-prezen,
        Die mij kan genezen
        Van mijn zwarigheid,
        Dan gij, o Liefste minjoot:
        Komt dan, wilt mijn trooster wezen,
        Eer ik smaak voor u de dood.
      
      
        Oorlof dan Princesse,
        Oorlof mijn Meestersse,
        Ik neem mijn afscheid:
        In mijn’ druk en zwaren rouw
        Weest voortaan mijn middelersse,
        En blijft mij altijd getrouw.
      
    
  