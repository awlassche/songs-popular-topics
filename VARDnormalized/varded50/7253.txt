
    
      
        De velden stonden groen en daar toe breyt
        Tot reizen zo wasser dan Vrieseman bereid,
        Vrieseman waar wilt gij varen?
        Doe ik die kleyderen lestmael zag
        Doen meenden ik dat ze mijne waren.
      
      
        Die kleyderen die ik drage an,
        Die gaf mij een vrouken zij had geen’man,
        Een Vrouken daar ik te nacht bij sliep,
        Ik zweer u Maaier al op mijn Lijf,
        Ik en had mijn dagen nooit vrou zo lief.
      
      
        Ia Vriesje waart gyder een eerlijk man
        Gij trochter geen ander manskleederen an,
        En gij droechter geen roem van vrouwen
        Nu zult gij mij, of ik zal dij
        Al met den blancken zwart doorhouwen.
      
      
        Zij lieten daar haar kijven staan
        En gingen malkander met zwaarden slaan,
        En zij sloegen met blancke zwaarden,
        Den Maaier sloeg den Vrieseman dood,
        Zo dat hij neder viel ter aarden.
      
      
        De Maaier op zijn graewe Ros sprang
        En hij hief op een Lied en zang,
        Hij zang luid men mocht wel horen,
        Staat op, staat op Ionckvrouken fijn,
        Den Vrieseman die is hier voren.
      
      
        Dat vrouken van haren bedde sprank
        Die Gardijntjes van den Goude klank,
        Zij meende den Vrieseman in te laten,
        Zij liet haar eigen ghetrouwde man in,
        Dat was voor haar zo leiden zake,
      
      
        Zegt mij, zegt mij Ionckvroutje fijn
        Waar nu mijn beste kleyderen zijn,
        Die ‘k jaarlijks plag te dragen.
        Gij hebt ze den Vrieseman aangedaan,
        Daarom zo leidt hij nu verslagen.
      
      
        Och is dat arme Vriesje dood!
        Waar zal ik klagen mijnen nood?
        En waar zal ik mijn nood klagen?
        Nu wil ik in een Kloostertje gaan
        En blijven daar mijn leve dagen.
      
      
        Nu wil ik in een Kloostertje gaan
        Daar twee paar schoenen voor een bed staan,
        En bidden voor de Vriesemans Ziele,
        Hij die zijn Liefje verloren heeft
        Met recht mag hij een ander kiezen.
      
      
        Nu wil ik gaan op dit termijn
        En begeven mij in een Klooster fijn,
        Alzo veer aan gheen Lansdouwe;
        Adieu het moet gescheiden zijn
        Al van mijn over schone Vrouwe.
      
    
  