
    
      
        KEer weer, keer weer, O Jezus mijn beminde!
        Zoo lang Gij U voor mij verschuild
        Kan ik geen ruste vinden.
        Zonder U ogen ben ik zonder ligt,
        Waarom bedekt Gij dog uw schoon gezigt?
        'k Doel nu de vonken van de vreugd niet meer,
        het Hart blijft besloten, waar ik wend en keer.
        Ik kan, og Heer! niet langer wenen,
        Schoon ik leg gebogen,
        Met neer geslaagen ogen,
        Op der aarde neer.
        Daar ik door uwen Geest geroerd,
        Zoo menigmaal voor henen
        Van vreugde plag te wenen.
        Og mijn schoonste Heer!
        Keer weder, ik weet, dat gij mij mind;
        Maak mij, weer blij, in U,
        In jeugd, in deugd, een nieuw
        Uit God geboren kind.
      
      
        Staa af, staa af o Wereld! dien ik minde,
        In al uw schoonheid, vreugd en schat
        Kan ik geen lust meer vinden.
        Rijkdom en weelde weegd mij veel te ligt;
        Aanzien en ere spuw ik in het gezigt;
        Nu eens de gene daar al het schoon afdaald
        Heeft met zijn liefde mij het hert door straald:
        het Is Jezus het uytgedrukte beeld
        Vant noit begreepen wezen,
        Noit hoger op gereezen,
        Nogte noit gedaald.
        In Hem, o Wereld! dat gij het wist,
        Bestaan de waare goeden,
        In Hem en zijnen bloede.
        O gekruiste Heer!
        'k Val neder op enen kouden steen:
        Uw zweet, uw leed, uw pijn,
        Uw nood, uw dood, om mijn,
        Verwekt mij tot geween.
      
      
        Breng mij, o Heer! voor de aarde vrij te schanden,
        Laat mij, om uwe schoonste naam,
        Aan enen staak verbranden.
        Eer ik zou missen dat mijn ziel verblijd,
        Uwe genaaden, uw gemeenzaamheid.
        Zonder uw vriendschap ben ik levend dood,
        Drenk mij met waater, spijs mij schraal met brood
        Als ik U maar in het hert gevoel,
        Weet ik mijn vreugd geen ende.
        Waar ik mij keer of wende,
        'k Vinde grote rust;
        Maar buiten U, o God! is het al
        Ellendig en verloren,
        In armoed moet het smoren,
        het Word al uit geblust,
        Og Jezus! Zoo vriendelijk en zoet!
        Mijn heil, mijn roep, mijn jeugd,
        Mijn troost, mijn schat, mijn vreugd,
        Mijn rijkdom, al mijn goed!
      
    
  