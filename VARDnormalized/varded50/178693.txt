
    
      
        'k ZAl zingen van Gods ere en goedertierenheit,
        Des Heren lof en roem worde eeuwiglijk verbreidt
        Door mijnen mond en tong: ik zal uw waarheit spellen,
        En van het een geslachte aan het andere vertellen,
        Naardien ik heb gezegd: Uw goedheit, hoog van waarde,
        Wordt eeuwiglijk gebouwd, en spreidt zich over d'aarde.
      
      
        Gij hebt uw waarheit zelve in des hemels boog gesticht,
        En vast bevestigt in het ongenaakbaar licht.
        Ik hebbe, zeide gij, met David, mijn verkoren,
        Een vast verbond gemaakt, en mijnen knecht gezworen:
        Ik zal in eeuwigheit den troon en zetel bouwen
        Voor uw geslachte en zaad, dat op mij zal betrouwen.
      
      
        Dies loven nu ten tydt de hemelen, o Heer,
        Uw wonderen, die gij verricht hebt t'uwer eer:
        Ook wordt in uw gemeente uw trouw en heil ontsloten;
        Want wie is God gelijk, van magtigen en groten ?
        Wat Engelsdommen, die de hemelen bevatten,
        Zijn bij den Opperheer in Majesteit te schatten ?
      
      
        De Heer is grotelijks geducht in zijnen raad
        Der heiligen, die tot in eeuwigheit bestaat:
        Ook is hij vreselijk, ver boven Serafynen,
        Die steeds rondom hem zijn, en voor zyn' troon verschijnen.
        Wie is gelijk als gij, o God der heireschaaren,
        Grootmagtig Heer, wiens trouw zich rondom komt verklaaren ?
      
      
        Uw heerschappij bedwingt het bruisen van de zee.
        Wanneer haar baaren zich verheffen, als t'onvreê,
        Stilt gyze. Rahab is door uwe hand verslagen.
        Gij hebt door uwen arm de zege wechgedraagen,
        Uw vijanden verstrooit. de hemel nevens d'aarde
        Zijn uwe, en het wereldruim, wiens grondvest gij beschaarde.
      
      
        Gij hebt het Noorden en het Zuiden voortgebragt,
        Thabor en Hermon zijn bewijzen uwer magt,
        Zij juichen in uwe naam, uw arm heeft grote sterkte;
        Uw rechte hand is hoog, waardoor gij heil uitwerkte
        Gerechtigheit en recht zijn uw riks vastigheden.
        Men ziet de waarheit voor uw aanschijn heene treden.
      
      
        Uw rykstroon staat gebouwd op goedertierenheit.
        Welzalig is het volk dat uwe gunst verbeidt,
        En kent het feestgeklank. het zal wandlen vroeg en spade
        In het licht uws aangezichts, gestiert door uw genade.
        het Zal zich den gansen dag in uwen naam verblijden,
        Door uw gerechtigheit verhoogd uit smaat en lijden.
      
      
        Want gij, almagtig Heer, zijt zijne sterkte en kracht,
        Zijn heerlykheit, van wien het alle heil verwacht.
        Wij zullen onzen hoorn, naar des Heren welbehagen,
        Verhoogd zien, tot zijne ere, en des vijands magt verslagen.
        Want onze schild is van den Here; en onzen Koning
        Geeft ons de heilige van Isrel, uit zijn woning.
      
      
        Toen hebtge in een gezicht gesproken en gezeit,
        Van uwen heiligen: Ik hebbe hulp bereidt
        Bij enen dappren held: ik heb 'er ene verkoren,
        En uit het volk verhoogd, voor het rik aan hem beschoren:
        'k Heb David mijnen knecht, naar mijnen raad, gevonden,
        Dien ik aan Israël ten heiland heb gezonden.
      
      
        Ik hebbe hem gezalfd uit mijnen olihoorn
        Van heiligheit, in vrede, en niet in mijnen toorn;
        Met wien dan mijne hand steeds zal bestendig blijven.
        Ook zal mijn arm hem in zijn sterkte doen beklijven:
        Zodat de vijand hem benaauwen zal noch dringen,
        Noch d'ongerechtige zijn krone en troon ontwringen.
      
      
        Maar ik zal alle zijn partijen in het gericht'
        Verpletteren, en slaan voor het vorstlyk aangezicht;
        Ik zal ook plaag op plaag op zijne haters zenden:
        En mijn getrouwigheit en goedheit tot hem wenden,
        Die zullen met hem zijn, wanneer zijn hoorn zal rijzen,
        In mijnen naame, dat hem elk zal eer bewijzen.
      
      
        Zijn hand zal tot de zee zich strekken in het gebiedt,
        Zijn rechte hand zich tot de stromen, dicht van riet.
        Dan zal hij mij zijn God, zijn Rots en Vader noemen,
        En zich in mijne gunst en zegening beroemen.
        Ook zal ik hem, als zoon, ten eerstgeboornen stellen;
        Ten hoogsten, die de magt der koningen zal vellen.
      
      
        Ik zal in eeuwigheit hem houden mijn verbond,
        Mijn goedertierenheit blijft vast tot allen stond.
        Ik zal zijn erflijk zaad en zijnen rykstroon zetten
        Van eeuw tot eeuw, en als des hemels loop en wetten.
        Indien zijn kinderen mijn wet en rechten schenden,
        Zal ik mijn vriendlykheit en aanschijn van hun wenden:
      
      
        Dan zal ik hun misdrijf met mijne geesselroê
        Bezoeken, en met tucht. maar ik, die nimmer moê
        Van weldoen ben, zal nooit mijn goedertierenheden
        Wegnemen, noch mijn eedts getrouwigheit vertreden.
        Ook zal ik mijn verbond ontwijden noch verbreken,
        Noch iets verandren daar mijn woord van is gebleken.
      
      
        Ik zwoer eenmaal ene eed bij mijne heiligheit,
        (Spraakt gij) zoo ik niet doe het gene ik heb gezeit,
        Zoo ik aan David liege, opdat zijn nageslachten
        Zijn in der eeuwigheit, gelijk de zonne in krachten,
        Bevestigt op den troon, of als de maan in glanssen;
        Want zijn getuige is heel getrou in des hemels transsen.
      
      
        Maar gij hebt nu zijn zaad verstoten tot den grond,
        En het gans verworpen, ja gij hebt uw heilverbondt,
        Met uwen knecht, in toorn vernietigd en gebroken,
        Dat uw Gezalfde zit in schande en smaat gedoken.
        Zijn krone hebt gij zelf ontheiligt tegen d'aarde,
        Terwijl uw grimmigheit zijn vestingen niet spaarde.
      
      
        Gij hebt zijn muuren doorgebroken en geveld;
        Dus staat hij open voor de plondring en het geweld
        Van die voorbij hem gaan. hij is zijn nagebuuren
        Tot enen smaat geweest, dien hij noch moet bezuuren.
        Gij hebt de rechte hand verhoogd van zijn partijen,
        Zodat zijn vijanden zich in zijn leed verblyen.
      
      
        Gij hebt de scherpte van zijn zwaard ook omgekeerd:
        En van hem des vijands magt niet in den strijdt geweerd.
        Zijn schoonheit is verslenst en heeft haar verf verschoten,
        Ja, gij hebt zijnen troon ter aarde neêrgestooten.
        De dagen zijner jeugd hebt gij verkort door het lijden,
        Terwijl de schaamte hem bedekt aan alle zijden.
      
      
        Hoe lang, o Heer ! verbergt gij steeds uw aangezicht ?
        Brand uwe grimmigheit gelijk een vierig licht ?
        Gedenk toch van wat eeuwe ik ben, om het leed te mindren.
        Of hebt gij te vergeefs geschapen alle kindren
        Der mensen ? wie zal hier des doods scherpen sikkel mijden,
        En zijne ziele van het geweld des grafs bevrijden ?
      
      
        O Heer, waar is dan nu uw goedertierenheit,
        Voorheene bij uw trouw aan David toegezeit,
        En zelf gezworen ? Heer, gedenk toch aan het smaaden,
        Daar uwe vijanden uw knechten mee belaaden;
        het Geen uwe Gezalfden hond, als hij komt aangetreeden.
        Gelooft zij God, de Heer, tot in alle eeuwigheden.
      
    
  