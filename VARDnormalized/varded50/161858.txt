
    
      
        O Schone / wat loone / verdienje nu?
        Wat tongen / ooit zongen / den lof die u
        Schoon Rozen / die blozen / aan het kransjen vereerd,
        Mij baarden / in waarde / met plicht vermeert,
        Weest, O Roosen-hoet / wel waardig gegroet,
        Wiens kleuren / en geuren / mij keuren / nu doet,
        Verr' boven / de hoven / te loven / u waard,
        Ja meerder / en eerder / als Flora ooit baard.
      
      
        Godinne / wiens minne / mijn ziele bezit,
        Waar mede / nu heden / beloon ickje dit?
        Wat gaven / en haven / ruil ikker jouw veur?
        Dit hoetje / mijn soetje / dat stel ik te keur,
        Voor Rozen / die blozen / aan het dageraads pruik.
        Dat het wensen / voor Mensen / nu waar een gebruik,
        U souw 'k lonen / en tronen / in Junoos stee,
        Mij kronen / en tronen / als Iupiter mee.
      
      
        Wat bloemen / om noemen / de Lent ons ook toont,
        Of stenen / en benen / het schoon Indien kroont,
        Juwelen / ook spelen / in het groot Ganges slijk,
        Wat Perlen / daar dwerlen / in Neptunus rijk,
        Wat zanden / te stranden / het goud Paccolus heeft,
        Wat schatten / te vatten / het zwart Guinea geeft
        Wat prachten / en machten / trots Romen aanbad.
        Bij u Roosen-hoetjen, ik het niet en schat.
      
    
  