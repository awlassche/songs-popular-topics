
    
      
        Jck moet rijden, ik moet jagen
        Om na graaf Jan te vragen,
        Of die levende is of dood,
        Werd gemisset uit zijn Vloot.
        Hoort doch gij goede luiden
        Kont gij het mij niet beduiden?
        Hebduy niet vernomen van
        Den verloren Graaf Johan?
      
      
        Js hij niet gezien te Velde?
        Of verhout hij het op de Schelde?
        Zoekt doch met een Boots-mans haak
        Of hij niet leit in den Slaak?
        Loopt Matrosen vijf of zesse,
        En bevraegh te Stavenesse,
        Hebdy niet vernomen van
        Den verloren Graaf Johan?
      
      
        Gij Lant-lieden van ter Tolen
        Sou hij niet bij u gaan dolen?
        Heeft hij ook genomen stand
        Ergens aan Sint Annen Land?
        Zegt gij Boeren van der Henen
        Vint gij hem ook in der Venen?
        Hebdy niet vernomen van
        Den verloren Graaf Johan.
      
      
        Gij Jn-woonders van West-wezel
        Hebdy hem gesaelt een Ezel?
        Gravers van de Blauwe-sluys
        Js hij niet tot uwent tehuis?
        Saftingers ik zal u lonen
        Kondy mij den Grave tonen?
        Hebdy niet vernomen van
        Den verloren Graaf Johan?
      
      
        Jck en weet niet wat ik gisse
        Js hij niet te Valckenisse?
        Jsser ymand binnen Brecht
        Die mij doen kan goed berecht?
        Js hij ook den Doel genaecket?
        Of in het Mole-gat geraecket?
        Hebdy niet vernomen van
        Den verloren Graaf Johan?
      
      
        Spanjaerts ande Jtaljanen,
        Van de nieu-gerichte vanen,
        Die noch zwemmen binnen-dijck,
        Met de wambaysen vol slijk,
        En vast roepen miserere
        Weet gij niet van onzen Here?
        Hebdy niet vernomen van
        Den verloren Graaf Johan?
      
      
        Wat ik hijge, wat ik drave,
        Jck verneem niet van den Grave,
        Js hij niet te Rosendael?
        Js hij niet te Rommels-wael?
        Of bij Hoger-werf gebleven?
        Of te Kromvliet aen-gedreven?
        Hebdy niet vernomen van,
        Den verloren Graaf Johan?
      
      
        Js hij weg, het is om te klagen,
        Wie zal de Boeren plagen?
        Of den armen onderdaan
        Dwingen na de Mis te gaan?
        Js hij weg? wat duizend schanden!
        Wie zal dan de Veluw branden?
        Hebdy niet vernomen van
        Den verloren Graaf Johan?
      
      
        Barbancon en Zante Kroce
        Het is een onbeleefde bootse
        Dat gij ons zegt goeden dag,
        En graaf Jan laat voort gelag,
        Wat zal zeggen Jsabelle
        Zo ze mist u metgezelle,
        Hebdy niet vernomen van
        Den verloren Graaf Johan?
      
      
        Wandelt hij onder het water
        Met den kostelijcken Pater?
        Js hij ook gereisd van hier
        Met een Sloep na het Vage-vier?
        Sou den bloed wel lopen dwalen
        Om nieu Vier-werk te halen?
        Hebdy niet vernomen van
        Den verloren Graaf Johan?
      
      
        Mens-vissers die te Romen
        Daar verkopen nieuwe dromen,
        Komt ons hier en spant u net,
        Of gij hem daar in bezet,
        Hier zijn over al te zoeken,
        Vissen met fluweele broeken,
        Hebdy niet vernomen van
        Den verloren Graaf Johan?
      
      
        Hoort Philips en Ferdenande,
        Sent niet meer in deze Lande
        Een zo snoode Mammeluk,
        Of u naakt groot ongeluk;
        God is met de Nederlanden,
        God brengt Oosten-rijck in schanden,
        Hebdy niet vernomen van
        Den verloren Graaf Johan?
      
    
  