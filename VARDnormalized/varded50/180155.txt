
    
      
        OP, mijn ziel, ris op naar boven,
        Schoon veel zwaar misdrijf u drukt.
        Leg niet heel verongelukt.
        Schroom niet Jesus te geloven:
        Blyf van het heil dus niet berooft,
        Dat zijn mond zo dier belooft.
      
      
        Gunst noch glori wil hij weigren,
        Die hierom zijn glorilicht
        Dekte voor zijn volks gezigt.
        Durft uw hoop zo hoog niet steigren?
        Hij, zo laag in druk gedaald,
        Biedt u blyschap, nooit bepaalt.
      
      
        Achtge u zijn genade onwaardig?
        Des genade, indien ze sta
        Op waardij, is geen gena.
        Vintge uw misdaân heel boosaardig?
        Voor misdadigen alleen
        Kwam zich God met vlees bekleên.
      
      
        Zie hem het heilampt daar bekleden:
        Hoor zijn stem: wie beeft van schroom?
        Stort zijn mond niet stroom op stroom
        Van de hoogste zaligheden;
        Nooit ontzegt op bede of klagt,
        Wel geschonken onverwacht?
      
      
        Wie vond ooit zich straf verstoten?
        Zelf geen vrou, die, vuil bekladt,
        Voor zijn voeten schreide een bad.
        Tollenaars, zijn dischgenoten,
        Treen met haar op het hemelspoor
        Trotse Farisewen voor.
      
      
        Vloekt hij Simon ooit verbolgen,
        Die zich vloekt, en hem verzweert?
        Of ene moorder, spa bekeert?
        Of ene Saulus, in het vervolgen
        Van zijn kruiskerk heet en wreed?
        Neen, zijn gunst is daar gereed.
      
      
        Doolt een schaap, der zielen herder
        Rust niet, eer het, met vlijt gezocht,
        Op zyn' hals wordt te huis gebrogt.
        Zelf de zoon, die altijd verder
        Wechliep, draf at, heel verdwaald,
        Wordt aan des vaders dis onthaalt.
      
      
        Joden, die met des Heidens vuisten
        Vorst Messias zelf aan het kruis
        Klonken, zich in het moortgedruis
        het Bloed toevloekten des gekruisten,
        Drinken door het geloof het bloed,
        Dat voor al die bloedschuld boet.
      
      
        Zent hij hierop leergezanten
        Wydt en zydt, de boodschap is
        Vrede en schultvergiffenis.
        Zou ik tegens het heil mij kanten
        Door mistrouwen, dat Gods zoon
        Elk zo mild heeft aangeboôn?
      
      
        Schoon ik, Heer, mijn misdaân schendig
        Kenne, en overzwaar mijn schuld,
        Groter kenne ik uw geduld.
        'k Stel niet endigs bij het onendig:
        'k Weeg mijn boosheit altemaal
        Bij uw goetheit in geen schaal.
      
    
  