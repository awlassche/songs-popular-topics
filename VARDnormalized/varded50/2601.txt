
    
      
        Als het oog van mijn gemoed aandachtig gaat aanschouwen
        De wereld en de mens die hier zo dwerligh sweeft,
        Zo moet ik, en ik kan het, met reden staande houwen
        Dat in een stage dood het arme schepsel leeft.
      
      
        Het arme schepsel leeft gestadig in zijn sterven,
        Grenst aan zijn laatste nacht, gaept na de laatste zucht,
        En moet, eer hij dat denkt, het vvaen-schijn-leven derven,
        Hoe mag het een leven zijn dat schichtig van ons vlucht?
      
      
        Recht als het speel-zieke kind, met pijpjens gaat opblazen
        Zijn bellen rond en hol tot in de dunne wind:
        Zo is dit leven hier. Daarom gij aardse dwazen
        Tast, grijpt, en ziet hier na wat dat gij dan al vind!
      
      
        Och arm! een grote Niet is al het smenschen leven.
        Een schaduw en een droom, een vertoning, een spel,
        Een schijn-ried, een onrust, een kruike, daar beneven
        Een heel onseecker ding, een dodelijk gekwel.
      
      
        De Wereld fraai vermomt, hoe schoon dat zij mag schynen,
        En is niet anders als een dool-hof, een woestijn,
        Een rasery, een kuil, een pijnbank om te pijnen
        Haar sotte Lievers die noch in haar kerker zijn.
      
      
        Al die door lust of dwang haar dienen gaan, of eren,
        Die haat die waarheid el, en liefd' de logen snood,
        Die niet en mindt den Heer, den Here alder Heren,
        En is die niet (o mens!) een levendige dood?
      
      
        Gij die dit zingt of leest, of die dit hoort verhalen,
        Bedrieght u zelven niet met deze ijdelheid:
        Maar zo gij hebt gedoolt, en vvilt niet blijven dwalen,
        En zoekt den waren vvech die tot den leven leit.
      
      
        Christus die is de vvech, de waarheid, en het leven,
        Bidden vvy onze God, zijn al-hulp-rijke hand,
        Zal ons van alles veel en overvloedig geven,
        En een blijf-soete vreugd in het eeuwig Vaderland.
      
      
        O opper Prins, en Heer, laat u genade-stralen
        Op u verloren zoon, op mijn bedroeft aanschijn:
        Na uwe goedheid groot, uit medelyen dalen,
        Zo zal ik door u dood in het ware leven zijn.
      
    
  