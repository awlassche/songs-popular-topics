
    
      
        DIe zig tot God niet wenden
        En vrezen in haar hert,
        Die zijn altijd vol smert
        En komen nooit ten enden,
        Een zulke kan niet dulden
        Door ongelovigheit
        Als hem treft tegenheit,
        En vult alzo zijn schulden.
      
      
        Hij kan ook niet verdragen
        Wanneer hij voorspoed heeft,
        Om dat hij dartel leeft
        En daar in zoekt behagen.
        In plaatse van het erkennen.
        God voor zijn grote goed,
        Is dat hij in hoogmoed
        Gaat onbescheid aanwenden.
      
      
        Hij zoekt niet te betrachten
        Het nut zijns evenmens,
        Die hij niet doet zijn wens,
        Maar altijd zal verachten.
        Hij is maar voor hem zelven,
        En acht een ander niet,
        Als om te doen verdriet,
        Dat hij tracht op te delven.
      
      
        Hij kan zich ook niet voegen
        In wat hem God hier geeft,
        Om dat hij het zoo niet heeft,
        Dat hij zich zou genoegen.
        Zijn het voor of tegenspoeden,
        Of vreze, het is hem quaat,
        Om dat hij niet wel staat
        Bij God, die hem moet hoeden.
      
      
        In God kan hij niet vinden
        Op dat hij zij gerust,
        Mits dat hij staat op lust,
        En daar zig aan komt binden.
        Zoo dat hem steeds moet deren
        Een zeer bekommert hert,
        Dat in hem draagt die smert
        Die hij niet kan afweren.
      
    
  