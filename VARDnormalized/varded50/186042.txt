
    
      
        HEt waare schoon, is in de zuivre Deugd,
        Die zich vernoegd, met eerelyke vreugd',
        En die bemind, die met haar evenaaren;
        Die schoonheid, vlugt niet heene met de Jaaren,
        Gelijk het blos der onbedachte jeugd;
        Het waare schoon, is in de zuivre Deugd.
      
      
        Zoo is mijn Lief, die mijne ziel bemind;
        En daar mijn hart, zijn wellust steeds in vind:
        Zoo gaaf van geest, als welgemaakt van leden:
        Altijd vernoegd, en eeuwig wel te vreden;
        Die nimmermeer, iets spoorloos onderwind.
        Zoo is mijn Lief, die mijne ziel bemind;
      
      
        Wat baat al het schoòn, als deugd niet word betracht;
        Maar als onwaard, beschimpt word en veracht,
        Daar het al vervliegt, en heen vlugt met de tijden;
        Maar Deugd, de ziel kan voor de dood bevrijden;
        Schoon haar de Jeugd, om het zedig oog belacht.
        Wat baat al het schoòn, als deugd niet word betracht;
      
      
        Gelukkig is hij, die op haar verliefd;
        En zich in het hart, voelt door haar schoon gegrieft;
        En, nooit verzaad, van haare aanminnigheden,
        Haar' Leest verkiest, voor schoonheit zonder zeden;
        En haar steeds volgt, waar het die volmaakte blieft.
        Gelukkig is hij, die op haar verliefd.
      
    
  