
    
      
        AEnhoor het recht, mijn God en Heer,
        Neem vlijtig acht op mijn gebeden
        En onbedriegelijcke reden;
        Dat zich u oor tot mywaerts keer,
        De zake kome voor uwe ogen
        En al door-straelend aangezicht;
        Ik schroome niet: spreeck in het gericht
        Wat waarheid zij, en wat gelogen.
      
      
        Gij hebt gepeylt mijns herten grond,
        En mij doorzocht in stille nachten,
        Gij vond niet vals in mijn gedachten
        Die schelden niet van mijnen mond.
        En wat belanght der mensen handel
        Ik wacht mij, na uw raad en woord,
        Dat ik niet deel’ aan roof en moord,
        Noch op der bozen wegen wandel.
      
      
        Ik heb mijn voeten vast gezet
        Om niet te glippen op uw paden,
        Daarom zo ben ik niet beladen
        Dat ik zal wijken van u wet.
        Ik roep tot u in mijn gebeden,
        Verhoor mijn zuchten zonder end
        Die ik tot u ten Hemel zendt,
        En wend u oren na mijn reden.
      
      
        Toon hoe zij u ter herten gaan
        Die op u rechterhand vertrouwen,
        Hoe gij haar reddet uit benouwen
        Van die haar na het leven staan.
        Wilt over mij uw zorge strekken
        En als den appel van het oog
        Mij gade slaan, en van om hoog
        Met uwe vleugels dicht bedekken.
      
      
        Van het godloos volk dat mij omringt
        En wil verwoesten en bederven
        Bevrijd mij, Heer, en doet hem sterven,
        Mijn vijand, die mij nu bespringht.
        Zij spreken trots om ons te kwellen,
        Zij zijn gemest en zat en vet:
        Wij zijn omsingeld en bezet,
        Zij loeren om ons neer te vellen,
      
      
        Gelijk een Leeuw des avonds laat
        Het wout doet schriken met zijn brullen
        En zoekt met roof zijn jong te vullen
        Dat noch niet uit zijn hol en gaat.
        Sta op, o Heer, komt hen te voren,
        En stootse neder tegen d’aerd,
        Bevry mijn ziele met uw zwaard
        En doets’ in haren aanslag smoren.
      
      
        Verlost mij van dat aards gebroed,
        De troetel-kinders van de wereld,
        Die, zacht in zijd, besnoert, beperelt,
        Gekropt met Geld en ijdel goed,
        Haar buik en holle koffers vullen
        Met voorraad en verborgen schat,
        Zo dat haar kinders werden zat
        En die na haar noch komen zullen.
      
      
        Ik zal uw aensight schouwen aan
        Als het recht zal blijken mijner zaken,
        En als ik weder op zal waken
        Zal ik mij met uw beeld versaen.
        Ik laat de wereldsche geslachten
        Hier wentelen in weeld’ en lust,
        Ik bouw op u, en ben gerust
        In het geen ik heb van u te wachten.
      
    
  