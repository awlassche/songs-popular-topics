
    
      
        WEl op, wel op ik ga ter Jacht
        Nemen op de herten acht
        Steekt met sporen,
        Blaast den Horen,
        Neemt den Swijnspriet in u hand,
        Ende met vlijt de netten spant.
      
      
        Altijd het herte vluchten wilt
        Door de Bossen onghestilt,
        Loopet en renner,
        Niet en kenner
        Of het vijand is of niet,
        Die het van verre komen ziet.
      
      
        Zullen u dan de bomen dicht
        Dekken, hert voor mijn gezicht,
        Zal den Varen
        U bewaren,
        Zal het Gelis of zal het Riet
        Maken dat ik u vinde niet.
      
      
        O neen, ik kan zien over al,
        Op de bergen, bos, en dal,
        Laat u vangen,
        Neemt u gangen
        Na den Jager, bidt genaet
        Eer hij den Swijnspriet door u slaat.
      
      
        Om u te doden jaegh ik niet
        Ik kom helpen uit verdriet,
        Uwe wonden,
        Wel verbonden,
        Zullen van mijn handen zijn,
        Ik giet uit Oly ende Wijn.
      
      
        Komt dorstig hert tot des fontein
        Drinket uit des Beke rein,
        Wilt u laven
        Rust van draven,
        Ligget hier in het groene gras,
        Uwe gevangenis vrijdom was.
      
      
        Christus de Here jaget sterk
        het Zondig hert na zijne Kerk
        Om te geven
        het Eeuwig leven,
        Laat u vangen geeft u bloot,
        Zo zult gij leven door den dood.
      
    
  