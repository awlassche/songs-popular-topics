
    
      
        O Zoete Rosamondt
        Gij die mijn hebt gewondt,
        En in de morgen stond
        Mijn geest komt wecken;
        En mij (door liefdens wet)
        De zoete slaap belet,
        Ja: kundt mij van het bedt
        Tot u doen trekken:
        Of door den droom mijn geest vermaken
        Doort kussen van u rode kakken.
      
      
        Eer het morgen ligt ontsluyt,
        En voert der Goden Bruid
        Ter hoger wolken uit.
        In sonnestralen:
        Kan ik in stille nacht
        Van liefdens diep gedacht,
        Door zoete droom verkracht,
        Mins voedsel halen;
        Ik schijn verliefde graag te koelen,
        V borsjes, Rosamondt! te voelen.
      
      
        'Tghedaeght voor beeldt aan mij
        Mijn Rosamondt! dat gij
        (Gelegen aan mijn zij)
        Mij hebt omarremt;
        En wt uw mondtje blaast
        De geur, waar mee gij ast
        Mijn ziel bij d'uw gheplaest
        Door liefd verwarremt,
        Als ik mijn mond leg aan u tipjes
        Blaast gij vyolen wt u lipjes,
      
      
        Maar; als den dag mij pord,
        En dat ik wakker word,
        Voel ik mij inghestordt
        Een schyn voor wezen:
        Als ik tot kennis raak
        En over denck de sak,
        Is ijdel mijn vermaak
        Vyt droom geresen,
        En ik (geopend mijne ogen)
        Vind door het dromen mij bedrogen.
      
    
  