
    
      
        Ik claech u Venus dieren
        Alle mijn lijden groot,
        Vrou Venus Kamenieren
        Helpt mij uit dezen noot,
        'tSweert van Piramus bloot
        Heeft mijn jonk hert door houwen
        Mij dunkt ik sterf de dood
        Al door die lust van Vrouwen.
      
      
        Mijn lief heeft mijn bedrogen
        Al met haar woorden licht
        Cupido spant die bogen
        Al met u stralent schicht,
        Want haar amoreus gezicht
        Door straelt mijn hert van binnen
        Haast u wel Venus nicht
        Oft ik moet heel ontzinnen.
      
      
        Mag ik geen troost verwerven
        Vant vrouwelijcke graan
        Den dood die moet ik sterven
        Zo Piramus heeft gedaan,
        Thisbe was zeer belaen
        Al om haar lief te spreken
        Ter fonteine is zij gegaan
        Al daar hij lach doorsteken.
      
      
        In alsulcken zwaar ellende
        Ben ik om u mijn lief
        Waar ik mij keer of wende
        Nijders die doen mij grief,
        Last schreef ik haar een brief
        Met woorden zeer ootmoedig
        Daar in dat ik haar schreef
        Mijn liefde overvloedig.
      
      
        Had ik den appel schone
        Van Paris excellent
        Ik gaf ze mijn lief ydoone
        Voor een waardig present,
        Mocht ik haar komen ontrent
        Zo waar ik heel genezen
        Rein bloemken eloquent
        Laat mij u dienaar wezen.
      
      
        Al zijt gij rijk van goede
        Ende ik een arm minnaar
        Lief zijt niet groot van moede
        Maar zijt mijn wederpaar,
        Want hoge bergen voorwaar
        Sietmen dikwijls dalen,
        Dus schoon liefken eerbaar
        Troost mij al zonder falen.
      
      
        Oorlof gij jonge gezellen
        Bemint gij een Venus dier
        Wilt niet zo vierich minnen
        Of gij komt in dangier
        Want Cupido stoockt het vier
        Bij nacht en ook bij dagen
        Dus minnaers goedertier
        Wilt doch reine liefde dragen.
      
    
  