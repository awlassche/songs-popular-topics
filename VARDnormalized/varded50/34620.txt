
    
      
        Gelukkig is met recht den mens
        Die in het groene veld
        Verdrieteloos naar des herten wens
        Zit op zijn fluit en spelt,
        Oft aan zee // met zijn vee
        Leeft naar d'onverstoort ghepeys,
        Zonder wee // oft verlee
        Van de wankel-kwade zeis,
        Die ons de luk-vrouw braeckt,
        Waar door hij nooit ontwaakt,
        Zijn grove ronken staeckt.
      
      
        Die altijd volgt zijns zielens lust,
        Te vred' met kleine haef,
        Somwijl' bij zijn schoon' Nymphe blust
        Cypresche zoete gaaf,
        Zonder spo'en // in het groen,
        Oft in des winters sturen tijd
        Even koen // naar den noen
        Onder tussen in het hooi vrijdt,
        Daar hem zijn vreedtsaemheydt
        Buiten eer-gierigheydt
        Van haat en nijd bevijdt.
      
      
        Somwijlen in een Nemus dicht,
        Dat nooit van Phoebus straal
        Door-keken is, waar het lommer-licht
        Bereid een schone sael,
        Door wat doel // met gewoel
        Een rivierken wispelt klaar,
        Waar on-koel // lief en boel
        Jeugdelijk worden een-paer,
        Die met het wraeck-gierigh hert'
        Aan ziel' nooit zijn ghesmert,
        Oft woekerig gebaar.
      
      
        Die liever voet in het groene dal
        Zijn Schaepkens met ghebleyt,
        Waar dat zijn Geytjens hip'len mal
        Ter wijl' dat hij verbreydt
        des Herders lof // fijn met grof
        Wt zijn rieten-pijpken trekt,
        Dan in het hof // door het stof
        Van de zorgen zijn ontweckt:
        Wat is het purper doch,
        Niet als vergiftig soch,
        Met zoeten schijn bedekt ?
      
      
        Gheruster is den vrijen staat
        Van het rechte Boerenvolk,
        Wiens herte nimmer is verdraet
        Door d'ongheluckens wolk:
        Maar gerust // wordt ghekust
        Van Fortuna in het veld,
        Wiens lust // wordt gheblust
        Als hij zijne Schaepkens telt:
        En vindt hij het vol getal
        Zo acht hij niet met al
        Het Prinselijk geral.
      
    
  