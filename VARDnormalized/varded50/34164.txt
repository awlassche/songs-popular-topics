
    
      
        'kHeb menig pint en kan,
        Gelost met enen teug,
        En weder vol-geschonken,
        In het nat ben ik een man,
        k'En drink toch maar mijn meug,
        Tot dat ik word' half dronken,
        'kVind' lust, en smaak daar in,
        Draeyt mij daar naar den kop,
        Zo word' ik blij van zin,
        Door krachten van dit sop,
        Door krachten van dit sop,
      
      
        Den drank toch maar en wast,
        Om dat m'hem drinken sou,
        Waer-om dan niet ghesopen,
        Voor-waer ik ben een gast,
        Die van het zuipen hou,
        Laat swalghen met heel stoopen,
        Drinkt een gezondheid om,
        En smeert u droge borst,
        Suypt wakker aan den brom,
        Zo sterft-men nooit van dorst,
        Zo sterft-men nooit van dorst,
      
      
        Elk ogenblik een dronk,
        Laat ons niet ledig zijn,
        Want ledigheid is zonde,
        Die ons den wijn eerst schonk,
        Die heeft het vreudigh zijn,
        In het edel nat bevonden,
        hetwelk deugdig is doet denkt,
        Zo moet altijd den wijn,
        Tot voedsel van de vreugd,
        Van ons gedronken zijn,
        Van ons gedronken zijn,
      
      
        Doen ik een teug bescheet,
        Ik slaan 'tghesicht om hoog,
        Gedurig naar den hemel,
        'kBeween dan al mijn leed,
        Met tranen in mijn oog,
        Waar door ik krijg geschemel,
        Mij dunkt dat de aarde beeft,
        Elk voet-stap die ik gaan,
        Eer mij den gang begeeft,
        Brengt noch een teughskens aan,
        Brengt noch een teughskens aan,
      
      
        O goddelijke nat,
        Hoe wonder is u kracht,
        Gij drift van ons het zuchten,
        Naar dat m'u lost uit 'tvat,
        Laeyt m'in den buik u vracht,
        Dan jaagt gij 'thooft vol kluchten,
        Lof dan die al-tydt drinkt,
        En leeft met blij ghemoet,
        Want ieder zingt, en klinckt,
        Als hij is vol, en zoet.
        Als hij is vol, en zoet.
      
    
  