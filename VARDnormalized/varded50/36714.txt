
    
      
        RVst-plaetse bly'! Paleis vol vrolijckheden!
        Alder weelden oorsaeck'!
        Boven alle woonsteden
        Woonstede vol vermaak!
        Daar die siel' zonk in den Geminden,
        Daar die siel' kwam t'gheniet te vinden,
        Vol minne-wee in hare ziekte bly'
        D'welck maelde af haar krachten te allen ty'.
      
      
        Hoe meer verkranckt hoe sterker dat die ziele
        In haren Liefsten wiert;
        Die wonde, daar 'thaer hiele,
        Had' God haar toe ghestiert;
        Vyt liefde kwam haar quael gesproten,
        Den Liefsten had' haar hert' doorschoten:
        Den sterken geest, die krankte van natur'
        Ontspronck in haar door minne flouwten pur.
      
      
        Haar hert' bezweek geheellijk in on-machte,
        En sprak, och oft ik stierf'!
        Oft weg ginck mijne crachte!
        Oft liefde mij bedierf'!
        Och oft ik nu verloor' mijn sterkte!
        Oft minne mij die dood nu werckte!
        Oft mij van u, o liefste: wiert ghejont,
        Dat ik in u geheel verloren stont'.
      
      
        Ik quel van pijn', ik draegh' een minne-wonde,
        O minder zielen vreugd;
        Oft ik te niet gaan konde;
        Oft ik eens wiert verheugt;
        Verkranckt mij eens mijn uit-verkoren,
        Maakt dat die dood toch word' geboren,
        Maakt dat ik heel, zo gij mij hebben wilt,
        Door uwe kracht, in uwe liefde smilt'.
      
      
        Verkranckt mij toch, worpt Liefste mij te neder:
        En comm' ik weder op,
        Verkranckt mij liefste weder,
        Verhoord toch mijn geklop;
        Doet mij hier van mij zelven vallen,
        En laat van mij, mij niet met allen:
        O Liefste zoet maakt dat ik worde flouw,
        Die duysent-mael in u wel sterven wouw'.
      
      
        Trekt mij in u, wilt mij uit mij geleiden,
        Mij van mij self' vervremt,
        Maakt een toch van ons beiden,
        In u mij over-nemt:
        Mijns herten troost! o mijn ghenuchten;
        Verhoord den wens van mijne zuchten:
        Krenckt mij in u, geeft mij, dat ik verwerf,
        Dat ik krank word', dat ik van liefde sterf'.
      
    
  