
    
      
        O grote God, gij eeuwig licht,
        Voorwiens doorstraalend aangesigt
        De dikke helsche duisternis
        Ook licht, en nimmer duister is.
      
      
        Gij, die den nacht, die nu genaakt,
        Tot rust van het dag werk hebt gemaakt,
        Neem onze ziel, ons goed, en bloed,
        Dan dezen nacht, in uw behoed.
      
      
        Verquik ons door een zoete rust,
        Om morgen goed te doen met lust,
        Dat onze slaap gemaatigt zij,
        En tot uw eer vooral gedy.
      
      
        Licht onzen geest, al slaapt ons lijf,
        Dat die altoos u wakker blyf,
        En elk, met vree, syn heil verwacht,
        Zo weer van ons des duivels magt.
      
      
        Al deden wij, den gansen dag,
        Veel zonden tegen uw gezag,
        Bedek ook het allersnoodste feit,
        Na uwe grote goedigheit.
      
      
        Op dat ons vlees dit jammerdal
        Gerust versmaa, als het scheiden zal,
        Na zijnen dood blij op mag staan,
        En in het eeuwig leven gaan.
      
      
        Hoed ook de gansche Kristenheit,
        En troost, wat klaagt, of zucht, of schreit.
        Verhoor ons doch, en zulks tereer
        Van uwen heilsoon, onzen Heer.
      
    
  