
    
      
        IN het ruyme leit een Stad
        Vol rijkdom ende schat,
        Maar den in-gangh van dezen
        Is maar een voet-stap breed,
        Zo wij konnen lezen
        Bij een die Esdras heet.
      
      
        Vol p'rijckel en dangier,
        Op de een zijd' een vier,
        Aan de ander zijd' een water:
        Vele met ongemak,
        Even wel daar gaat 'er,
        Alzo den Engel sprak.
      
      
        Hoe zal deze Stad schoon,
        Iemand tot zijnen loon
        Van God mogen aanschouwen;
        het En zij dat hij door-gaet
        Aldereerst dat nauwe,
        Al na des Engels raad.
      
      
        Zeer nauwe is den weg,
        Die ons ten Hemel legt,
        Naar Christus eigen reden:
        Maar weinig die hem vindt,
        En noch min die hem treden,
        Dit dient al wel versint.
      
      
        Den weg al tot 'er dood,
        Die is zeer ruim en groot,
        De Hel heeft hare kaken
        Zeer wijd open gedaan,
        Dat 'er veel in geraken,
        Die dezen weg in gaan.
      
      
        Wijd is der Hellen muil,
        Een grouwelijcken kuil
        Voor al die daar in vallen,
        Eeuwige duisternis,
        Geen verlossing met allen
        Daar nimmermeer en is.
      
      
        Den kuil die is bereid,
        (Zo den Prophete zeid)
        Van gist'ren al voorleden:
        Vier en hout is al daar,
        Om al haar boosheden
        Te straffen openbaar.
      
      
        Hij zal wortel noch tak,
        (Zo den Prophete sprak)
        Dan laten over-blijven:
        Als kaf geheel verwaeyt.
        Buiten schuere moeten drijven,
        Jammerlijk afgemaeyt.
      
      
        Dan zullen zij den dood
        Zoeken door dezen nood,
        Maar die zal van haar vluchten,
        Dan zullen zij te gaar
        Eeuwig huilen en zuchten
        In groter pijne zwaar.
      
      
        Haar gezelschap zal zijn
        Al in der Hellen pijn,
        Veel grouwelijcke geesten,
        Die zij hebben gediend,
        Van den minst' tot den mesten,
        Vinden hem als kwaad vriend.
      
      
        In deze pijne werd
        Door de brandende smert
        Om water vast geroepen:
        Maar het zal dan zijn te laat,
        Nimmermeer geen hopen,
        Hulpe, troost, noch raad.
      
      
        In dit jammer-geklag
        Zal schijnen enen dag
        Bij haar als duizend Jaren:
        Maar die in vreugden zijn,
        Zal haar altijd openbaren
        Blyschap voor druk en pijn.
      
      
        Een zeer groot onderscheid
        Sald 'er dan zijn bereid,
        Die God van herten vrezen,
        Maar die zijn Majesteit
        Niet gehoorzaam en wezen
        Is hier zijn Rijk ontseyt.
      
      
        Geen droefheid hier, hoe zwaar,
        Is te gelijken daar,
        Nooit meerder vreugd bevonden,
        Dat hier geen pen en kan,
        Noch geen tonge verkonden,
        Zullen bevinden dan.
      
      
        Gods uitverkoren Schaer
        Zullen dan allegaar
        Van den nieuwen Wijn drinken,
        En eten Hemels Brood;
        Als de klare Zon blinken
        Eeuwig in vreugden groot.
      
      
        Nooit ore heeft gehoord,
        Noch nooit in het herte voort
        En is het gekomen binnen,
        Dat God zal geven schoon,
        Die het hier al overwinnen,
        Voor haar soldij en loon.
      
      
        Oorlof vrienden bemint,
        Blijft als Christus gezind,
        En gaat altijd verheven
        Den weg zeer nauw en smal,
        Die daar leit tot den leven,
        Boven in des Hemels dal.
      
    
  