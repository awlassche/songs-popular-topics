
    
      
        DEn uyt-gank uit het oude jaar
        Zal de ingank tot een nieuwe lied zijn,
        Voor Gods weldaden allegaar,
        Die mij daar in van hem geschied zijn.
        Gij hebt, o mijnen God en Heer,
        Uw wonderen en uw gedachten
        Aan ons vermenighvuldigd zeer;
        Men kan s' in ord're niet betrachten.
      
      
        Mijn klagen, wenen, en gezucht,
        Mijn ernstig bidden ende smeken
        Is doorgebroken door de lucht:
        Uw gunst is nooit van mij geweken.
        Al het kwade dat mij heeft verschrikt,
        Of ooit mijn ziele neep met smerten,
        Hebt gij ten goede mij beschikt:
        Dies dank' ik u daar voor van herten.
      
      
        Gij hebt mijn lijf en ziel beschut:
        Gij hebt mij, als ik viel daar neder,
        Verworpen niet, maar onderstut
        En opgerecht mijn handen weder.
        Al wat ik ben, dat ben ik maar,
        O Rijke God, door uw genade,
        Die 'k hebbe genoten jaar op jaar,
        Ja te allen uuren vroeg en spade.
      
      
        O God, gij die nu hebt gekroond
        het Voorleden jaar met uw weldaden,
        Uw gunst mij doch voortaan betoond:
        Wilt door uw Geest mij altijd raden.
        Laat de ingank in dit nieuwe jaar
        Den uytgank zijn der oude zonden,
        Opdat mijn ziel eens rein en klaar
        Mag voor uw aanschijn zijn bevonden.
      
      
        Vernieuwt een vasten geest in mij;
        Laat de oude mense mij begeven,
        En gaan met het oude jaar voorbij,
        De nieuwe mens weer in mij leven.
        Nieuw licht verleend mij in het verstand,
        End in het hert een nieuwen wille,
        Mijn zinnen laat gelijkerhand
        Zijn in uw wel-behagen stille.
      
      
        Tot dat ik het eeuwig nieuwe jaar,
        Geheel end al vernieuwt, beleve,
        Dat nimmer moeite, rouw, gevaar,
        Of nieuw verdriet weer aan mij kleve.
        O zoet nieuwjaar, dat groeyt en bloeyt,
        Waar na ik zal met blijdschap haken,
        Daar alle volheit over-vloeyt!
        O! mocht ik haast uw soetheit smaken!
      
    
  