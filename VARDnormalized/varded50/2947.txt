
    
      
        Gelijk de Salmandr' in het vuur kan zweven,
        (Zoo het waar is dat men schrijft)
        En noch in wezen blijft:
        Zoo ook de mens, ten eyndt in God gebleven,
        Al is hij dood, heeft in den dood noch leven.
        O! hoog-gelukkig sterven!
        In doods verderf, het leven niet te derven.
      
      
        Al is hij dood, nochtans zoo leeft hij Gode,
        Die zijnen geest bewaard,
        Om we'er te zijn gepaard
        Met des Lichaams huis. niet dit gering en snoode,
        Maar een volmaakt, gelijk Gods Hemel-boden.
        O! hoog-gelukkig sterven!
        In doods verderf, het leven niet te derven.
      
      
        het Is God, het is God, die vast heeft voorgenomen
        Te redden uit verderf
        Tot eeuwig levens erf
        Al die door Deugd haar eigen wil betomen,
        En, in het geloof volstandig, tot hem komen.
        O! hoog-gelukkig sterven!
        In doods verderf, het leven niet te derven.
      
      
        het Is God; dien het nooit aan macht en kan ontbreken;
        Wiens Weten vast en wis,
        Wiens Wil onbuyghlijck is.
        het Geen hij voorneemt, daar maghmen zoo van spreken
        Als of het (schoon ver) in daad al waar gebleken.
        O! hoog-gelukkig sterven!
        In doods verderf, het leven niet te derven.
      
      
        O zoete Dood! geen Dood met recht te heten,
        Maar Slaap en Arbeydts rust:
        Want op u volgt en lust
        En (na een kort, of bijna geen, Vergeten)
        Een Weder-denck en zelfs-genietigh Weten.
        O! hoog-gelukkig sterven!
        In doods verderf, het leven niet te derven.
      
      
        Voor het lang geslaep en durfmen niet bevreesd zijn:
        In tijd is het datm' iet lijdt.
        D'uyt-wezig heeft geen Tijd:
        Als het heerlijk Lijf vereend zal met den Geest zijn;
        Zal alle Tijd maar een oogh-blick geweest zijn.
        O! hoog-gelukkig sterven!
        In doods verderf, het leven niet te derven.
      
    
  