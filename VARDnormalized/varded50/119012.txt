
    
      
        IK groet u schoon Herderinne
        In des vroegen Morgenstond,
        Vergunt mij dog u te minne,
        Die hi, hi, hi, hi, mij zo heeft door-wond.
        Wel hoe dus Herder, hoe spreekt gij mij dus aan,
        'k Bid gaat dog verder en laat mij gaan,
        Want dat zal immers nooit gebeuren,
        Houd op van treuren, wilt na een ander gaan,
        Ik sluit mijn deuren en laat u staan.
      
      
        Ach! verhoord dog eens mijn kermen,
        Opend eens u hert voor mij,
        Strek eens uit u lieve ermen
        En .... verzagt het geen ik lij.
        Ik wil niet horen, daarom zeg ik vaar wel,
        Ik stop mijn oren, adieu gezel,
        Kiest vrij een ander, na u behagen,
        Hoe kunt gij plagen, een die niet minnen kan,
        'k Schep geen behagen, in een Jonkman.
      
      
        Moet ik dan troosteloos sterven,
        Zonder uwe weder-min
        En zult gij u niet ontfermen,
        Nog .... verzagten uwe zin.
        Neen, neen, mijn zinnen zijn altoos als een steen,
        Gants doof voor het minnen en u geween,
        Dat kan mijn jonk hert niet verzagten,
        Want al u klagten is dog maar ijdel praat,
        Die 'k niet zal agten, maar altoos haat.
      
      
        Ach! ach! ach! wat bittere woorden,
        Voor een hert, opregt in Min,
        Droever nooit mijn ziele hoorden,
        'k Ste...rf, adieu mijn Engelin.
        Vaar wel Leander, neen, neen, men sterft zo niet,
        Daar des wel een ander, die u verdriet
        Verzagten zal, wilt dog niet klagen,
        Maar stil verdragen, het zal wel over gaan,
        De Min heeft vlagen; dus laat me gaan.
      
    
  