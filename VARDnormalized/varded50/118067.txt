
    
      
        Hoe menig gaat het buiten gis,
        En vind zyn' hoop' bedrogen?
        De schoonste kans, in waan gewis,
        Is wel zeer ras ontvlogen.
        Wat maakt de mens dan vasten staat
        Op het geen zo ligtelyk ontgaat?
        Ook tussen neus, en lippen,
        Kan wel een dronk ontglippen.
      
      
        Al wat nog niet en is geschied,
        Kan onvoltrokken blijven.
        Een wolke, die men heden ziet,
        Kan haast wel overdrijven:
        En ziet m' 'er aan de lucht nu geen,
        Daar rist 'er onverwacht wel een.
        Wat staat is dan te maken
        Op al des werelds zaaken?
      
      
        O! stelt uwe hart niet al te zeer
        Op het geen gij moogt verwachten.
        Verbeeld u ook een wisselkeer,
        En houd die in gedachten.
        Komt dan geluk, of ongeluk,
        Het matigt blijdschap, en ook druk;
        En het moet ons vergenoegen,
        Zo als het God wil voegen.
      
    
  