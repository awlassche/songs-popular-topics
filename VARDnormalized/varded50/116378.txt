
    
      
        KOm hier, kom hier gij Christen bende,
        Die op uw Heiland Jezus boud,
        Tred op den kruis-berg vol ellenden,
        Al-waar het vervloekt en schandig hout
        Godloozelijk is opgeheven,
        Waar aan dat Jezus laat zijn leven.
      
      
        Beschou zijn uit-gestrekte leden,
        En benen, nau met vlees bedekt,
        De uit-gespannen vliezen mede,
        En spieren uit haar kracht gerekt,
        Om u in des Hemels gunst te trekken
        En met Gods liefde te over-dekken.
      
      
        Zie aan zijn on-bevlekte ogen,
        Met brakke traanen nat-gemaakt,
        En hoe zijn tong en lippen drogen
        Door bangheid, die zijn herte raakt,
        Om u tot treuren te verwekken
        Over uw vuile zonden-vlekken.
      
      
        Zie aan zijn hoofd en bleeke wangen,
        Bemorst met speeksel en met bloed;
        De doorne-kroon, op het hoofd gehangen,
        Die Hem een scherpe smert aan-doet,
        Om u voor God we'er schoon te maaken,
        En des Hemels blijdschap te doen smaaken.
      
      
        Let op zijn uit-gerekte armen
        En handen grouwelijk door-boord,
        Om zoo zijn innerlijk ontfarmen
        In daad en waarheid, zonder woord,
        U krachtelijk in het hert te drukken,
        En uit des Duivels macht te rukken.
      
      
        Zie hoe zijn diepe wonden vloeien
        Van waater en van zuiver bloed,
        Om u daar mede te besproeien
        En rein te maaken aan het gemoed;
        Zoo gij uw hert voor Hem zet open,
        En met berou tot Hem komt lopen.
      
      
        Aan-hoort het zuchten en het stenen,
        Dat Hij tot zijnen Vaader zend,
        Het angstig kermen, droevig wenen,
        Verlaaten zijnde, vol ellend,
        Om u te ontslaan van het helze lijden,
        En in den Hemel te verblijden.
      
      
        Wild gij nu zoete troost verwerven
        Uit Jezus kruis, en bitt're dood;
        Zoo moet gij de aardse lusten sterven,
        En lijden alle ramp en nood,
        Met lijdzaamheid, naa Gods behaagen,
        En steeds het jok van Jezus draagen.
      
    
  