
    
      
        ALs iemand eens wel gaat doorzien
        Den Staat van Alleman,
        Van Prinsen, en van Koningen,
        Mij dunkt hij zeggen kan:
        Nog liever ben ik enen Boer,
        Gerust in enen Stal,
        Als hoog verheven eens te zijn,
        En wachten zwaren val.
      
      
        Al draagt den Koning op zijn hoofd
        Een Kroon van louter Goud,
        Al woont hij in een schoon Palleys
        Zeer kostelijk gebouwd:
        Nog liever ben ik enen Boer,
        Met enen slegten hoed,
        Als in zo groten zorge
        Te werden opgevoed.
      
      
        Al heeft den Bisschop, en Prelaat,
        Een Goude Koor-kap aan,
        Al mag hij met den gulden Staf,
        En met den Mijter gaan:
        Nog liever ben ik enen Boer,
        De hand al aan den Ploeg,
        Altijd te moeten zorgen
        Voor Zielen, laat en vroeg.
      
      
        De Prinsen, en den Edeldom,
        Al maken zij goed cier,
        Met Rijnschen Wijn, en Wilt-gebraed,
        En ook met kostelijk Bier:
        Nog liever ben ik enen Boer,
        En eet Boek-weyte brij,
        Als met haar in den Krijg te gaan,
        Den Degen aan de zij.
      
      
        Al is mijn Heer Pastoor verzien
        Van Torf, ende brand,
        Al heeft hij lange Rokken aan,
        De Moffen aan de hand:
        Nog liever ben ik enen Boer,
        Al lei ik somtijds kouw,
        Als Preken, en Studeren zo,
        En leven zonder Vrouw.
      
      
        Al wind een Procureur veel geld,
        En ook den Advocaat,
        Alleen met Pen, en zijnen mond,
        Te schrijven Goed en Kwaad:
        Nog liever ben ik enen Boer,
        Met mijn Spa in het Veld,
        Als van een twistig Ackerman,
        Te winnen zo veel geld.
      
      
        Al woont de Koopman in de Stad,
        Zeer magtig, ende rijk,
        Al gaat hij op zijn Muyltjes sagt,
        Al treet hij niet in het slijk:
        Nog liever ben ik enen Boer,
        Hier buiten zonder pragt,
        Als wonderlijk te zorgen,
        En schrijven bag en nagt.
      
      
        Al is de Winkelier verzien
        Van Waren abondant,
        Al is de Nering nog zo goed,
        Al wind hij voor de hand:
        Nog liever ben ik enen Boer,
        En bezig met mijn Wan,
        Als op te passen vroeg, en laat,
        Tot dienst van ieder Man.
      
      
        Al heeft den Ruiter groot pleysier,
        In Trommelen e Trompet,
        Al gaat hij met de Sluier aan,
        Op het hoofd een Hellemet:
        Nog liever ben ik enen Boer,
        En slape altijd wel,
        Als zeven uren in den nagt,
        Te staan op Sinternel.
      
      
        Al heeft den Schipper goe Fortuin,
        Als hij maar komen kan,
        Geladen uit een ander deel
        Des Werelds, tâ€™Amsterdam:
        Nog liever ben ik enen Boer,
        Met mijn Kar op de Hei,
        Als midden in de wilde Zee,
        Met een Schip oft Galei.
      
      
        Met oorlof gij Boerinnekens,
        En Boeren altemaal,
        Acht u gelukkig in u staat,
        En zegt in het generaal:
        Nog liever ben ik enen Boer,
        En lef gerust op het Land,
        Als Koning, Prins, of Edelman,
        Vol zorg aan alle kant.
      
    
  