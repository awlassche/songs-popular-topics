
    
      
        O Lieve Heer, o Jesu al mijn leven,
        Hoe zal ik u mijn vreugd te kennen geven,
        Nu gij mij we'er hebt aan uw Dis onthaalt!
        Mijn ziel is in verwond'ring opgenomen,
        Dat gij, als van den Hemel, zijt gekomen;
        En in het hert eens zondaars neergedaald.
      
      
        Och Here wilt uw heem'len doch niet sluiten,
        Eer ik voor u mijn dankbaarheden uytte,
        Voor het goed dat gij hebt aan mijn ziel gedaan:
        En leer mij doch, o Jesu, recht bedenken,
        Wat dat ik u, mijn Heiland, weer zal schenken,
        Om eeuwiglijk dus in uw gunst te staan.
      
      
        Gij hebt, o Heer, mijn schulden uytgewreven;
        Gij hebt, uit gunst, mijn boosheid mij vergeven;
        Ja gij hebt mij getrokken uit de hel.
        Ik liep van u; gij zijt mij nageloopen:
        En als 'er geen genade scheen te hopen,
        Schenkt gij mijn ziel het eeuwigdurend wel.
      
      
        Nu hebt gij mij, o Jesu, we'er vervangen,
        En aan mijn ziel de zegelen gehangen,
        Dat ik verzoend zij met dien grammen God
        Dies ik geen hel noch duivel heb te vrezen,
        Dewijl gij wilt mijn Borg en broeder wezen,
        En kronen mij met een gezaligd lot.
      
      
        O Zielen-arts, ik dank u voor die zegen.
        Och laat dees' spijs mij sterken allerwegen,
        Dat ik niet dwaal in des werelds dool-woestijn.
        Het zonder-moes laat dat mij steeds mishagen,
        Maar dat ik u een dankbaar hert opdrage,
        En hate het quaat, ja zelf den kwaden schijn.
      
      
        Terwijl gij dan in haver en in klaver
        Mijn ziele weidt, geef dat mijn tonge daver,
        En roem uw lof, en het herte werd een zaal
        Daar in gij wilt, Heer Jesu, blijven wonen,
        Tot dat gij mij de volle vreugd zult tonen,
        Die gij verleend op het eeuwig Avondmaal.
      
    
  