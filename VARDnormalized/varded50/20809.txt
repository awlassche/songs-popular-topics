
    
      
        WIl op nu witte Zwaan,
        En geeft mij uwe schachten;
        Want ik van stonden aan
        Wil schrijven mijn gedachten:
        Ik wil met des hertz playsier,
        En sonderlinge vreugden,
        Nu zetten op papier,
        De wonderlijke deughden,
        Der zonden vlucht // der zielen zucht,
        De hayre kleen // de goe gebe'en
        Van de heyl'gen Nicolaus, die te weten
        Wordt Tolentyn geheten.
      
      
        Dit kind is van zijn jeugd
        Tot zijne laatste jaren,
        In alderhande deugd
        Zo wonder voort gevaren,
        Dat alle man Hem zeid,
        Een wonder Licht te wezen,
        Een Licht ter zaligheid,
        De mensen op geresen.
        Een wonder Licht // het welck' heeft gesticht
        Jong ende oud // tot onderhoudt,
        Of rechte onderhouding zonder smetten
        Van Godes heyl'ge wetten.
      
      
        Hij (die miraculeus
        Zijn Ouders was gegeven)
        Nam aan als ene Reus
        In het deughdelijcke leven.
        Na dat Hij jaren zes
        End' een was oud geworden,
        Zo hiel Hij deze les,
        En deze strenge orden;
        Viermaal te week // zo duyd'lijck bleek,
        Bedwong Hij scharp // zijns lichaams harp,
        Oft' stelden na den eis der rechte reden
        Door het vasten, zijne leden.
      
      
        Hij volgden na voorwaar
        De Zonne der Prelaten,
        Des heyl'ge Kerks Pilaer,
        Nic'laum; wien de straten,
        En de huizen van het rond
        Van deze gantse aarde,
        Staegh hebben in den mond,
        In achting, en in waarde:
        Dien geen die welk // zijns moeders melk
        Niet zuigen wou // die alle vrouw
        Was weyg'righ tweemaal in de week te zuigen,
        Zo ieder kan getuigen.
      
      
        Ik laat nu dit geweld,
        En meerder strengigheden,
        Met welke dezen Held
        Den hemel heeft bestreden.
        De Ketting swijgh ik still',
        De Roejen, en de slagen,
        Die met zijn vrije will'
        Nic'laus heeft verdragen:
        Het droef gesteen // der Overle'en.
        Het Vagevier ,, beroept mij hier,
        En wil dat ik in het kort hier stel het aanmerken
        Sint Nicolai werken:
      
      
        De werken segg' ik van
        Nic'laus Tolentinas,
        Die met gebe'en, het gestan
        Der Overleden, bij was.
        Hij bad, en smeeckten zeer
        Bij nachten, en bij dagen
        Onze algemeenen Heer,
        Dat Hij des droefheyds plagen
        Der Overle'en ,, en hun geween,
        En groten rou // verdrijven wou.
        Dus brocht hun Nicolaus uit het branden,
        Tot des hemels koele Landen.
      
      
        O Nicolae! bidt,
        Bidt noch voor de arme zielen,
        Die om des hemels wit
        Te krijgen, om U krielen;
        Zij roepen noch door mij
        Tot U, ach! wil ons helpen,
        Maak ons van de hitte vrij,
        Wil onze droefheid stelpen.
        Verhoord hun woord // ach! help hun voort;
        Laat uwe hand // hun uit den brand
        Verlossen, en bevrijden van de pijne
        O Heyl'ge Tolentine!
      
      
        Dit is door U geschiet
        Bij uwes levens tijden,
        Bij de welke Gij het verdriet
        Verset hebt in verblijden.
        het Verdriet der Overle'en
        Is weg door U genomen;
        En niet hun smert alleen,
        Maar Gij kwaamt ook vervromen,
        Oft' trouw verblien // de Siecke-Lie'n:
        Het kranke volk // O Godes Tolk!
        Heeft door u bidden des gesontheyds zegen
        Verscheyde reis verkregen.
      
      
        G' hebt blinde-lien verlicht,
        Den vloed des bloeds genezen,
        Veel Zieken opgericht
        Nu, ende lang voor dezen.
        De Koorts is weg gegaan
        Door U van meen'ge mensen,
        Die kloek we'er opgestaan,
        Staegh U te dienen wensen.
        O groten Sant! ,, 'k heb door uwe hand
        Ook in dit stuk // een groot geluk
        In grote Sieckt' na wonderbaar verlangen,
        Met danckbaerheyd ontvangen.
      
      
        O Heyl'ge Tolentyn!
        Wien Christus heeft verschenen
        Der zielen Medecijn,
        Eer Gh' waart van de aerd' verdwenen:
        Die voor uwe dood niet lang
        (Zes Maanden van te voren)
        Der Eng'len blyden zang
        Quamt daeg'lijcks aan te horen,
        Die eeuwig zijt // met hen verblijd,
        Bevrydt ons toch // van het helsch' bedrog,
        En maakt dat wij na deze droeve tijden,
        Ons eeuwig ook verblijden.
      
    
  