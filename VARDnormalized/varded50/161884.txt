
    
      
        SAnta Maria, schoon lief-Vrouwtje,
        Pandora, aan wien al de Goon,
        U hoogste gunst / en brave kunst
        Geofferd hebben alder-uyt-munst
        Princesse / Vooghdesse / aan wien / ik dien / en graag verlien
        Mijn sieltje, want, tot Offerhand,
        Het alree door u lonckjes brand.
      
      
        U heldre stem is mijn orakel,
        Zo wel van vreugde als van pijn,
        U ooghjes net / bruynder als get,
        In wiens rond appeltjes mijn Wet
        En leven / verschreven / is in / mijn zin / aardse Goddin,
        En werter geen / dan gij alleen
        Gevyert en ijverig aengebeen:
      
      
        Al lag een Kluysenaer devotigh
        Gheknielt, en bad voor zijn Autaer
        Santa Mari, / wanneer als hij,
        Zag u minnelijk wezen blij,
        Hij riepje / en liepje / te gemoet / gegroet / Santinnetje zoet,
        'k Moet om een zoen / eens zonde doen,
        Mijn Hartje wordt nu weder groen.
      
      
        Schoon werelds wonder, niet te lijken
        En ben jij al bij die men ziet,
        Dus na u waart / tot gij op aard,
        Goddin met niemand zij gepaard,
        U jeugdig / u vreugdig / gelaat / u staat / geestige praat,
        Beleeft en zoet / en wil noch moet
        Te vreen zijn eer het mirakel doet.
      
      
        Doet dan mirakel mijn lief Vrouwtje,
        Mijn hartje leit versmacht in pijn,
        Ik lef niet meer / Goddinnetje weer,
        Geeft kussend' mij mijn Zieltje teer,
        Zo prijs ik / bewijs ik / u macht / u kracht / doch zo mijn klacht,
        En droef gekrijt / mijn Ziel niet vrijt,
        Klaegh ik dat gij mijn af-God zijt.
      
    
  