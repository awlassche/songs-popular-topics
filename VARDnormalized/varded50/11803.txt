
    
      
        'k HOor een stemme spreken, in de Woestenij,
        'k Hoor Ioannes preken, Gods Rijk is na bij,
        Betert u van zonden, en betreet der deughden pad,
        Wildy zijn ontbonden: hier in leit u hoogste schat.
      
      
        Des stem is voor henen, door Elias mond,
        Zeide hij, het Volk verschenen, dus bereid terstond,
        Al des Heren wegen en maakt zijne paden slecht,
        Ioannes kwam ter degen, als een arm en sober knecht.
      
      
        Elk kwam aen-geloopen, om in den Jordaan,
        Zich te laten dopen, kennend' haer' misdaen,
        En de Pharizeen, met der Saduceen rot,
        Zijn daar ook verschenen, tot Ioannis hoon en spot.
      
      
        Tot des sprak hij moedig, o gij addren gebroed!
        Wie waerschouwt u goedig, voor Gods toorn verwoed?
        Wilt dan vruchten dragen, die der boete waardig zijn,
        Of verwacht de plagen, van Gods strenge quael en pijn.
      
      
        Denkt niet in u herten, wij zijn Abrams zaad,
        Och dit zal u smerten, en vermeren het kwaad:
        Roemt niet als voor henen, op u Vader Abraham,
        God kan uit des stenen, kinders wecken van dien stam.
      
      
        De bijl is alrede aan den boom geleid,
        Draagt dan vruchten mede, eer zij af-gemeyt,
        Wordt in het vier gesmeten, want wie geen goe vruchten draagt,
        Pijnight zijn geweten, door een worm die eeuwig knaeght.
      
      
        Ik doop u met water, tot berou en boet,
        Hij is na en stater, meer van macht en goed,
        Dien ik niet ben waardig, dat ik zijne schoenen draegh:
        Dus bekeert u vaardig, of u over-komt de plaegh.
      
      
        Deze zal u dopen, met zijn Geest en Vier,
        Want zijn hand staat open, en zijn wann' is hier,
        Die zijn dorsvloer keren, en zijn tarw in schuyre doet,
        Die het kaf zal verteren, met onblusschelijcke gloed.
      
      
        O Mens deze reden, zijn ook u gezeid,
        ‘ Dus bekeert u heden, nu des Roeper schreyt,
        ‘ Maakt dan recht zijn paden, en volgt Christum en zijn woord,
        ‘ Dat hij uit genade, u gelei na des levens poort.
      
    
  