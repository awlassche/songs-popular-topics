
    
      
        WAt is al het genieten
        Van des Werelds heil,
        Van staat, van eer, van schat, van lust en weelden?
        Schoon het noit verdrieten:
        En met volle zeil
        U toequam en niet als vermaak en deelde?
        het Heeft dog in het gebruiken veel moeit uit eigen aard:
        Staat verheft uw hert,
        Lust loond met smert,
        Schat werd met zorg bewaard.
      
      
        Daar bij is uw leven
        Ongewis en kort:
        Dies kond gij niet een uur uw staat betrouwen
        Hoe hoog gij verheven
        Van een ieder wordt:
        Uw staat kan u, nog gij uw staat behouwen.
        Daar bij brengd uw lust u te eer in stervens nood.
        En schoon gij bezat
        Al des Werelds schat
        het Bevrijd niet voor de dood.
      
      
        Daarom staa naa zaaken,
        Die u naa de dood,
        In aller eeuwen eeuwigheid verblijden;
        Daar toe kond gij raaken
        Zonder angst of nood,
        Alleen door staat, en schat, en lust te mijden.
        Needrig zijt, en deelet uw schat, naa Gods geboon
        Blust u vlezes lust,
        Zoo werd de rust,
        Die eeuwig duurd, uw loon.
      
    
  