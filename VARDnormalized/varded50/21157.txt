
    
      
        KOmt laat ons vermakken, met zingen en spelen,
        Des Nieuw-gehouwde, de Bruygom en Bruid,
        Met lonckjes, en dronckjes, wat kusjes omdelen,
        Zo drijvet den waker den slaper uit,
        Want wel doen ende vrolijk wezen,
        Dat wordt van Davids Soon geprezen.
      
      
        De Nieuw-gesloten in zachte boeien,
        Die wensen wij vrede en Hemelse zin,
        Haar liefde die moet zo schijnelijck groeien,
        Als of zij woekerden met de Min,
        Hier toe verleene Heil en Zegen
        Den Leydts-man van de rechte wegen.
      
      
        Wij wensen gevoedet met wijze gedachten,
        het Hart en gemoet ons Bruygoms oprecht,
        En dat men de Bruid bij Sara mag achten,
        De kuysche Spiegel van den Echt,
        Zo dat ze haar in alle zeden
        Gelijk haar Dochter na mag treden.
      
      
        De Minne die moet hare Tafel versieren
        Met veel gemene spijs en drank,
        Met lachen, en krijten, en krabben, en tieren,
        En allerhande Kinderen-sanck,
        Dat zijn de spruiten van Olijven,
        Die zullen haar den tijd verdrijven.
      
      
        Gaat heen, gaat heen, goe-nacht u beiden,
        En doet gelijk u Ouders deen,
        Die ons den weg hier toe bereiden.
        Hier door zo Haspelt ieder een,
        Daarom zo wilt ook vlijtig Spinnen,
        Zo meugt gij haast wat over winnen.
      
      
        Vaart wel, vaart wel, wilt lange leven
        In voorspoed, vrede, heil en vreugd;
        Dit wil uw God den Here geven,
        En sterk uw tot de ware deugd:
        Vaart wel, vaart wel, leeft lang te gader,
        Dat gun uw God den goeden Vader.
      
    
  