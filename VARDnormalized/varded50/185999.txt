
    
      
        Mijn Dafne durft gij met uwe
        U hier vertrouwen in het Woud,
        Blyf liever met mij bij de Knaapen,
        en luister naar hun' zoete kout.
      
      
        Men zal hier Pan ter ere spelen,
        En vrolijk dansen hand aan hand,
        'k Bid wilt in onze blyschap delen,
        O schoonste Maagd van het gansche land.
      
      
        Gij kunt hier uwe Lamren wassen,
        En zelf ook dartlen in den Stroom,
        Geen Sater zal u daar verrassen,
        Verscholen in een hollen Boom.
      
      
        Daar kunnen wij de zinnen strelen,
        En dartel kussen, bij het geluid
        Van duizend Nachtegaale kelen,
        Gepaard met blonde Damons Fluit.
      
      
        Daar zullen wij de zorg verschuiven,
        Terwijl de Liefde wellust zaait,
        Gedraagen van twee witte duiven,
        Daar vast Kupid' zijn Standaard zwaait.
      
      
        Neen Tyter 'k lust daar niet te komen,
        En wil veel liever eenzaam zijn,
        Gij zoud doch weer van liefde dromen,
        En klaagen van uwe minnepyn.
      
      
        O jaa met reen mijn welbehaagen,
        Verzet uw opzet al te wreed,
        Hoe kunt gij Dafne mij zoo plaagen,
        Daar gij mijn droevig hartzeer weet.
      
      
        Nooit zal het Huuwlyk mij bekoren,
        Met zijne ondraagelyke smart,
        Uw klaagen Harder is verloren,
        Schenk vrij ene andere Maagd uw hart.
      
      
        Ik zoek mij enkel te vermaaken,
        In eenzaamheit hier aan de Vecht,
        Gezegen op het groene laaken,
        Daar ik tijm aan violen hecht.
      
      
        De Vecht kust zelf haar' groene randen,
        En schijnt verliefd op het eerste groen,
        De koude Vis van min aan het branden,
        Schijnt zich geneigd van het vuur t'ontdoen.
      
      
        Zie hoe de witte Zwaanen spelen,
        Gedreven door den zelven gloed,
        De Tortel zoekt haar' gaa te strelen,
        En vliegt haar mindoel te gemoet.
      
      
        De Leeuwerk doet zijn orgel horen,
        En volgt zijn weÃªrgaa door de lucht,
        Verheft zich boven Kerk en Toren,
        En kwinkeleert in zijne vlugt.
      
      
        Zout gij alleen dan Min verachten,
        En niet gevoelen zijne kracht,
        Dat des van uwe schoonheit niet te wachten,
        Ook staat het niet in uwe macht.
      
      
        Zoo spreken in het gemeen de Knaapen,
        Maar ik geloof hun vleien niet,
        En dryf liefst eenzaam mijne Schaapen,
        Te drenken aan een heldre vliet.
      
      
        Hoe menig Vrijster ging verloren,
        Door het los en ongegrond geloof,
        Uw rede kan mij niet bekoren,
        Ik blyf voor al uwe klachten doof,
      
      
        Zal Tyter u dan niet verwinnen,
        Om dat het andere kwalijk gaat,
        Zoo wens ik wrede dat u het minnen,
        Behaagen mag als het is te laat.
      
      
        En dat dan elk voor u mag schrikken,
        Gelijk het Hart voor des Jaagers Boog,
        Of als de Lijster voor de strikken,
        Daarz' eens het doodsgevaar ontvloog.
      
    
  