
    
      
        O Droeve wereld vol van ongenugte,
        Met regt zo noemt men u een Speeltoneel,
        Die menig Mens helaas droevig doet zugten!
        Die hier zijn rol speld en hij krijgd zijn deel,
        het Is te betreure,
        het Geen men gebeure,
        Ziet aan mij droeve Maagd,
        Maar ag te laat beklaegt.
      
      
        'k Heb tot mijn grote droefheid nu vernomen,
        Dat voor gedaan en dan daar na bedagt,
        Mij tot des jammerlijke staat doet komen,
        En tot dees' zware val nu heeft gebragt,
        Ons werd verkondigt
        Dat eer men zondigt,
        te zien op het ent en d'Heer,
        Die zondigt nimmermeer.
      
      
        Had ik daar op gedagt ik was og arme,
        Niet tot dees' desolate staat gebragt,
        Dat ieder zig met regt wel mag ontferme,
        Over mijn en ook over mijn geslagt,
        Ouders en Vrienden,
        Die ik nu dienden,
        Te zijn een stut en staf,
        Moet van de wereld af.
      
      
        Omdat ik heb o gruwelijke schande!
        Mijn Kind verdaan en in het Sekreet gebragt,
        Moet ik nu sterven laai door Beuls handden!
        Vervloekte daad die mij hier eerst toe bragt,
        Tot de zonden,
        Die als bevonden,
        Werrekt en daalt door nood,
        De droeve bittere dood.
      
      
        Had ik mijn Kindje gehouden in het leven,
        Des straf en was niet op mijn hals gedaald,
        Ik hoop de goede God zal het mij vergeven,
        Als ik aan deze wereld heb betaalt,
        Ag penitentie,
        Heer mijn ConsciÃ«ntie,
        Die knaegt mij dag en nagt,
        Waar ben ik toe gebragt.
      
      
        Zo haast als ik mijn schaepje heb ontfange,
        Zo duwde ik het strak de Hersens in,
        en wierp het in het zekreet, maar ag hoe bange!
        Viel mij de satan blies mij dit staag in,
        Brengt het om het leve,
        En gaat u begeve,
        Voort na een ander Land,
        Zo zijt gij vrij van Schand.
      
      
        Als ik dit zo volbragt had ging ik wagen,
        Na Haerlem om te dienen daar voor meid,
        Mij dogt dit sou mij heel en al verschonen,
        Maar valse satan gij had mij misleyd,
        het Kind werd gevonden,
        En ik gebonden,
        Gevoerd bij mijn dood Lam,
        Na de stad Amsterdam.
      
      
        Alwaar mijn vonnis aanstonds werd gewezen,
        Dat men mij wurgen sou dat was mijn lot,
        Dat ik sterven most wie sou niet vrezen,
        Op dat bedroeft en schandelijk Schavot,
        Dan met een horden,
        Gesleept te worden,
        het Lichaam na het Galgevelt,
        En aan een paal gesteld.
      
      
        Gij Amsterdamse jeugd die dit aanschouwen,
        Spiegelt u aan mijn zware droeve straf,
        Wilt op geen eden van Iongman vertrouwen,
        Want zij vervliegen met de Wind als Kaf,
        En zijt bedrogen,
        Houd God voor Ogen,
        Zo komt gij niet als ik,
        In zo een zware strik.
      
      
        En ook gij jongmans trekt geen dogters zinnen,
        Berooft tog niement van 'er beste pand,
        Die gij bemint wilt die opregt beminnen,
        Of God zal het u afeisen van u hand,
        Wilt u tog wagten,
        Houd in gedagten,
        het Geen u hier werd betoond,
        hoe het Kwaad zijn meester lont.
      
    
  