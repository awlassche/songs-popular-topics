
    
      
        Mein hert en mijn ghemoet
        Doe ik Heer tot u keren
        Door uwen Gheeste zoet
        Wilt mij wijzen en leren,
        Dat ik tot uwer eren
        Mijn tijd verslijten mag
        Naar ws herten begeren
        In mijnen ouden dag.
      
      
        Scheckt mijn doen nu voortaan,
        Gij kent mijn zwak vermogen,
        Ik wil u hangen aan
        Tot gij mij zult verhogen
        En mij u hulp toevoghen
        Die niemand wordt ontseyt
        Die zij zoekt onbedroghen,
        Met lijdzaamheid verbeid.
      
      
        Hoe zoudt gij lieve Heer
        Mij nu mogen verlaten
        Nu in mijn oudheid teer?
        Gij die mij kwaamt te baten
        Wt rechter charitaten
        Deur Christum u lief Kind,
        Zijn woord liet gij mij vaten,
        Hebt mij doe zeer bemint.
      
      
        En van mijns Moeders lijf
        Hebt gij mij wel beraden
        In alle mijn bedrijf:
        Nu uit louter ghenaden
        O Heer wilt niet versmaden
        Mij in mijn ouderdom,
        Houdt mij recht op u paden,
        Het coem hier hoe het kom.
      
      
        Rein laat mijn lippen zijn,
        Dat zij u mogen loven,
        Danken en prijzen fijn
        In u schone voorhoven,
        Dat ik niet word’ verschoven,
        Heer, bij u lief getal,
        In het Hemelrijk hier boven
        Daar men verblijden zal.
      
      
        Maar weest doch Heer mijn slot,
        Mijn vaste borg geprezen,
        Mijn beschermende God,
        Mijn verzorger in dezen,
        Mijn toevlucht wilt doch wezen
        Als ik mij vind’ benout,
        Gij cont mijn ziel genezen
        En troosten menichfout.
      
      
        En daarom wil ik u
        Al mijn zaken bevelen
        In uwen handen nu,
        En in mijn herte kwelen
        Enen Lofsanck te spelen
        Om t’ghen’ dat gij mij doet,
        En rijcklijck gaat niet delen
        Wt uwer overvloed.
      
      
        Zaligheid, eer en macht
        Zijn billijk uwe namen,
        Het Rijk en ook de kracht
        Behoort u toe te samen,
        Elk een moet zeggen: Amen,
        Dat gij des weerdig zijt,
        Belijden nae’t betamen
        V God ghebenedijt.
      
    
  