
    
      
        O God stiert in mijn slechte ziel,
        Doof van gedachten,
        God'lijcke krachten,
        En wilt mij, die voor u Heer kniel,
        och ook mijn klachten,
        Doch niet verachten:
        U maaksel zelfs bereid tot bidden Here!
        Dat ik met nederheid
        U hoge Majesteit
        Eerbiedig ere.
      
      
        O Heer! die voormaals hebt gesticht
        De Firmamenten,
        En grote tenten,
        Van het Hemel-hof, en het lichte licht
        Dat uit Orienten
        Na syn gewenten
        Zo triumphant verrijst, in den daegh'rade.
        Mijn hert u goedheid prijst
        Die gij zo milt bewijst,
        Aan goed en kwade.
      
      
        Leert mij u Lof-sangh Heer, met rijm
        Sierlijk opsmoken,
        En wel geloken:
        O Vader! die uit bloed en slijm
        Mij hebt getrokken;
        Wilt doch verroken
        Mijn herte van het boos, en zot verkiesen,
        Waar door wij mensen broos,
        Zo wilt als reuckeloos,
        Ons heil verliezen.
      
      
        Gij hebt ons Heer van water, vuyr,
        Van dood, van leven
        De keur gegeven.
        Maar laas! het oordeel vals doet hier
        U schepsels sneven,
        Die het kwaad na streven.
        O wat bedroefder sak! is het voor ons allen
        Dat wij om schijn-vermaak
        Zo menigmaal, zo vaak
        In zonden vallen?
      
      
        Van al, die op der Aerden-kloot,
        In zonden vielen:
        Noch nooit en hielen
        U Wet, en wasser gheen zo snood
        Als deze ziele!
        Daar noch in kriele
        En grim'len bol en dik, veel qua gebreken:
        Zo dat ik Heer verschrick
        Zo menig reis als ik
        U aan wil spreken.
      
      
        Ik heb u werk te zeer bemint;
        Och ik verkeerde!
        Ik Af-goddeerde
        Met lust aan het tijdlijck goed verblindt,
        Dat ik begeerde,
        Ja prees en eerde
        Meer als mijn zaligheid, O blinde kennis!
        Die zonder onderscheid
        Mijn willen hebt verleid
        In alle schennis.
      
    
  