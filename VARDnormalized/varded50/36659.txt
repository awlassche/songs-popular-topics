
    
      
        DIe den vrede ondervinden,
        Die men heeft in den gheminden,
        Weten wat dat blijschap is:
        Bij die vreugd bij dat genieten
        Is het al weedom en verdrieten
        In des' aardse duysterniss'.
      
      
        Daar zijn vreugden en ghenuchten,
        Vrolijckheden zonder zuchten,
        Zonder bitterheid vermaak:
        O die in den vrede woonde!
        Wist' wat dat haar God vertoonde
        In haars salicheydts oorsaeck.
      
      
        Die vriendinne van den Here
        Wierdt vermaeckt in God zo seere,
        Dat zij met haar lijden loeg:
        Wat dat op haar kost' gevallen
        Nam zij gelijk niet met allen;
        Want zij God in het herte droeg.
      
      
        In den vrede, daar zij stonde,
        Altijd vrolijckheden vonde,
        Wat druk dat zij tegen kwam:
        Moest' zij lijden, moest' zij laten,
        T'waren maar al honichraten,
        Die God in haar lijden nam.
      
      
        D'aenschijn van den uytghelesen
        De' haar zonder lijden wezen
        In het lijden, dat zij le'
        Wat haar praemde, wat haar perste,
        Gods geniet haar hert' ververste,
        Daar zij mede was in vre.
      
      
        In dat aangenaam gezichte
        Van dat vrolijk hemels lichte
        Aardse duysterniss' verdween:
        Daar God wou' zijn aanschijn bieden,
        Moesten alle perssen vlieden,
        Hoe geperst ook dat zij scheen.
      
    
  