
    
      
        T'Cruys moet gedragen zijn,
        In droefheid of in pijn,
        Onlijdzaam of geduldig.
        Twe vintmer om misdaad,
        Teen goed en t'ander kwaad
        Maar t'derde is gants onschuldig:
      
      
        De slinker moorder boos,
        Lijd als een Goddeloos,
        Zonder berouw van zonden.
        Het kwaad bemint zijn hert.
        Hij haat des kruyces smert.
        En lastert Christi wonden.
      
      
        De rechter schaker goed,
        Bekent met ware ootmoed,
        Dat hij zijn straf is waardig.
        Die lijd hij met geduld
        En prijst Christi onschuld
        Die maakt hem flux rechtvaardig.
      
      
        Maar die onschuldig lyt,
        En in zijn kruis verblijd,
        Sterft willig al zijn lusten.
        Het kruis Christi lijdzaam
        Draagt hij in zijn Lichaam.
        Gheen kruis mag hem ontrusten.
      
    
  