
    
      
        HOor toe, mijn volk. en geef (om wel te horen)
        Een leerzaam hert en toe-geneyghde oren.
        Wat wonders is het, doch geen ervonden dichtsel,
        Waar van mijn tong gereed staat ten berichtsel.
        Een oud Geschicht, dat schier begraven lag
        In slof vergeet, haal ik ons voor den dag.
      
      
        Een oud Geschicht, uit onzer Vad’ren monden,
        Van tijd tot tijd, tot onzen tijd gezonden
        En voort-vertelt, om immermeer na dezen
        Zo langer tijd en mensen zullen wezen,
        Tot roem van God, en de over-sterke macht
        Zijns wonder-hands, te leven in het gedacht.
      
      
        Wel eer doe God zijns goetheydts glans liet lichten,
        En een verbond met Iacobs Kind’ren stichten,
        Heeft hij een Wet in Israel gegeven,
        Tot vasten voet en regel-maet van leven,
        Met klaren last, Dat elk, in ernst en trouw,
        Zijn na-geslacht daar van berichten sou’.
      
      
        Berichten sou’: op dat ze die den haren
        Verteld’. en door geschakelt voort-verklaren,
        ’tGerucht daar van elks oren moght door-klincken
        En diep in ’thert des gantsen na-bloeds zinken.
        Om des te meer, in all’ haars levens loop,
        Op God te staan in ongeswackte hoop’.
      
      
        Om des te min Gods heugens-waerde daden
        Te laten vlien uit ’sherts gedencke-bladen;
        Of immermeer (gelijk haar Vaders deden)
        ’tBevel van God, dwars-willig, te vertreden,
        En ooit, (als zij) door blooden wayffel-aert.
        Met ’thert aan God niet trouw te zijn gepaard.
      
      
        Want waarom was’t dat Ephr’im, in voortijden
        Ten hoofdt gesteld, doe’t gelden sou aen’t strijden,
        (Schoon hij den boog na oorlooghs-konst hanteerden)
        Zo schandelijk den vijand d’hielen keerden?
        Waarom (o!) was’t, dat hij, verwijft en week,
        Schier voor’t alarm zo moedeloos bezweek?
      
      
        Wat wracht in hem, verplicht Gods Bond te houwen,
        Het Goddeloos verbreken van zijn trouwe?
        Waarom, waarom versmeet hij Godes wetten?
        Om dat zijn hert, dwael-sinnigh, niet eens letten
        (Maar, achteloos, in diep vergeet liet staan)
        Wat wonder God wel aan hem had gedaan.
      
      
        En juist als het was met deze Godt-versmaders,
        Zo was’t, voorheen, met haar veraerde Vaders:
        Voor wier gezicht God (om ’tgelooff te sterken)
        Zijn macht bewees door grote wonder-wercken:
        Zijn macht bewees in het rijk Egyptenland,
        Doe hij ze redd’ uit Pharos zware hand.
      
      
        De diepe Zee, nooit waterloos gevonden,
        Door-deyld’ hij vlak, en kloofdese ten gronde:
        Daar hij ze leyd’ en enen weg door baende,
        En hield’ weer-zijds, als muren, ’twater staande.
        Hij was des daags met zijn kenbare wolk,
        Des nachts met vuyr, een Leidsman voor zijn volk.
      
      
        De harde rots (nooit meer-gehoorde dingen!)
        Gaf water uit, en liet fonteinen springen.
        ’tWas Godes werk. De woeste av’re landen;
        (Natuers verdriet;) De dorr’ en barre zanden,
        Ten dorst verdoemt, verquickten door’t gelek
        En door-gestroom van menig frische beek.
      
      
        Dit was geschied. Nochtans, wat mochtet baten?
        Haar bozen aard en wou zijn werk niet laten:
        Haar bozen aard, die stout ter zonde draefden.
        Ter zelver ste’e daar God zo mild haar laefden,
        Op woester hey’, liet haar godloze stem
        Tergh-woorden uit, en eyschten spijs van hem.
      
      
        Kan (spraken zij, om God, als rechts, te proeven)
        God hier in het woest’ al schaffen wat wij hoeven?
        ’tIs waar, de rots heeft hij doen water geven:
        Hij geev’ in het woest’ nu eens een dis daar neven.
        Heeft hij geen spijs, die ’tlijff met drank versiet?
        En kan hy’t een, hoe kan hy’t ander niet?
      
      
        God hoorden’t aan. en heftelijck ontsteken,
        Nam zwaren toorn, en branden om te wreken.
        Doch op dat pas hield hij de vlam noch binnen,
        En gaf het volk, dat, los en wuff van zinnen,
        Op zijne hand in stilt’ zich niet verliet,
        Zijns dwazen lusts stout-afgeperst geniet.
      
      
        Het wolk-gewelf deed’ hij ter zijden lopen:
        Doe gingen flux des Hemels deuren open:
        Een Engl’en brood kwam lieff’lijck afgeregent.
        ’tVolck atter van. En wat noch meer? zij kregen’t
        Niet eng, (gelijckmen waarde spijze doet)
        Maar mildelijk in ruimen overvloed.
      
      
        En, om na lust ten vollen haar te azen,
        Liet hij den Wind uit ’tZuyden krachtig blazen,
        Wiens sterke drift ’tgevogelt Oostwaarts porden,
        Dat boven haar de lucht daar zwart van worden;
        hetwelk hij alom op’t leger vallen de’e
        In groter tal als ’tzandt leidt aan de Zee.
      
      
        Elk tijd aen’t vleysch. de lust wordt zat gegeten.
        God ziet het aan. de maet wordt vol gemeten.
        Wat is het endt? T’wijl ’tlust-vleysch tussen kaken
        Ten deel noch walght: Gods wel-verdiende wrake,
        In haren loop een korte wijl gestuyt,
        Krijgt lossen toom, en breekt te zwaarder uit.
      
      
        O droevig ding! De beste van haar allen,
        De grootst’ van staat, de sterkste moesten vallen.
        Een snelle plaegh, van God haar toegedreven,
        Een moordtsche dood, ontruckt’ haar ’tlieve leven.
        Den dwazen lust betaelden zij zo duyr,
        En ’tkorte zoet beloonden haar zo suyr.
      
      
        Nochtans, wat was’t? De zond was wel gewroken,
        Maar in het gemoed qua’ lust noch niet verbroken.
        De straf was zwaar, doch kon haar niet bewegen
        Om voort niet meer te gaan op slimme wegen.
        In moedwil was de ziel te ver verwert,
        En al t’ondiep lag haar ’tgelooff in het hert.
      
      
        Wat doet de Heer? Na lang en pijnlijk zwerven,
        Laat hys’ alt’saem, nu de een dan de ander, sterven.
        ’tBelooffde erf mag haarder geen gebeuren;
        Haar tijd verslijdt in stadig om te sleuren:
        Door plaegh op plaegh hield hij ze als in prang,
        En maeckt’, in het Woest, haar dwalend leven bang.
      
      
        Aldus geterght, en dag’lijcks omgedreven,
        Kon ’theylloos volk noch nauw tot God zich geven.
        Zij zien Gods wraak vast doende met haar naasten:
        ’tGelooff herleeft, en doet ze heil-waarts haasten,
        En Godes hand erkennen. ’tquaedt houdt op:
        Zij, als voorheen, slaan ’toude dwaal-pad op.
      
      
        ’tEllendigh volk was loom en slap van moede.
        Haar ziel, niet trouw gëecht aan God en ’tGoede,
        Verswoerse wel, maar liet niet af van zonde,
        En ’thert en had geen eendracht met den monde.
        God evenwel had menigmaal geduld,
        Erbarmden zich, en quijtten haar de schuld.
      
      
        ’tIs waar, de spijt was nauwlijcks om verzwelgen
        Die zij hem de’en. Hij kons’ alt’saem verdelgen
        Na Godlijck recht. Door dichtheid van misdaden
        Wiert wraak geterght. uit rijkheid van genaden
        Liet hij nochtans den toorn ter straf niet spoen
        En niet altijd zijn werk ten vollen doen.
      
      
        De straf, bene’en de swaerheydt van de zake,
        Was altijd meer tot voor-beeldt dan tot wrake.
        Hij dacht de stoff’ waar van de mens gemaakt is;
        Hoe licht het lijf, van aard, tot aard geraakt is;
        Hoe haast de geest gelijk een wind verdwijnt,
        En, eenmaal heen, nooit wederom verschijnt.
      
      
        Zo goed was God. nochtans hoe menighwerven
        De’en sy’t geduld schier uit zijn hert versterven!
        Hoe menigmaal moest in de woeste Landen
        ’tRechtveerdigh hert in node gramschap branden!
        Hoe dikmaals heeft haar doen ter zond gestrekt,
        ’tLanck-moedigh hert tot onmoed opgewekt!
      
      
        ’tWas altijd ’toudt. Gods ongemeten krachten
        Die matens’ af na swacker mensen machten.
        ’tOnlijdtsaem hert wou’ dat de Heer der Heren
        Gereed sou staan tot slaaf van haar begeren.
        Hoord’ hij niet snel: straks hiet hij hard en doof.
        Holp hij niet flux: uit was’t met haar geloof.
      
      
        Zij dachten niet, hoe hij wel eer haar banden,
        Haar banden brak, en holps’ uit vijands handen.
        Zij dachten niet aen’t Goddelijk vermogen
        Zijns sterken arms. Doe hij voor haren ogen,
        In Pharos land, eer hys’ had uitgeleid,
        Zulk blinckend’ blijk gaf van zijn Godlijckheyt.
      
      
        Doe hij (o! kracht dien nooit natuyr genaakte!)
        Haar water, bloed, en ongenutzaam maakte;
        Haar huizen dicht van quel-gewormt liet grim’len;
        Haar slaep-vertreck van vorsen walg’lijc wrim’len;
        Haar veldt-gewas, het zweet van mens en vee,
        Alt’saem van rups en sprinkhaan schenden de’e.
      
      
        Haar druyven-oegst door hagel de’e verliezen;
        Haar vrucht-geboomt door harde kou’ vervriezen;
        Op haren beemdt zijn felle bliksem-stralen,
        Met hagel-buy’, liet van den Hemel dalen,
        Waar van het vee, het kleine met het groot’,
        In zwaar getal, bleef op de velden dood.
      
      
        Doe hij (o schrik!) in het heetste van zijn toren,
        Het heilloos volk, wiens Koning niet wou’ horen,
        Met lelijk spook en helsche raserije
        Bestoten kwam in hare fantasie,
        En ’tdroeff Geweet, door veelderley gekwel,
        Om-grouwelt hield’ als in een levend’ Hel.
      
      
        Doe hij den Dood een ruimen ingang gonden,
        Dat menig mens snel van haar wierd verslonden;
        Het weinig vee dat over was gebleven
        Door pestig gif zijn ziel moest overgeven:
        Door ’tgantsch’ Egypt’ all’ eerste stam-geboord
        Van Chams geslacht, op een nacht wierd vermoort.
      
      
        Doe hij zijn volk uit ’tslaefsch’ Egypten leiden,
        En toond’ haar ’tpadt: als ’tvee dat in de weiden
        Zijn herder volgt. en bracht ze fris en veilig
        In het woeste van Arabien. ’tonheyligh
        Egyptisch volk, dat haar kwam na gestalpt
        Met ros en koets, heeft ’tzee-diep overswalpt.
      
      
        Al dit, en meer, (voorheen zo klaar geweten)
        Had ’tdomme volk, als ongeschiedt, vergeten.
        Maar als het nu al ten laatsten was verstorven
        En ’tbillijck loon zijns moedtwils had verworven,
        Hiel God beloft’. en heeft haar gants geslacht,
        In het woest’ geteld, in het zalig land gebracht.
      
      
        In het land gebracht, ten berg van hem verkoren;
        Alwaar (na eerst de oude ingeboren’,
        ’tGodt-vreemde volk, van hem ontherberght waren)
        Hij ’tgantsche land aan haar en aan den haren,
        Elk in zijn stam, heeft uitgedeild door’t lot,
        En zich betoond een trouw’ en milde God.
      
      
        ’tGeswerff had eynt. doch niet der mensen boosheid.
        Het oude Doen: Bondtschending, Goddeloosheid,
        Wet-brekerij, Godt-terging, murmureren,
        Dwaas ongeloof, afvalling, zot begeren,
        Gelijck’t alt’saem in het voor-geslacht had ste’e,
        Zo was’t en bleeft in hare kind’ren me’e.
      
      
        ’tWas al vergeefs hoe’t God met zulke maakten
        Die we’er en we’er in het oude wezen raakten:
        Recht als een boog, die, van een sterken manne
        Stijf ingehaelt, zich kromt; maar we’er ontspannen,
        Door eigen aard van het buygelijcke hout,
        Den eersten stal zijns juisten maecksels houdt.
      
      
        Voor yd’le Go’on, verdicht van boze zielen,
        Was’t dats’ hun buyghd’, en (God ten spijte) vielen;
        Was’t dats’ alom (op hooght’ en vlakke velden)
        Boom-lomm’ren maeckt’ en offer-tafels stelden;
        Was’t dats’ haar dienst en schandlijcke gebe’en,
        Als voor God zelfs, in dullen ijver de’en.
      
      
        Als het God aensagh; en d’onbeschofte reden
        Die zij, verbeest’t, voor haer’ Afgoden deden,
        De wolken door kwam tot sijn’ heylig’ oren:
        Een woedend’ vuyr van al te heten toren
        Ontstak zijn hert. ja ’twas hem sulcken pijn
        Dat hij niet meer Israels God wou’ zijn.
      
      
        De heylig’ Hut te Silo, daar hij woonden
        En ’sGodlijckheyts ontrentheyt sicht’lijck toonden,
        Verliet hij gants. De heerelijcke lade,
        ’tBlijck zijns verbonds, het teiken van genade,
        Den roem zijns volks, den stand-vest van het geloof,
        Gaf hij, vertoornd, den vijand tot een roof
      
      
        Wat noch? Het land, het land, zo zeer te voren
        Van hem besint, en als ten erf verkoren,
        Het Land en Volk van hem zo overzonder
        Wel eer gelieft, gaf hij ten roof, ten plonder,
        Ten swaerdt, ten vuyr, ter wreeder schendery
        Van een Godtloos’ en woeste we’erparty.
      
      
        ’tQuaedt was gemeen. De jonge mannen bleven;
        De Maeghd’lijckheydt sleet ongevrijdt haar leven;
        De Priester-staat had deel aan des ellenden,
        En voelden ’tswaerdt door zijn gewijdde lenden;
        Geen Wedu’ mocht, in het dulle oorloghs-woen,
        Haar Man op’t graf den laatsten Ee-plicht doen.
      
      
        Maar als een Held, die, sterk van wijn bevangen,
        Zijns zelfs vergeet en ’thoofdt ten sluim laat hangen
        Een tijd daar na (wanneer, na weinig dromen
        ’tOntschroefde brein in orden is gekomen)
        Zijns plichts herdenckt, en met een nieuwen moed
        Ter wapen loopt, en snel ten strijde spoed:
      
      
        Alzo heeft God, doe nu de toorn door wrake
        Had uyt-gewoedt, en liefd’ began t’her-blaken,
        De kans gedraaid. en ’twerck-tuygh van zijn plagen
        (Den Philistijn) den last zijns toorns doen dragen;
        Dien hij (tot schandt, door geen tijd uytgevaeght)
        In het heym’lijck deel heeft smertelijk geplaagd.
      
      
        Aldus is ’tVolck zijn vorig heil her-boren,
        Doch Iosephs stam niet, als voorheen, gekoren
        Tot Gods verblijf. ’twas Iuda dien de Here,
        Om Syons wil, verhief tot zulker ere.
        Daar vesten hij zijn Tempel van doe aan,
        Als op een hooght’ die eeuw’lijck vast sou’ staan.
      
      
        O! goedheid Gods, hoe laegh lust u te dalen!
        Van d’Harder-hut komt gij een David halen.
        Hij hoeden ’tVee: gij voerden hem ten throone,
        Ten Koning-staf, ter heerelijcker krone:
        Met last dat hij Israel weiden sou’:
        Als hij ook deed’, in alle vlijt en trouw’.
      
    
  