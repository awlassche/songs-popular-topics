
    
      
        DUs eindig ik mijn Liefdezangen
        Een hartzalf voor uw ziels verdriet
        Dus blus ik weder uw verlangen;
        Waar door gij uwen wens geniet.
      
      
        O Weduw! die op Gods behagen,
        Uw dagen spild zoo kuis als stil:
        het Valt lijdelijk zijn Kruis te dragen,
        Als het hart zig schikt na des Hemels wil.
      
      
        Hier af hebt gij een proef gegeven,
        Een merk van Liefde en Kristenpligt:
        Waar door ge van Gods hulp gesteven,
        Allengs uw Huiszorg ziet verligt.
      
      
        Veragt, vergeten van de mensen,
        Verschoven in een hoek alleen,
        Bekomt men hier volmaakter wensen,
        Als van de werrelt aangebeen.
      
      
        Dat vind gij, daar gij onverdroten,
        In het midden van uw kindren zit:
        In het goede alree van God genoten,
        Die u versterkt van lid tot lid.
      
      
        In deze milde zegeningen,
        Door het lot van Man, en hulp berooft,
        Zie ik u dus triomfe zingen,
        Als wiest ge uw rampen boven het hoofd.
      
      
        Wat is de tegenspoed te vrezen?
        Of last van Kindren, hoe verzwaard!
        De Troost van Weduwen, en Wezen,
        Is nooit van hun gebed ontaard.
      
      
        De Kl√≥khen dekt met hare wieken,
        Het weerelooze jong zoo niet,
        Als God nooddruftigen, en zieken;
        Waar in hij Hope, en Liefde ziet.
      
      
        In dit geloof gesterkt van boven,
        Zingt gij uw groten Schepper lof.
        In wien hier alles is te loven;
        Wat in zijn Naam zoekt zingens stof.
      
      
        In dit Geloof voert ons de Liefde,
        Somwyl van de aarde naar om hoog.
        Och! of ze ons hart zoo sterk doorgriefde
        Dat ons noit aardse Min bedrog.
      
      
        Wij zogten hier geen hulp van mensen,
        Als het eerlijk hart van schaamte bloost:
        Help Margarite, help ons wensen,
        Om des Hemels hulp die het al vertroost.
      
      
        Die het hart bedauwt, gelijk de Regen
        De groei geeft aan de Zomervrugt:
        Verlosser! Heiland zend uw zegen,
        Op al, wat om uw hulpe zugt!
      
      
        De ziel van des werrelts damp bestoven,
        Breekt nimmer dezen nevel uit;
        Ten zij ge o Eewig Ligt! van boven,
        Den wens van haar gebeden sluit.
      
    
  