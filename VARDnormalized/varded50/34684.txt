
    
      
        PEys, en ruste zij de goede mensen,
        Die de komste van Messias wensen,
        Die als heden is, voor onze zonden,
        Bij twee beesten in den stal gevonden.
        Maakt ulieder ziele (Dochters van Syon) bereid,
        Om te ontvangen // Met lofzangen,
        Christum, die van koude schreyt.
      
      
        Van de mensen t'eenemael verlaten,
        Ligt Messias in een stal vol gaten,
        Daar de winden spijtelijck in-blijven,
        En zijn teere ledekens verstijven.
        Is er van ons allen niemand die het naakte Kind
        Met wat kleeren // Zal vereren,
        Tot beschudsel van den wind ?
      
      
        Zo met honger, als met dorst bevangen,
        Naar de borsten van u ziel te langen
        Wenst dat Kindjen, om zich wat te laven,
        Maar de liefd' is over-al begraven;
        In dit dal der tranen, is er nergens een mevrouw,
        Die Gods Lamke // Jont een mamke ?
        Neent, de liefd' is al te flauw.
      
      
        Al de rijke trekken van bezijden,
        En zij laeten't dorst, en honger lijden;
        Maar de Maghet moet haar borsten buigen,
        Om dat schaepken lievelijck te zuigen.
        'Tstalken is te vuil een plaatse voor den Edeldom,
        Rijke lieden // D'aerme vlieden,
        Hetzelve nu geschied alom.
      
      
        Lof moet u (o naakten Iesui) wezen,
        Die d'armoede ons hebt voorghelesen:
        Zalig zijn zij, die zijn arm van gheeste,
        Want zij komen tot Gods Bruyd-lof-feeste;
        En dat rijk des hemels eeuwelijk hun toebehoort,
        Wiens rijckdommen // Zij bekommen,
        Die nooit oor' en heeft gehoord.
      
    
  