
    
      
        WIlder als wilt, wie zal mij temmen
        Plag ik te zingen vroeg en laat
        Ik heb gehoord na Christi stemmen,
        Hij roept mij tot een and'ren staat.
      
      
        Ik was zo wilt, het mocht aan mij blijken,
        Als een vogel vliecht in de locht
        Maar Jesus met zijne pracktijcken,
        Mij soetgens in zijn nette brocht.
      
      
        Vrij, ledig, los en ongedwongen,
        Mijn wil volgden ik over al:
        Dus kwam ik snel in het slijk der zonden,
        Dat ik altijd beklagen zal.
      
      
        Cupido kwam mij te beminnen,
        En te bestrelen met venijn,
        Ik geef aan Jesus nu mijn zinnen
        Om te genieten zijn aanschijn.
      
      
        O Here mijn, laat mij mijn zonden,
        Tot allen tijd beschreien fijn,
        Verlicht mijn hert, om te doorgronden
        Die wonden zwaar der zielen mijn.
      
      
        O Heer mocht ik u recht beminnen,
        Wt des herten gront met liefde puur,
        Sterkt mij met kracht om te verwinnen
        Mijn zinnen wilt, en zeden stuur.
      
      
        Heer Jesus leert mij mijn wil breken,
        Al valt het mij somtijds hart, en zwaar,
        Want ik zien hier veel gebreken,
        Dat ik met rust u volge naar.
      
      
        Wilder als wilt, heb ik gezongen
        Nu keer ik, met God, zin en toon,
        Want Godes geest heeft mij bedwongen
        En mij getemt met g'naden schoon.
      
      
        Nu dan mijn ziel in al u dagen,
        Geeft uwen Bruidegom eer, en lof,
        Zoekt hem in denkt steeds te behagen
        Adieu dan wereld as en stof.
      
      
        Heer Jesus zijt mijn recompensie
        Als gij komt oordelen in den troon,
        Dat ik mag horen u sententie,
        Komt hier mijn bruyt ontvangt u kroon
      
    
  