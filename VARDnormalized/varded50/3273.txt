
    
      
        Ay mijn God! ik ben vol schanden!
        ‘k Derf nog tong, nog oog, nog handen
        Tot u heffen, Heilig Heer!
        ‘k Weet dat gij den zondaar fier zijt,
        Voor hem een verteerend vier zijt,
        Dat verschrikt en druckt mijn zeer.
      
      
        ’k Kan mijn echter niet inhouden,
        ‘k Kan niet zwijgen schoon ik woude,
        ‘het Zwijgen maakt mij te benert:
        ‘het Moet ‘er uit, want het leyd boven,
        ‘k Kan ‘het verbergen niet gedogen,
        ‘het Leyd mij veel te bang op ‘het hert.
      
      
        ’k Koom’ om vrylijck te verklaren,
        Om mijn zonden t’ openbaren
        Door een schuld-bekentenis;
        ‘het Herte voor u bloot te leggen,
        En u rond’lijck aan te zeggen
        Als ‘het met mij gelegen is.
      
      
        ’k Ben door Adams zond’ verloren,
        En een helle-wicht geboren,
        Dood in ongerechtigheid:
        Van de wieg af aan een zonder,
        Van naturen leg ik onder
        Uwen toorn en grimmigheid.
      
      
        ’k Ben van boven tot beneden
        Vol van ongerechtigheden,
        Daar is niets gezonds aan mij:
        ‘k Vind mij door en door vol vuyle
        Vol van stinckend’ etterbuyle,
        Niet een deeltjen is er vrij.
      
      
        Mijn verstand dat is verduisterd,
        En den wil die legt gekluystert
        Onder Satans slavernij:
        De memory is geschonden,
        ‘het Hert vol boze snoode vonden,
        Telkens zoo bedriegt het mij.
      
      
        ’k Voel mij zelfs zoo hard van herten,
        Dat het wel de stenen terten
        Zouw, bedorven mijn gewis:
        Dat d’ affecten gans verkeerd zijn,
        Van de zonden overheert zijn,
        En het al bedorven is.
      
      
        ’k Vind’ het quaade steeds gevloogen
        Door de vensters van mijn ogen
        Tot in ‘het herte door ‘het gezicht:
        Dat mijn oren toegepropt zijn,
        Voor u woorden toegestopt zijn,
        Maar het kwaad dat hoor ik licht.
      
      
        Mijne tong is vol gebreken,
        In de helle aangesteken,
        En mijn keel een graft gelijk,
        Waar dat ik een vuilen wadem
        Steeds uytblaas met mijnen adem,
        Mijne tong ontemmelijk.
      
      
        Jaa mijn gansche ziel onmachtig
        Tot de deugd, maar over-krachtig
        Tot de ongerechtigheid:
        Tot het quaade zeer begerig,
        Van het goede heel afkerig,
        Door mijn ‘s hertz verdorventheid.
      
      
        Ach wat bittre zonden stromen
        Zijn daar daag’lijcks voort-gekomen
        Uit die wel! een heele zee!
        Zoo dat ‘k zond’ op zond’ gehoopt heb,
        de Ene zond aan d’ aar geknoopt heb,
        ‘het Ene kwaad naa ‘het and’re de.
      
      
        Niet allenig in die jaaren
        Van mijn jeugd, doe ‘k onervaren
        In u woord was, en niet wist
        Wat te doen, of wat te laaten,
        Wat te vlieden, wat te haaten,
        Heb ik ‘het rechte pad gemist.
      
      
        Maar naa dat ik al verligt was,
        En van uwe wil berigt was,
        Heb ik stoutelijk gedaan
        ‘het Geen ik wist te zijn verboden
        Heb het quaade niet gevloden,
        Maar opzettelijk begaan.
      
      
        het Is waar uwen Geest bewroght mij,
        O! hoe ziel-bewegend zoght hij
        Mij te raden van het kwaad?
        En ter deugden aan te zetten!
        ‘k Heb daar op niet willen letten,
        Maar halsterrelijck versmaad.
      
      
        Schoon ‘k mij dikwijls heb verbonden
        Door beloften, om de zonden
        Na te laaten, ‘k heb terstond
        Tot mijn vorig zondig leven
        Mijn trouwlooselijck begeven,
        En verbrokken mijn verbond.
      
      
        Ay mij! ik ben zeer elendig!
        Mijne zonden zijn onendig!
        Meerder dan het zand der zee:
        Waar ‘k mij wend’ ik vind’ gebreken,
        ‘k Ben ten halse toe gesteecken
        In de zond’: O wat een wee!
      
      
        Wat een straf zoud’ daar op volgen!
        Indien dat gij zoo verbolgen
        Met mijn in ‘het gericht woud tre’en?
        Niet dan ‘het eeuwig! eeuwig branden!
        ‘het Hels geknersch en knapper-tanden,
        Groot gehuil, en droef geween.
      
      
        ’k Ben dit dubbelt over weerdig,
        Straft gij mij gij zijt rechtveerdig
        Dat belijd’ ik rondelijk:
        Hebt gij lust mij te verstoten,
        Eeuwig van u gunst t’ ontbloten,
        Gij doet mij geen ongelijk.
      
      
        Maar wat eer zult gij behaalen
        Zoo gij mij laat nederdaalen
        In de af-grond van de Hel?
        Indien dat g’ u wilt ontfermen,
        En u mijner wilt erbermen,
        Hebt gij u eer evenwel.
      
      
        Heer! hebt dan dog medelijden?
        Zet u strafheid dog ter zijden,
        Handelt niet na recht met mij:
        Zoekt in uwen Zoon voldoening,
        Dat zijn lijden een verzoening
        Voor mijn arme ziele zij!
      
      
        Laat zijn dood mijn leven wezen,
        Zijne smerten mijn genezen,
        Zijn gerechtigheid mijn deugd,
        Zijne banden mijne vrijheid,
        Zijne droefheid mijne blijheid
        Zijne hel-angst mijn geneucht.
      
    
  