
    
      
        Een kind geboren te Betlehem, Bethlehem,
        Des frewet zich Ierusalem, Alleluia: Alleluia.
      
      
        Hier ligt het in dat kribbeken, kribbeken
        Zonder endt is dat rijke zijn, Alleluia, Alleluia.
      
      
        Dat Osken en dat Eseltjen, Eseltjen
        Erkenden God den Heren fijn, Alleluia, Alleluia.
      
      
        Dry Koningen van Saba kwamen daar, kwamen daar
        Goud, Wyroock, Myrth, brochten zij met haar, Alleluia: Alleluia.
      
      
        Zij gingen in dat huis hen in, huis hen in,
        Zij groeten dat zoete kindeken, Alleluia: Alleluia.
      
      
        Zijn Moeder was een reine Maagd, reine Maagd,
        Die zonder man geboren had. Alleluia: Alleluia.
      
      
        God is geworden een kindeken klein, kindeken klein,
        Op dat hij ons maakten van zonden rein, Alleluia: Alleluia.
      
      
        In dezen Kersmis heiligen tijd, heiligen tijd
        Zij God der Heer gebenedijt: Alleluia: Alleluia.
      
      
        Gelavet syst u Heer Iesu Christ: Heer Iesu Christ.
        Dat gij mens geboren bist: Alleluia: Alleluia.
      
      
        Gelooft sijt heilige Dryvuldicheyt, Dryvuldicheyt
        Van nu aan tot in eewicheyt: Alleluia: Alleluia.
      
    
  