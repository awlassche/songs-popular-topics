
    
      
        I Erusalem, Gods heyl'ge Stad,
        O Christi Bruyt, mijns ziels verlangen,
        Mijn hoop, mijn troost, mijn vreugd, mijnschat,
        O lieflik stof van mijn gezangen!
      
      
        Gij zult, naast Jesu zoete min,
        Staegh zijn mijn innighste vermaken;
        Gij zijt mijn opperste gewin
        Wijd boven all des werelds zaken.
      
      
        O mijner zielen eigen plaats!
        Tot u zijn opwaarts mijn gedachten:
        Ontmoet mij hier benee'n veel kwaads,
        Daar kan ik het klein en weinig achten.
      
      
        Terwijl mijn ziel in het lichaam klift,
        Moet s'u van verre dus aanschouwen,
        Tot dat ze woont en eeuwig blijft
        In uw klaar - blinkende gebouwen.
      
      
        Ik ben op de aerd' een vreemdeling,
        In u is mijne vaste woning;
        Al miss' ik hier ook alle ding,
        Gij zijt op het lest doch mijn beloning.
      
      
        Laat ieder scherpen syn verstand,
        Om hoog syn Vaderland te roemen,
        Ik wil, o Hemels Vaderland,
        Om u mij meer gelukkig noemen.
      
      
        Men woelt, men draeft, men slaeft, men slooft
        Hier yd'lik en met veel on - lusten,
        Maar ik wil mijn vermoeyde hoofd
        Op uw gedachtenis doen rusten.
      
      
        Men spreekt van u, o Godes Stad,
        Zeer heerlik' ende grote dingen,
        Die niemand hier op de aerd' en vat;
        Dat doet mijn hert van vreugd opspringen.
      
      
        Hoe zalig zijn ze die alree,
        O heyl'ge Stad, in u verkeren!
        O! dat ik daar mocht wezen mee,
        Zo hadd' ik het eynd van mijn begeren.
      
      
        Ach! ach! hoe menig droev'ge stap
        Mag mij alhier noch zijn te treden?
        O Jesu, troost mijn ballingschap,
        Tot dat gij mij laat gaan in vreden.
      
    
  