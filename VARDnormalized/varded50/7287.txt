
    
      
        Wie wil horen een nieuw Lied,
        En dat zal ik hem zingen,
        Hoe Geeraert van Velsen Graaf Floris verriet
        het Zijn alzo wonderlijke dingen
      
      
        Graaf Floris tot Gerrit van Velse sprak
        Geeraert van Velsen gij moet Hijliken,
        Al aan een Weeutjen heeft goeds genoeg,
        En zij is alzo suyverlijcken.
      
      
        De schand’ geschiet mij nimmermeer,
        Sprak Geeraert van Velsen tot zijn Lants-Heer,
        Eer gij mij zoudt brengen in zulk verdriet,
        V oude versleten schoenen wil ik niet.
      
      
        Geeraert van Velsen mijn lieve Neef,
        Had gij dat woordeken ghesweghen,
        Gij zult ze dragen het zij u lief of leed,
        Al had gij het bij u Ridders hals gezworen.
      
      
        Een korte wijl was daar niet lang,
        Geeraert van Velsen ging een Huisvrouw Trouwe,
        Graaf Floris schreef Geeraert van Velsen een Brief,
        En dat hij bij hem komen zoude.
      
      
        Geeraert van Velsen dorst het laten niet
        Hij reed aan gheen Landouwe,
        Terwijl sliep de Grave van Holland,
        Al bij zijn over schone Vrouwe.
      
      
        Zij riep zo luid kracht en geweld,
        Wat doet gij mij lands-here?
        Wasser een ander op mijn gesteld,
        Gij zoudt hem met u zweerd af keren.
      
      
        Krijten en kermen mocht haar baten niet
        Haar eer most zij daar laten,
        En doe hij zijn willeken hadde gedaan
        Reed hij tot Uytrecht bij der straten.
      
      
        Geeraert van Velsen had een zoete lief
        Van Woerden tot een Wijve,
        Daar meenden hij mee vrolijk te zijn,
        Maar het most Graaf Floris boeltje blijven.
      
      
        Doe Geeraert van Velsen weer t’huyswaert kwam,
        Zijn waarde vrou kwam hem niet groeten,
        Wat is er mijn waarde Vroutje geschiet,
        Dat zij mij niet en komt te moeten.
      
      
        Geeraert van Velsen op de kamer kwam
        Hij vandt zijn zoete Lief in rouwe,
        Heeft u iemand groot leed gedaan,
        Zegt mij wel over schone Vrouwe?
      
      
        Geeraert van Velsen mijn lieve Man,
        Nu is het al verloren,
        Te slapen onder u groene zijd’
        Graaf Floris heeft mijn eer genomen.
      
      
        Dat hij u eertje genomen heeft
        Is u zoet Lief al vergeven,
        Gister was hij mijn Heer, nu ben ik de zijn
        En dat zal hem kosten zijn leven.
      
      
        Hij zetten een Valk op zijn hand,
        Of hij spanceren zoude rijden,
        Hij dede een sprong al van een Haas,
        Of hij Graaf Floris soud’ ontlijven.
      
      
        Och Geeraert van Velsen mijn lieve Neef,
        Woud gij mijn leven laten,
        Ik zal van u Bastaard Dochterken
        Een Gravinne van Holland maken.
      
      
        Dat doe ik nu noch nimmermeer,
        ‘k En wilse gheen verrader geven,
        Gij hebt mijn Huys-vrou genomen haar eer
        En dat zal u kosten u leven.
      
      
        Dat gij mijn Broeder hebt vermoort
        Gad ik u al vergeven,
        Nu hebt gij genomen mijn Huys-vrou haar eer
        En dat zal u kosten u leven.
      
      
        Twee handschoen werpt hij voor zijn mond
        Op dat hij niet en zoude luiden,
        Hij voerd hem van het huis te Kronenburg
        Tot op dat hoge Huis te Muyden.
      
      
        des Nachts omtrent de middernacht,
        Omtrent de middernachte,
        Doe lach de Grave van Holland
        Gesloten in Boeien zo vaste.
      
      
        des Morgens doen het was schoon dag,
        De Heren zouden daar wat Eten,
        Doe dacht de Grave van Holland,
        Rijk God nu ben ik al vergeten.
      
      
        Zij brochten hem een stuk Beeren spek
        Zijn Zwijnen spek was onghebraden,
        Doe docht de Grave van Holland,
        Rijk God nu ben ik al verraden.
      
      
        En had ik nu een Schilt-knecht goed
        Die mij verloste van den Bloede,
        Ik sou hem schenken mijn bruine schild
        En daar toe mijn Ijzeren hoede.
      
      
        Geeraert van Velsen was rat ter hand
        Hij wies Graaf Floris van den bloede,
        Zegt mij, o Grave van Holland!
        En hoe zijt gij nu doch te moede?
      
      
        Hoe mij nu te moede is
        En ik moet immer sterven,
        Had ik een Wijf met een klein Kind
        Die al mijn grote goed mocht erven.
      
      
        Ik hem noch wel een soon heet Ian,
        Hij is zo veer in vreemde Lande,
        Dat hij zijn goed niet regeren en kan,
        Dat is hem alzo grote schande.
      
      
        En daar toe mijnen Bastaard Soon
        Hij is noch jonk van weken,
        Al kwam hij noch over honderd Iaer,
        Zijn Vaders dood zal hij wel wrekken.
      
      
        Een korte wijl was daar niet lang,
        Geeraert van Velsen wiert gevangen,
        Hij docht zo dikwijls bij zijner eer,
        Rijk God nu zal ik moeten hangen.
      
      
        Hangen en was hem noch jiet goed genoeg,
        Hij moest noch zevenmaal meer lijden,
        Zij deden een vat vol Spijckers slaan,
        Daar moeste hij zelve in glijden.
      
      
        Zij rolden hem drie dagen lank,
        Drie dagen voor den Noene;
        Geeraert van Velsen mijn lieve Man,
        En hoe zijt gij nu doch te moede.
      
      
        Hoe mij nu te moede is
        Dat zal ik u wel zeggen:
        Ik ben noch al de zelve Man
        Die Graaf Floris zijn jong leven nam.
      
    
  