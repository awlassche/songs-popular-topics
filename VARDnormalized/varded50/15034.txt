
    
      
        Merk toch! wat een duister wolke
        Hing den volke
        Van dit Land korts over 'thooft!
        Och wat was hen kwaads belooft!
        Doe de lieve lichte Zon,
        Als bedroeft niet schynen kon,
        Eer het kwaad, En't verraad
        Over luid Kwam borr'len uit.
      
      
        Grootheid, wrake, nyt en toren
        Zocht te boren
        Inder vromen goed en bloed
        Wat is dit voor hels gebroed?
        Die als moordenaren gaan
        Om tyrannig te verslaan,
        Die daar van,, Een tyran,
        Sulcken tydt,, Haar heeft bevryt?
      
      
        Sulcken Prins, wiens vaders leven
        Is gebleven
        Voor het lieve Vader-land,
        Sulcken Prins, die in den brand
        Zich van d'oorlog heeft gesteld
        Om te weren 'tSpaensch geweld;
        Die noch goed,, Nochte bloed
        Nooit en spaerd,, End' 'tLand bewaard.
      
      
        Zo een Prinse, wiens victori,
        Eer en glori,
        De memory nooit ontgaet,
        Zo lang als de Wereld staat,
        Ja zo lang m' in het aardse dal
        Enig mense vinden zal;
        Die daar van,, Ieder man
        Als een vrind,, Word bemind.
      
      
        God de Heer, de Prins der Prinsen,
        Moet in alle 'sLands Provincen,
        Ja de heele Wereld door,
        Zeer geprezen syn hier voor,
        Dat hij deze boze daad,
        Die van ieder werd gehaat,
        Heeft gebracht,, onverwacht
        Aan den dag,, door zijn gezag.
      
    
  