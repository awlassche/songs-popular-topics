
    
      
        Lof Gode. die en goed is,
        En goed is zonder endt,
        Spreeck ieder die behoed is
        En door hem uit ellendt:
        uit ellendt daar de hand
        Zijns vijands hem me’e quelden
        Eer God in vrijen stand
        Sijn’ dienstb’re schouders stelden:
      
      
        Die uit de slaefsche banden
        Gered door Godes kracht,
        Een lieven vader-lande
        Met vreugden is herbracht:
        Herbracht van West en Oost
        En alle ’swerelts hoeken.
        (Die God heeft tot zijn troost
        Hoeft elders geen te zoeken.)
      
      
        Zij doolden langs der heiden,
        Onzeker waar het pad
        Ter goeder herberg leiden:
        Doch vonden plaats noch stad.
        Door feil van drank en brood
        Was’t dat ze schier versmachten.
        Haar stem zocht God in nood,
        En hij verhoord’ haar klachten.
      
      
        (Hoe zoet na vele smerten,
        Bevalt een ruimer tijd!)
        Hij maakten hare herten
        De nare bangheid kwijt.
        Haar aff-gedwaelden pas
        Bracht hij op rechte wegen,
        Waar door haar ogen ras
        Gezicht van woning kregen.
      
      
        Der zulker hert en monden
        Verplicht Gods gunst ten prijs
        En wonderheydts verkonden,
        Den mens tot onderwijs.
        Want hij heeft haar vermaeckt
        Met zoete zadigingen
        En ’thongrigh hert genaakt
        Met vol’t der goeder dingen.
      
      
        Zij die gekerckert lagen
        In endeloosen nacht,
        In het schad des doods; verslagen
        Met ijzers over-kracht’t;
        (Om ’twanck’len in Gods re’en
        En zijnes raedts verachten)
        Die, in ellendt vertre’en,
        Noch troost noch hulp verwachten:
      
      
        Angst deed’ haar stem God zoeken
        Hij heefts’ in nood gered.
        En uit de duystre hoeken
        En doods gevaar gezet.
        Zijn all’-vermogen hand,
        Om haar den druk t’ont-rucken,
        Brak kluister, boei, en band
        En allen prang in stukken.
      
      
        Der zulker hert en monden
        Verplicht Gods gunst ten prijs
        En wonderheydts verkonden,
        Den Mens tot onderwijs.
        De poorten van metaal
        De ys’re grendel-sloten
        (Tot lichting van haar quael)
        Heeft hij ontwee gestoten.
      
      
        De dwaze, van Gods wegen
        Een onpad in-gegaen,
        Doe zij Gods roede kregen
        Om ’tquaedt van hun gedaan;
        Doe hare ziel ’tgenot
        Van alle spijs versaeckten,
        En zij (zo trofse God)
        De deur des doods genaeckten:
      
      
        Angst wasser en verftautheydt.
        Wat toe-vlucht? Hare stem
        Zocht God in des benauwdheid;
        En ’troepen raakten hem.
        Hij zand zijn troostlijck woord:
        De plaegh wierd weggenomen.
        Hij liet ze van doods poort
        Ten lieven leven komen.
      
      
        Der zulker hert en monden
        Verplicht Gods gunst ten prijs
        En wonderheydts verkonden,
        Den Mens tot onderwijs.
        Volkomen lof en dank
        Zij ’toffer dat ze slachten,
        Waar van de klare klank
        Gods doen prent’ in gedachten.
      
      
        Zij die op Zee met kielen,
        Ter sneller vaart gebouwd,
        Zich geven, en haar zielen
        Betrouwen in een Hout,
        (Gewoond en nood maakt koen)
        Om haar begrepen handel
        Vast wijd en zijd te doen
        Door velen water-wandel:
      
      
        Zij zien in het diep de werken,
        De wond’ren van den Heer.
        (Verzoeken doet best merken
        En ’toogh gaat boven leer.)
        Hij spreekt: en ’tsterck geblas
        Der op-geresen winden
        Houdt stal, en laat zich ras
        Sijn’ Heer’ ten dienste vinden.
      
      
        De zee verheft haar baren,
        Door wind-kracht gram gemaakt,
        Dies ’tschip, en die’r in varen,
        Dan hel, nu hemel raakt.
        Nood, nood! de ad’ren slaan,
        Het aanzicht is aen’t blekken,
        Elk ziet zijn dood vast aan
        En ’thert is hem ont-weken.
      
      
        Zij draaien en zij rollen,
        Geen die zich vesten kan,
        Maar moeten suyssebollen
        Gelijk een dronken man.
        Haar wijsheid is op niet,
        Des stuyrmans konst ten ende.
        Daar ’toogh geen uitkomst ziet
        Is ’thert in hooghst’ ellende.
      
      
        Wat raad in zulke noden?
        Zij roepen tot den Heer.
        En hij (de grootst’ der Goden)
        Ont-angt en redtse we’er.
        Den storm-blas doet hij staan,
        De baren laagte krijgen,
        Den zee-toorn overgaan,
        De schorre kelen zwijgen.
      
      
        Het stillen van het weder
        Bestilt des vaerders hert,
        Dat, (angstig en ter neder
        In d’affgrondt van de smert)
        Door vrees gestolt, ontdooyt,
        En voelt zijn kracht ontslaven
        Te meer het weder mooyt.
        ’tSchip krijgt gewenste haven.
      
      
        Der zulker hert en monden
        Verplicht Gods gunst ten prijs
        En wonderheydts verkonden,
        Den mens tot onderwijs.
        Zij moeten voor den Raad
        Gods hogen lof doen horen,
        En zijne wonderdaad
        In groter scharen oren.
      
      
        Hij is het die, na waarde,
        Des boos-doens halven plaeght,
        Zo dat ook zelfs de Aarde
        Bewoonders misdaad draagt.
        Daar vocht was geeft hij drooght.
        Al is de Bouman wakker
        ’tIs niet al watmen pooght
        Op een verdoemden akker.
      
      
        En we’er is hy’t die zegen
        Op’t ongezegend geeft;
        Die’t woest’, omvocht verlegen,
        Des vochts de ruimte geeft;
        Die’t dor en dorstig land
        Begaeft en laeft met stromen.
        (Dus geeft de zelve hand
        Die eerstmaal had genomen.)
      
      
        Het volk, dat heen en weder
        Eerst swerfd’ en kommer had,
        Geeft zich aldaar ter neder,
        En ’twordt te met een Stad.
        Men bout, men zaeyt, men plant,
        De wijnstok wordt gesteken,
        De vruchten houden stand,
        Men sietter niets ontbreken:
      
      
        Nature laat zich vlijen
        Ter vrucht, op berg en dal.
        Gods zegen doet ze dijen
        Ten talleloosen tal.
        ’tVee (dat ten tel zich spoed)
        En weet van geen vermind’ren
        (Daar God de hand toe-doet
        Kan niemand spoed verhind’ren.)
      
      
        Maar als men nu door zatheid
        Des levens gang verset
        En ’tGodt-geseg geen vat heyt
        Op’t hert te dik en vet;
        En God Tirannen geeft
        Die ’svolcks getal verdunnen,
        Wier hand verned’ring geeft
        En wat voor kwaad zij kunnen:
      
      
        Als angst zit in gedachten
        En alle lusten smalt;
        Als smaadheid en verachten
        Op grote luiden valt;
        Als hij ze padeloos
        In het ijdel heen laat zwerven,
        En ’thert geen troost altoos
        Noch hope kan verwerven:
      
      
        Dan, dan zal hij noch richten
        Des armen ned’righ hoofdt
        En hem het pak aflichten
        Dat vreuchd-smaeck had verdooft.
        Gelijk het vruchtb’re Vee
        Zal hij zijn huis doen wassen.
        Voor God wijkt alle wee,
        Zijn hand kan alles passen.
      
      
        De vrome ziet Gods werken,
        En heefter blijschap om;
        De boze moettet merken,
        En staat verbaasd en stom.
        Wie wijs is, sla des ga’:
        En hij zal duyd’lijck weten
        Dat onzes Gods gena’
        Is groot en ongemeten.
      
    
  