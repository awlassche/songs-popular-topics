
    
      
        O! Zoon van God, die uwe gloristraalen
        Verbergde, toen gij uit uwe Vaders schoot,
        In knechts gestalt', om ons woud' nederdalen,
        Tot't ondergaan van een vervloekte dood:
        Uwe striem en wonden
        Om onze zonden,
        Heeft ons verbonden.
        O wat is dat groot!
      
      
        O ja! zo groot, dat zelf uwe Engelschaaren,
        Die altoos staan voor uwen Eeretroon,
        In dat geheim te zien begerig waren:
        En minder dan die dienaars, wierd de Zoon,
        Toen leed die Koning
        Een doornenkrooning,
        En spotvertooning,
        Vol van pijn en hoon.
      
      
        O! ziet hem in Gethsemané eens zweten:
        En wendt' eens uw gezicht naar Golgotha.
        Is hij een man, of wel een worm te heten?
        Zijn lijden heeft in smert geen wedergâ.
        Gij ziet het Leven
        Den geest daar geven.
        Ziel! sta daar neven,
        Denk dit altijd na.
      
      
        Geen groter liefde is immer te verzinnen,
        Dan Jezus dus aan ons bewezen heeft:
        Vermits hij zo zyn' vijand wou beminnen,
        Dat hij zelf voor zijn haters het leven geeft;
        En door zijn sterven
        Ons wou verwerven,
        Dat wij ook erven
        het Leven, dat hij leeft.
      
    
  