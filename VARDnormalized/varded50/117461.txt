
    
      
        HOort toe alle gemeyn
        Wat men u zal gewagen,
        Ons Admiraal certein,
        Mogen wij wel beklagen,
        Dat hij in deze dagen
        Zoo syn leven liet:
        Niemand hoeft te vragen
        Of het ons niet is verdriet.
      
      
        Wisselijk met verstand,
        Dit en dient niet vergeten,
        Tot dienst van het Vaderland
        Heeft hij hem dikmaals gequeten;
        Niet trots noch hoog vermeten
        Was dezen vromen Held
        Nu heeft hem de dood verbeten,
        En ter neder geveld.
      
      
        Eer dat ons Admiraal
        De dood heeft weg genomen,
        Zagen wij zonder faal
        Drie schepen na ons komen,
        En hebben zonder schromen
        Haar lustig na-gejaagd,
        Wij syn  daar bij gekomen
        Kloekmoedig onbeswaert.
      
      
        Wij leiden haar aanboord
        Moedig en kloek verheven,
        Ons Admiraal doen voort
        Sprak, wie met mij syn leven
        Wil wagen zonder sneven,
        Maak ik tot groter staat,
        En wie mij wil begeven
        Zal hangen zonder genaet.
      
      
        Elk was wel gemoet,
        Niemand zag men schromen,
        Maar eylacy, verwoed
        Is daar een Koegel gekomen,
        En heeft ons weg genomen
        Ons Admiraal certeen,
        Ons schrijven als den vromen,
        Trompetter in het gemeen.
      
      
        Ons Kapitein als dan
        Hoorde men kloekmoedig spreken,
        Elk weer hem als een man,
        Om onze dood te wreken,
        Kloekheid daar gebleken
        Bij onzen Kapitein,
        De moet heeft hem niet bezweken
        Toont hem als een Romeyn.
      
      
        Wij stelden ons te weer
        Om ons vijand te krenken,
        De dood van onzen Heer
        Dat zal haar wel gedenken:
        Wij hebben haar gaan schenken
        Van het Wy-water goed,
        Daar zullen wij van moeten drinken
        Om te wreken den dood.
      
      
        Wij hebben met der spoed
        Kloekmoedig zonder falen,
        Ons Admiraal syn bloed
        Op haar weer gaan verhalen,
        Dus moesten zy’t weer betalen
        Al te samen klein en groot,
        het Schip van haar Admiralen
        Sloegen wij meest al dood.
      
      
        Den Vijs-Admirael versaagd,
        Meenden het te ontkomen,
        Maar hij worde nagejaagd
        Kloekmoedig zonder schromen,
        Ons Kapitein den vromen
        Vink, haastig bij haar kwam
        En gevangen genomen,
        En hem gebraght tot Amsterdam.
      
      
        De ander twee schepen mee,
        Brocht hij zonder bezwaren,
        Tot Rotterdam in stee,
        Denkt dat zij liever waren
        t’ Ostende allegaar,
        Dan langer in Holland,
        Men zal ze leren varen
        ten haring zonder want.
      
      
        Des Victory gemeen
        Heeft God ons noch gegeven,
        Ons Admiraal piet-hein
        Moest daar laten zijn leven,
        Nochtans moet zijn beschreven
        Zijn vrome daden groot,
        Die hij noch heeft bedreven
        In het einde van zijn dood.
      
      
        Zijn Eer zal zijn vertelt
        Lange Iaren na dezen,
        Wie sou om dezen Held
        Met recht niet droevig wezen,
        Ons Prins hoog geprezen
        Was zijn rouwe niet klein.
        Wanneer hij heeft gelezen
        het Verlies van Pieter Hein.
      
      
        God kan ons metter spoed
        Geven tot deze tijden
        Ende een kloek gemoet
        Help om trouwelijk te strijden,
        Wilt hem aan alle zijden
        Bidden met goed verstand,
        Dat hij doch wil bevrijden
        Ons Vereenighde Land.
      
    
  