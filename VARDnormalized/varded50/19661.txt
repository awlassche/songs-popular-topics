
    
      
        Wij edelingen, blij van geest,
        Ter kerke gaan op het hoge feest
        Den eerst geboren heiland groeten,
        En knielen voor de kleene voeten
        Van het kind, waar voor Herodes vreest:
      
      
        Het kind waar voor een starre rijst,
        Die Wijzen met haar stralen wijst
        De donkre plaats van zijn geboorte,
        En leit hen binnen Davids poorte,
        Daar d'allerhooghste het laeghste prijst,
      
      
        Het Oosten offert wierook, goud
        En myr, tot des levens onderhoud
        Van hem, die neergedaald van boven,
        In het arme Bethlem leit verschoven,
        Hoewel hij alles heeft gebouwd.
      
      
        het Gevogelt, dat op wieken zweeft,
        Zijn nest, de vos zijn holen heeft,
        En woont in bergen en in bossen:
        Een stal van ezelen en ossen
        Den Schepper naulix herberg geeft.
      
      
        De kribbe hem een wieg verstreckt,
        Die het aardrijk met den hemel dekt,
        En elleck dier besteld zijn voeder.
        O kind, gij zijt, gelijk uw moeder,
        Met pracht noch hoovaerdy bevlekt.
      
      
        Hier voert de neergedaelde God
        De trotze wereld om met spot
        In zijn triomf, tot smaad der hoven:
        Hier voert hij het nedrigh harde boven
        Met hem, in het onverwinbre slot.
      
      
        Hier schuilt dat godlijck aangezicht,
        Waar uit de zonne schept haar licht,
        En alle starren glans en luister.
        Hier leit hij zonder glans in het duister,
        Die englen tot zijn' dienst verplicht.
      
      
        Des hemels reien wiegen hem
        In slaap met hunne zoete stem,
        Die noit van vaak en was beschoten,
        En wekt het hoofd van alle groten,
        In het koningklijck Ierusalem.
      
      
        Augustus Rijk verliest zijn eer:
        De Roomsche scepter reikt niet veer:
        Het Oost versmaad Latijnsche namen:
        Maar des beheerscht het al te zamen.
        Ook daar de zonne neemt haer' keer.
      
      
        De hemel het aardrijk en de hel
        Die luistren scharp na zijn bevel,
        En ziddren voor de zuivre wetten,
        Die hij door vissers laat trompetten,
        En blazen over duin en del.
      
      
        De doeken daar dit kind in leit
        Is het purper van zijn majesteit,
        Waar in de harders hem aanschouwen,
        Dien God de zielen komt vertrouwen;
        Gelijk van ouds was toegezeit.
      
      
        Dat God zijn kudde weiden zal,
        En hoÃªn voor ramp en ongeval,
        En na'et verdwaelde schaepken vragen,
        En dat op zijne schouders dragen
        Met vreugd bij het overig getal.
      
      
        Hier is de wijsheid ongeacht:
        Hier geld geen adel staat noch pracht.
        De hemel heeft het kleen verkoren.
        Al wie door ootmoed word herboren,
        Die is van het hemelse geslacht.
      
      
        Gij die der vorsten harten leit,
        Gelijk een beek, en schift en scheid
        Het licht van dikke duisternissen;
        Laat den tyran zijn' aanslag missen,
        Die den onnooslen laegen leit.
      
    
  