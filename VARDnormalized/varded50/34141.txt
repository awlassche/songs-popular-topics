
    
      
        Wat dwinght vrindinne u ghemoet,
        Dat mijnen dienst u niet en kan behagen,
        Dat mijn gevrij u gheen vermaak en doet,
        Blijft gij zo straf en koel,
        En kent gij niet, hoe menig nacht, en dagen,
        U slaaf om uwen 'twil verteerd syn bloed,
        In het brandts gevoel.
      
      
        Heb ik u dan te veel getoond,
        Mijn open hert, en mijn ghenegentheden,
        Is het t'uwer spijt dat mijn ziel bij u woont,
        Is de min zo vals van schein,
        Ach had' de liefde mij nooit over-streden,
        k'En had nooit willen eens bij uwe schoont,
        Geherbergd zijn.
      
      
        Maar mits gij werde maghet zijt,
        Het sterkste vier d'welck mij ooit deed' on-steken,
        Hoe kont gij dan noch tonen teghen-stryt,
        Ontsteekt het vier met vier,
        Oft moet u hert zijn bij de smis gheleken,
        Dat het met tranen nat moet zijn bespreyt,
        Mijn koutste dier.
      
      
        Vermorght u diamanten hert,
        Want het is gheveynst u al zo stuur te togen,
        Daar gij van mij zo zoet aen-beden werd,
        Ach lief laat u ghemoet,
        Als diamant door bloed niet zijn bewooghen,
        Maar zalft door weder-gunst u dienaars smert,
        Vrindinne zoet.
      
    
  