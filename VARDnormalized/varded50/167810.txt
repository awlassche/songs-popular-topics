
    
      
        TE Vlissingen leidt een Iacht bereid,
        Om na Oost-Indien te varen,
        Daar op zo rust een Cupido
        En spelt met zijn vergulde snaren.
      
      
        O Cupido klein Venus wicht,
        Hoe klinken u vergulde snaren?
        Zij is gekruld in haren schoot,
        Genoeghelijck is het daar in te varen.
      
      
        De eerste Maagd die daar na vraagt,
        Mij docht ik zag de Duinen blinken,
        Het was het Eiland van de Vrouw,
        Van vreugde deed mijn jong hert zinken.
      
      
        Wat mag dit voor een Eiland zijn?
        Wat mag het voor een Eiland wezen?
        Het was een Eiland van de Vrouw,
        Dat door de Minnaar wierdt geprezen.
      
      
        De Zonne scheen, de Maan verdween,
        Het zijn de starren die ons lichten,
        De Mast aan stukken, de spriet aan twee,
        En noch en wouden wij niet zwichten.
      
      
        Aan de Caep hoort en wilt verstaan,
        Daar de Meysjens dagelijks verkeren,
        Als in het huis de blauwen Haan,
        Daar de Wijzen dagelijks converseren.
      
      
        Als wij dan komen in het Indies Land,
        Hoe lustig willen wij schermutseren,
        Des morgens te Vrijbuiten gaan,
        Tegens de Zwarten scharmutseren.
      
      
        Als wij dan komen in het Vaderland,
        hoe lustig willen wij dan zwieren,
        Des morgens in de Brandewijn,
        En daeghelijcks in de goede Bieren.
      
      
        Adjeu gij Uyterse Meysjens al,
        En wilt dit Liedtje wel gedenken:
        Maar wij en scheiden noch niet van hier,
        Een Glaesjen willen wij eerst drinken.
      
    
  