
    
      
        Min is zoet en vol genugten.
        Daar op stel ik al mijn zin,
        Daar in raap ik zoete vrugten:
        het Is een Nimphje die ik min.
      
      
        Blank van vel en net besneden,
        Vriend'lyk is haar rooder mond,
        Zoet van stem en rat van leden:
        Zij maakt mijn Jonk hert gezond.
      
      
        Goon, kan ik wel beter wensen!
        Van de Min is al mijn zang:
        Daar na haken Jonge mensen
        Altijd met een groot verlang.
      
      
        Wel, wie sou de min veragten,
        Daar den mens werd door geteld:
        Liefde is vol wonder kragten,
        Want zij al mijn smerten held.
      
      
        Zelfs hoe groot of kleine dieren,
        Beer of Leeuw of Olifant,
        Ossen, Schapen, kleine Mieren:
        Het is al vol minne-brant.
      
      
        Vogels, vliegend' of die ganen,
        Arend, Pauw of Nagtegaal,
        Mosse, Duiven, Hoenders, Swanen:
        het Leeft door Liefde altemaal.
      
      
        Al het kruit en fruit en bloemen
        Dat des Zomers lief'lijk staat:
        Wat gewas men ook mag noemen,
        Het ziet door de Min zijn zaat.
      
      
        In de stille waterstroomen,
        het Zij hoe groot of kleine Vis,
        Of wat Monsters daar uit komen:
        het Leeft door min al wat er is.
      
      
        In de Min, zeer hoog geprezen,
        Zal ik dan volherden, want
        Het moet wel een Droogaard wezen
        Die niet voelt de Minne-brant.
      
    
  