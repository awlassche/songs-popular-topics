
    
      
        Daar zullen tekens komen,
        In Zon, in Maan en Ster,
        Dat ieder mens zal schromen,
        Als hij dit ziet van ver,
        De Zee en al haar vloeden
        Zullen met groot geluid,
        Zo razen, en zo woeden,
        Dat yders hart toesluyt.
      
      
        De mensen zullen vrezen,
        Verdorren van het gehoor,
        Dat over al zal wezen,
        De gantse wereld door,
        Want al des Hemels krachten
        Zullen worden beroerd,
        Men zal in droefheid smachten
        Als God zijn wil volvoert.
      
      
        Dan zal des mensen Zone
        Met grote mogendheid,
        Hem in de locht vertoone,
        In zijne Majesteit,
        En zitten op de wolken
        Dat ieder een beschouwt,
        In het aanzien aller volken,
        Jonge zo wel als oud.
      
      
        Als gij dit ziet geschieden
        Openbaar door u oog,
        Dit waerschou ik u lieden,
        Heft dan u hart om hoog,
        Want dan staat te genaken
        Uwe verlossing zoet,
        En zult daar na geraken
        Bij God u enig goed.
      
      
        Dit zal u eerst voorkomen,
        Aanziet de Vijgen-boom,
        En alle goede bomen,
        Ik zegt u zonder schroom,
        Als zij haar gaan verrijken
        Beswangren door haar vrucht,
        Dan gaat de winter wijken,
        Men krijgt een zomer lucht.
      
      
        Zo weet ook onderlingen,
        Onthoud dit wel van mij,
        Als gij ziet deze dingen,
        Gods Rijke is na bij,
        Dit zal niet achter blijven,
        Weet vrij dat dit geschiet,
        Gods woorden die beklijven,
        Al ander dingen niet.
      
    
  