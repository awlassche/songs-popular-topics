
    
      
        IK heb een Lief, vrij schooner dan Helen,
        Schoon in saturnus eeuw geboren,
        Haar jeugd blijft even groen, haar voorhoofd zonder voren;
        Die schender der bevalligheen,
        De tydt verbleekte nooit haar kaken;
        Mijn Engel lacht steeds even wit,
        Dit doet mij in haar liefde blaken,
        Dit des de oorzaak dat ik haar als een Godin aanbid.
      
      
        o Gij mijn Lief! die veler oog behaagt,
        Bemind, geviert, gevleid, geprezen,
        Van weinige gekend, schoon ge in uw lachend wezen
        Het allerkleynste teken draagt.
        De mesten zoeken u als blinden;
        Meest zoekt men u mijn aardsgodin,
        Daar ge u het allerminst laat vinden:
        Gij hebt in veler liefde een wartsen tegenzin.
      
      
        Vele offeren mijn Lief met al hun hert,
        Op glinst'rende outers rijke schatten,
        Dan het goud behoort haar niet, het heeft op haar ziel geen vatten,
        Wijl zij in rijkdom kresus tart,
        Vaak wordt zij av'rechts aangebeden,
        De eenvoudigheid behaagt haar meest,
        Men vind haar minst in hoofsche kleden:
        Zij is natuurlykst schoonst, en vrolijk steeds van geest.
      
      
        Biedt vorsten biedt haar kroon en schepter aan
        Met rijke steden, gantse Rijken,
        Daar ge op uw gouden troon in purper zit te prijken,
        Zij haat uw nimmer zatten waan.
        Nooit zult gij mijne schone omhelzen;
        Gij troont mijn Liefje niet ten hof,
        Wen zij met mij in schouw der elzen,
        Aan het ruyzent bekje zit, en ik haar gaven loof.
      
      
        Goon! als zij zich hier aan mijn zijde vleit,
        Dan pronk het veld met schooner kleuren,
        De lucht klaart op; ik zie de donkre wolken scheuren:
        Dan noopt mij haar blygeestigheid,
        Tot zingen, dan strikt zij de vedel.
        Dan vlecht ik tijm, viool narcis,
        En kroon met bloempjes hare schedel.
        Dan dunkt mij dat zij ver de schoonste en minlykste is.
      
      
        o Zoete vreugd! o Zalig zielsvermaak
        o Heuglijk! o Genoeglijk leven!
        het Zij ik mij met mijn Lief ter ruste moog begeven,
        Het zij ik in haar arm ontwaak,
        Mijn ziel voedt duizend zoete lusjes,
        het Hart is mij lichter dan een veer,
        Wen zij me omhelst met tedre kusjes,
        'k Vind in haar sagten schoot saturnus gouteeuw weer.
      
      
        Dan stoor ik met geen wensen het godendom,
        Dan lach ik met die arme slaven,
        Die des aardrijks zwarten buik en ingewand doorgraven.
        Dan zie ik klaar, mijn Lief, waarom,
        Natuur het bekoorlykst der metalen
        Voorzichtiglijk zoo diep verborg:
        Zij wilde uw minnaars niet doen dwalen,
        Noch vruchtloos kwijnen doen door averechtse zorg.
      
      
        Dan zegt mijn Lief: ‘Wilt gij gelukkig zijn,
        ‘En wilt gij dat ik u verzelle?
        ‘Dat u nooit wrekke zorg, of snode honger quelle,
        ‘Of dorst naar meer; dat vuil fenyn,
        ‘Wast met het zwellen van uw kassen,
        ‘Schroom het hoofd te steken in de lucht,
        ‘Het onweer mogt u daar verrassen,
        ‘Houdt u steeds laag, of zijt getroost dat ik u vlugt.
      
      
        Dus leert gij mij de rollende Fortuin,
        Niet licht noch rukkeloos betrouwen;
        Dus leert gij mij, mijn Lief, mijn zalig lot beschouwen.
        ‘Schoon ge in uw huis, (van blauwe arduin,
        ‘Noch marmer) nimmer kostlykheden,
        ‘Van goud of zilver blinken zaagt;
        ‘Lef (zegt ge) met uw staat te vreden:
        Hij is de rykste op aard die minst den Goden vraagt.
      
      
        Mijn Lieste voert mijn dichtgeest boven het licht,
        Der glinsterende sterren kringen,
        Daar zingt ze in het heilig koor der blijde hemellingen.
        Weg dartel ongebonden wicht.
        Ik heb een Lief mij uitverkoren,
        'k Ben scheutvrij voor uw blind geweld;
        En zijt gij nieuw haar naam te horen?
        het Is vergenoeging, die bij mij meer geld dan geld.
      
    
  