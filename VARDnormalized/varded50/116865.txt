
    
      
        Een Reizer ziet,
        In ver geleege landen,
        Daalen, rotsen, stranden,
        En wonderbaarlijk kruid.
        En dit geschiet,
        Dat hem het quaat zal aanranden,
        Oneer, hoon, en schanden,
        Ook menig slimme guit.
        Hij ziet wonderbaare volken.
        Wast zijn handen in de wolken.
        Hij is in noot:
        Ja bij na tot de dood!
      
      
        Hij ziet veel vee,
        Van veelderley couleuren.
        Wonderen gebeuren,
        Ter plaatse daar hij is.
        Hij op de zee,
        Van droefheid wel moet treuren,
        En zijn kleeders scheuren,
        In naare duisternis;
        Om dat swaare orkaans-winden,
        Willen hem met het volk verslinden:
        Wonders hij ziet,
        Als dit op zee geschiet.
      
      
        Hij ziet ook daar,
        Zeer grouwelijcke dieren.
        Monsters voor hem zwieren,
        Als hij staat aan de ree.
        Is het onweer zwaar,
        De Bootsgesellen tieren:
        Woest zijn haar manieren,
        Als zij zijn op de zee:
        Als hij daar is met opmerken,
        Ziet hij daar Gods wonder-wercken,
        Als hij daar leeft,
        En boven d'afgront sweest.
      
      
        Hij bergen ziet,
        Die vuur en vlam uytbraacken;
        Waar door dat zij kraacken,
        Met grouwelijck gedruis:
        Als het geschiet,
        Dat zij aan het branden raaken,
        Moet de Landman waaken,
        Of hij verliest zijn huis;
        Door de as en swaare stenen:
        Dit veel Reysers is verschenen,
        Als zij die brand,
        Aansaagen, in dat land.
      
      
        Hij somtijds hoort,
        Het brullen van de dieren.
        Somtijds voor hem zwieren:
        Dit boze monsters zijn:
        Zijn zij verstoort,
        Men hun weghjaaght met vieren:
        Zij door honger tieren.
        Hij ziet ook veel fenijn.
        Hij aan ons ook komt te zeggen,
        Hoe de vreemde steden leggen:
        Ook hoe een ree,
        Plaisant legt aan de zee.
      
      
        Hij ook doorgaat,
        Zeer cierelijcke Dreven;
        Die veel vreugde geven,
        Die het volk hier nooit en zien.
        Hij door verraat,
        Ook met veel angst moet leven:
        En haar het leven geven,
        Als hij niet weg kan vlien.
        Hij gaat op zeer hoge rotsen,
        Die daar door de wolken trotsen:
        Waar op hij ziet,
        Veel landen, in het verschiet.
      
      
        Hij gaat ook door,
        Veel daalen en valeyen,
        Die hem zeer verblyen,
        Om dat zij zijn zeer schoon:
        En zijn gehoor,
        De voogels dan lief vleien.
        Hij ziet in de weyen,
        Het vee lief staan ten toon:
        het Vogel fluiten, bij hun graasen,
        Kan hem met veel vreugd verbaasen:
        Gestaltenis
        Van ieder wonder is.
      
      
        Hij voogels ziet,
        Met veelderley couleuren:
        Veelderley humeuren,
        Bij deze dieren zijn:
        En ziet hij niet,
        Hun blijdschap en hun treuren,
        En hun zelfs opbeuren
        In lieve zonne-schijn?
        Hij vint veelderhande mensen,
        Die hem het kruis en zegen wensen.
        Dan vint hij rust,
        Dan wederom onlust.
      
      
        Hij taale hoort,
        Die hij niet uit kan spreken,
        In die vreemde strekken;
        Het welke hem zeer quelt.
        Komt ook de moord,
        Om hem den hals te breken,
        Kon zij hem doorsteken,
        Hoe naar hem dit ontstelt?
        Kon hij deze vreemde taalen,
        Hij sou dan wel van haar dwaalen;
        Hij het niet verstaat,
        Als het volk hem zo verraat.
      
      
        Hij schipbreuk lijt.
        Hij ziet ook grote slangen.
        Schricklijck zijn de gangen,
        Van menig boos serpent.
        Hij is verblijd,
        Wanneer dat zij dood hangen:
        Hij hun niet kan vangen:
        Hij is dit niet gewend.
        Hij in bossen kan verdwaalen,
        Ook in rots, valey, en daalen.
        En honger, hem
        Kan brengen in de klem.
      
      
        Hij ook veel moet,
        Zeer swaare dorst verdraagen,
        En veel guure vlaagen:
        Als haagel, regen, wind:
        Sneu hem ook doet,
        Door haare veelheid klaagen:
        Want zij fel kan jaagen:
        Waar door hij nooden-vint.
        Als het zijne warme tijden,
        Hij veel hette ook moet lijden.
        Veelderley noot,
        De Reysers geeft de dood.
      
      
        Hij ook wel ziet,
        Dat vliegen kleine diertjes,
        Met veel blijde swiertjes,
        Van veelderley couleur.
        het Ook wel geschiet,
        Dat vlieghjes, als de viertjes
        Blinken, als hun giertjes,
        De groente zweven deur.
        Veelderley is hun gestalte;
        En wanneer zij houden halte,
        Kan hij hun zien,
        Als zij niet weg en vlien.
      
      
        Hij in de loght,
        Ziet zon en maan verdwijnen,
        En ook iets verschijnen,
        het Geen wonder-tekens zijn.
        Hij heeft besoght,
        Door suckelingh te kwijnen!
        Maar goe medecijnen,
        Die maakten hem weer rein.
        Als hij gong, op zijne wegen,
        Heeft hij krankheid ligt gekregen:
        Hij in dit kruis,
        Ligt snackte na zijn huis.
      
      
        Hij wormen ziet,
        Die wonderbaar daar leven:
        Hun gestalte geven,
        Aan hem zeer veel vermaak.
        Het ook geschiet,
        Dat daar kapellen zweven:
        Vangst na haar zal streven:
        Is het om hun schoonheid niet?
        Hij ziet raare wormen kruipen!
        Maar die wel haast henen sluipen,
        Na hunne aard,
        Om daar te zijn bewaard.
      
      
        Veel ongediert,
        Zal hij daar ook aanschouwen;
        Die hun veel onthouwen,
        Op het land, en ook in huis:
        Als het daar swiert,
        Hij mag het niet betrouwen;
        Of het sou hem berouwen,
        Bleef bij hem dit gespuis;
        Want zij mensen doodlijk stekken,
        Die daar wonen in hun strekken;
        En zij ook zijn
        Vol van een boos fenijn,
      
      
        Eilanden hij,
        Kan met vermaak omvaaren:
        Hij ziet ligt Barbaaren,
        Als hij daar komt aan het land:
        Maar verder zij
        Aan het vaste land ook waaren;
        En hij ziet, na haaren
        Goe ofte quaade stand:
        Als hij daar op het land kan zwieren,
        Ziet hij hoe zijn hun manieren;
        Vint hij die wel,
        Hij het u ligt zeggen zel.
      
      
        Hij wil ook gaan,
        In onderaartse hoolen;
        Waar in zijn verscholen,
        Die daar in het leven zijn.
        Hij wil ook stand,
        Bij die in Mijnen dolen:
        Hun wordt het Goud bevolen:
        Daar komt nooit zonne-schijn.
        Hij die landen wij verkiesen,
        Daar het waater toe kan vriezen,
        Daar het volk op rijt,
        Als het ijs in het waater leit.
      
      
        Hij dan eens is,
        Met vreugde, bij veel heren;
        Daar geniet hij eren,
        Als hij hun gunste heeft.
        Dan droefenis,
        Eens weer zal tot hem keren,
        Waar door hij zal leren,
        Wat hem het reizen geeft.
        Die na oost en west wil reizen,
        Zal zijn eigen land zeer prijzen:
        Zijt gij in het west,
        U vaderland is het best.
      
      
        Hij hoven ziet,
        Die zijn vol heerlijckheeden,
        En ook zulke steden;
        En die ook zijne sleght.
        Hij ook verspiet,
        Hun Godsdienst, en hun zeeden,
        Ooreloogh, en vreden,
        En hoe daar het volk in veght:
        Hij daar ziet, met veel opmerken!
        Hun koophandel, ende werken:
        En hoe het Gereght,
        De boze straf oplegt.
      
      
        Kon hij met deugd,
        Ook na den hemel reizen,
        Hij prees Gods paleizen,
        En het geen dat hij daar zag:
        Hij aardse vreugd,
        Wel van hem weg sou wijzen:
        Hij sou nooit meer prijzen,
        Dat op de wereld lag.
        Kon hij het vaderland intreden,
        het Geen volmaakt heeft eeuwigheeden,
        In het reizen sou
        Hij blijven God getrou,
      
      
        Als hij komt tehuis,
        De welkomst zal hem geven,
        Een vrinthoudent leven,
        En het geen vol vreugde is.
        Naa het eeuwig huis,
        Zal zijne geest ligt zweven,
        Als hij vroom zal streven,
        Naa die verhuysenis:
        Geen gevaar hij daar zal vrezen;
        En de welkomst lief zal wezen,
        Als hij komt, an het,
        Schoon eeuwig vaderland.
      
    
  