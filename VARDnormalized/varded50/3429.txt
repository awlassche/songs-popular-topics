
    
      
        Ik wil nu zingen een nieu gedicht,
        Van redens oog der zielen gezicht:
        Van God tot man ende voogd gesticht,
        Over de Vrouw zijn luste.
        Die uit zijnen middel is aanghericht,
        Doort aanschouwen vant goede wezen in het licht
        Hem te verzelschappen in zijnen ruste.
      
      
        Des man was jong en onverzocht
        Als lust hem tot het begeren brocht
        D'onkuysheyd heeft hem aan druk gheknocht,
        Verlatende Gods vruechde.
        Een ijdele waan heeft dit al gewrocht
        Die maakte hem zo blind dat hij onbedocht
        Gehoorzaam werd de lusten zijn der juechde.
      
      
        Zo werd die Here een knecht met gheween,
        Van de ander schepselen al gemeen.
        Al diend' hij zijn luste tegens reen,
        Zij moght hem niet verzaden.
        Want Gods eewigh wezen, en anders gheen,
        Mag smenschen begeren vernoegen alleen.
        Dies bleef hij met zijn dwaze lust beladen.
      
      
        Doe was hem tleven een zware dood.
        Zijn lust werd pijn doort onverstand groot.
        Hij vant zich zelf gants naakt ende bloot,
        En leerde met zijn schade:
        Dat dienste van lust brengt jammer en nood
        tVerstands heerschappij voed de ziel als brood
        Des hij die lust ging sluiten uit zijn rade.
      
      
        Beproefde nood gaf hem doe tverstand
        En maakte hem der vrouwen voogd te hand.
        Die dwanck hij doe met des redens band
        Na rust was al zijn schouwen.
        Zijn gangen die streckten na shemels land.
        Al werd hij van zotheid noch aangherant:
        Het onverstand en moght hem niet meer houwen.
      
      
        Daar na heeft Gods licht zijn ziel verklaart
        En in het gezicht een nieuw lust gebaard.
        Daar zijn des drie in een vergaard,
        In Godes geest verheven.
        God stiert dan de man in wijsheid vermaard
        De man het Wijf ook na Godlicker aard.
        Vol rust vol lust vol vreed' is zulk goed leven.
      
    
  