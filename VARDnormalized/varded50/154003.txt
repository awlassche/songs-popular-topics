
    
      
        ALs Joseph lag in stale banden
        En vuyle stank,
        Bestrikt aan voeten ende handen
        In ys're dwanck:
        Is Pharo's zwart gezicht ontnevelt:
        Zijn toorn hield op,
        En heeft Joseph weer op-gegevelt,
        Aan de eren top.
      
      
        Zijn door-genepen stramme Leden,
        Van het slot onttrout,
        Liet hij in het Konings hof bekleden
        Met Sijd' en Goud;
        De mag're schenckels, die eerst lagen
        In het roestig staal,
        Voerd' hij op zijn Victory-Waghen
        In Zege-prael.
      
      
        Zijn hand met des Konings Ring besegelt,
        Die swayd' de Staf,
        Daar 'tgantsche Land door wordt geregeld,
        Tot loon en straf.
        In het kort de Koninghlijcke Woning
        Groet hem als Soon,
        En het gantse Land als onderkoning
        Op Pharo's troon.
      
      
        De Sathan had ons ook gebonden,
        Door Adams beet,
        Met strikken die door vele zonden
        Zijn t'saem gesmeed,
        Te sterk dat wij die zouden kneuzen
        Of schudden af;
        Daar stoncken wij voor Godes neuze
        Als een vuil Graf.
      
      
        God heeft zijn gunst doen uit meedogen
        Tot ons gestiert,
        En ons dien jammer-poel onttogen,
        En op geciert
        Met Hemelse en heyl'ghe deughden,
        En in het gemoet,
        Gestort de voorsmaak van de vreugden
        Van het Hemels zoet.
      
      
        Hij heeft ons met zijn Geest getekend
        Tot gunst bewijs;
        En onze Leden nu gerekend
        Voor Wormen-spijs,
        Zal hij uit het Graf-slot ook ontklemmen
        Om mee hier na
        Te zingen met de Eng'le-stemmen,
        Haleluja.
      
    
  