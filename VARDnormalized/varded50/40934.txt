
    
      
        INdien dat het minnen met haar zoete brand
        Ontsteken heeft u koele zinnen,
        En gij mij niet meer wilt vlien,
        Zo gun dat ik het geluk,
        De vreugd, en vrugt der liefde pluk,
        En u o Kloris in mijn armen druk,
        Dat mij niemand u ontruk;
        Al eer gij het mishagen van u dagen
        Zult beklagen,
        Als de tijd, u schoonheid, en bevalligheid verslijt,
        Dat gij uw ook zelfs niet meer gelijk en zijt,
        Als uwe jaren hene varen,
        En uwe frisse lent
        Zonder vreugde droevig loopt ten end.
        De Zon
        Rijk van stralen
        Ging wel gisteren avond bij de kimmen nederdalen
        Dog men des morgens die weer vond
        Met zijn verguld gesigt
        Zijn glans, en alverquikkend licht,
        Als men zijn luister weer verrezen zag
        Maar wat is ons levensdag?
        Wanneer die eens ons ogen
        Is ontogen,
        En ontvlogen
        Zo dog keert
        Die nimmer weder (zoete beeld) maar leert
        In te volgen al het geen de Min begeert,
        Om ons leven wel te leven,
        Oorzaak van mijn lust!
        Sijt dan duysentmaal van mij gekust.
      
    
  