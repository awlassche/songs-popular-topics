
    
      
        O Herder trouw! Wiens wakk're ogen
        Ronds-om de wijde Wereld gaan,
        Wiens hoofd tot slaap noit werd gebogen,
        Een aard-worm komt U spreken aan.
      
      
        Och! wie ben ik, dat ik zou spreken
        Met God? ik ben dog aard en stof.
        Zie niet, o Heer! op mijn gebreken:
        Maar neem in dank mijns herten lof.
      
      
        Mijn hert heeft lust, om U te loven;
        Dies ook mijn mond zig open-maakt;
        Om dat Gij dezen nacht van boven
        Voor mij zoo troulijk heb gewaakt.
      
      
        Gij hebt gewaakt ik heb geslaapen,
        Hoe-wel den leeuw ronds-om mij gaat;
        Ik weet hij kan mij niet betraapen,
        Als Gij voor mij op schild-wagt staat.
      
      
        Voor ziekten, die in het duister sluipen,
        Heeft mij bewaard uw sterke hand;
        En voor des jaagers loos bekruipen,
        Die mij veel duizend netten spand.
      
      
        Mijn arme ziel waar lang verslonden,
        Mijn lichaam waar in het stof geleid,
        Zoo mij Uw hulp niet waar gezonden,
        Uw vleug'len over mij gespreid.
      
      
        Ik lef alleen door uw genaade,
        Die alle morgen mij verblijd:
        O God! wat is de Mens de maade
        Dat Gij hem zoo genaadig zijt?
      
      
        De duist're nacht die is geweken,
        Den lichten dag verschenen is;
        Wild door uw magt, O Heer! verbreken
        De grote magt der duisternis.
      
      
        Uw gulden zon is op-gereezen,
        Waar door de Wereld werd verlicht,
        Laat ook mijn ziel verlichtet wezen
        Met straalen van uw aan-gezicht.
      
      
        Uw aanschijn is mijn zon, mijn leven,
        Wild dat voor mij verbergen niet;
        Mijn hert kan niet dan staan en beven,
        Wanneer het maar denkt om zulk verdriet.
      
      
        Heer! wild mij met uw ogen leiden,
        En met uw hand mij stieren voort.
        Laat uwe geest niet van mij scheiden;
        On-trek mij niet uw heilig woord.
      
      
        Geef dat ik gaa als in den daage,
        Als staand al-tijd in uw gezicht,
        Op dat naar uw goed wel-behaagen
        Mijn doen en laaten zij gericht;
      
      
        Gelei mij voorts op al mijn wegen,
        Die ik op aarde wand'len zal.
        Verbly mij toch met uwen zegen
        In dit ellendig traanen-dl.
      
      
        Heer! wild mij uwen trooster geven,
        Bedek mij voor des Duivels schicht,
        En laat mij naa dit droevig leven
        Met U bewonen het eeuwig licht.
      
    
  