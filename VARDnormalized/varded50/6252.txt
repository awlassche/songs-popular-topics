
    
      
        ALs ik laast de koele strand betrat,
        Daar mijn Galathe maar alleen met haar lammertjes zat,
        En zong een Herders lied;
        Ach! vlied,
        Riep zij, o geyle lust! van hier;
        Kom golven! doof het vier
        Van Min,
        En laat mij doch die hette
        Niet smette.
      
      
        Zij en had zo haast dat woord niet uit,
        Oft mijn Galathe nam de vlucht, en zij riep overluyt.
        Daar zie ik Tyter staan;
        'k Wil gaan,
        Eer hij mij onverziens verrast,
        En na mijn boezem tast;
        Want hij
        Mij licht, door minnens hette,
        Mogt smette.
      
      
        Barrevoets trad zij ter zeewaart in,
        En mijn Galathee riep mij toe, ik en pas op geen Min,
        Maar keer die geyle brand,
        Van strand,
        Tot spijt van het minnende gemoed,
        Dat zich in het minne voed,
        Tot mij,
        Op dat mij minnens hette
        Niet smette.
      
    
  