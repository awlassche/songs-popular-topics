
    
      
        Zie daar het Miraculeus Banket
        het Welk Christus eertijds naar het Vasten
        Zo mildelijk heeft voorgezet
        Veel meerder dan vijf duizend gasten.
      
      
        het Was op een hogen Berg te doen,
        Als Christus sprak, waar zal men lopen
        Om Proviand op deze noen
        Voor deze grote Schaer te kopen?
      
      
        Naast Philips, was het Andries, die zei,
        Zie daar vijf Broodtjens, en twee Vissen,
        Maar wat is dat, riepense bei
        Om zo een Leger op te dissen?
      
      
        Maar Christus zeide sets' aan den Dis:
        Daar op gaf hij zijn rijken Zegen,
        Zo dat van Brood, zo wel als Vis
        Elk heeft een volle Maech gekregen.
      
      
        Wie nu, die Christum niet en prijst,
        Die hier tot loon van willig Vasten
        Dus liberaal aan Tafel spijst
        Door een Mirakel zo veel gasten.
      
      
        Denkt hoe hij eens trakteren zal,
        Die hier zijn Wetten onderhouwen,
        Tracteert hij dus in het Aardse dal,
        Wat dan, als men hem zal aanschouwen.
      
    
  