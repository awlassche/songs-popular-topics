
    
      
        Geluk vereende Mensen,
        Den Hemel wil u staat ghebenedijen:
        Gelijk als wij u wensen,
        Om tijdelijk en eeuwig te verblijen,
        Met zo veel goeds // Met zo veel soets,
        Met zo veel vrolijckheden,
        Met zo veel eren // Als ghylien kundt begeren,
        Hier beneden.
      
      
        De Goddelijke Minne
        Die door haar kracht vereenichden u beiden,
        Die maak u ziel en zinnen
        Tot inder dood in alles onverscheiden.
        Geliefjens hoort // Leeft na Gods Woord
        In Eendracht, en in Vreden,
        Als u in het trouwen // Te noen is voorghehouwen,
        Met goe reden.
      
      
        Zo zal de rijke zegen
        U echten-stand gheluckelijck doen bloeien:
        Gelijk een dichten Regen
        Het groene Gras bevochticht en doet groeien.
        Of als een Boom // Die bij den Stroom
        Hem uytschiet het allen zijen:
        Zo zal u handel // U leven, en u wandel
        Ook gedijen.
      
      
        Nu is de Tydt geboren,
        De uyr gewenst komt met veel duizend vreugden
        Ziet daar u uitverkoren,
        En brave Bruyt gheciert met duizend deuchden,
        O Bruidegom! // Nu ken gheen Toom
        Haar lieve Oogjes dwingen,
        Wij zien de lonckjes // Als barrenende vonckjes
        Haar ontspringen.
      
      
        Vrou-Bruyt ay staackt u suchtjes!
        U duchjes, en al u verliefde kunsjes.
        Maar watte zoete kluchjes!
        De Bruydgom dwaalt in zijn verwonnen gunsjes
        Wat zoetigheid // Is u bereid
        In den anstaanden morgen?
        Wel waarom lachje? // Of is het om het leste nachje
        Van u zorgen?
      
      
        Gaat aan, en wilt niet vrezen,
        Daar is geen noot, laat varen alle klachjes,
        Het zal veel soeter wezen
        Alst immer ooit verscheen in u gedachjes.
        Soetertjes zoet // Weest wel ghemoet,
        Gaat aan en houwt u koentjes,
        En boet u lusjes // Met honderd duizend kusjes,
        En met soentjes.
      
      
        Rijst op, rijst op Speelnootjes,
        Het is gheen tijd om langer hier te blijven.
        De Bruyt die wordt zo rootjes,
        Zij is beschaamt, of sou zij willen kijven?
        Dat denck ik niet // Ay ziet! zij ziet
        Dan op, en dan weer neder,
        Vaart wel Getroude // En komt als Nieu-Gehouwde
        Morgen weder.
      
    
  