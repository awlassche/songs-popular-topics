
    
      
        Wat zullen wij nu gaan beginnen,
        Roomsche Catholijcken al?
        Wij zijn half uit ons zinnen,
        En worden noch wel mal,
        Want het is nu over al de leus
        Den Bos zal haast werden Geus,
        Die maakt ons een lange Neus.
      
      
        Wie sou doch van zijn dagen
        De gedachten hebben gehad,
        Dat de Prins sou hebben geslagen
        Zijn Leger voor de Stad,
        Het is nochtans eilaas geschiet!
        Wij achten het eerst min als niet
        Maar het is nu een groot verdriet.
      
      
        Wij meende het sou niet lange duren
        Daar hij daar sou leggen veur,
        Het water sou hem doen trueren
        En met schande weer jagen deur,
        Maar zij maakten met praktijk
        Daar enen Holantschen Dijk,
        Die het water deed nemen wijk.
      
      
        Wij riepen dat de gronden
        Waren week en vol Moras,
        Maar zij hebben onder vonden
        Dat er een goe Sant-gront was,
        Ook hebben zij het geluk gehad
        Dat er viel zeer weinig nat,
        Jnt voorjaar rondom de Stad.
      
      
        Daar na kwam onzen Helde
        Graaf Hendrick van den Berg,
        Bij het Leger ook te Velde,
        Met een voornemen  erg:
        Om de Geuzen op te slaan,
        En te jagen daar van dan
        Maar het is hem niet wel vergaan.
      
      
        Doen waren wij in het vertrouwen
        Den Bos sou haast zijn ontzet,
        Men ginck ons ook verflouwen
        Dat ons Lief-vrou altemet
        Had geroepen op de Vest,
        Laat de Geus maar doen zijn best,
        Hij moet vluchten uit dit gewest.
      
      
        Doen gingen wij wedden en kopen,
        Met de Geuzen om Geld en schat
        Dat den Prins sou moeten verlopen
        En verlaten de schone Stad,
        Wij gavender veel geld om uit,
        het Was of een kroon ons was een duit
        Maar nu kijken wij op ons snuit.
      
      
        Wat wij nemen te voren
        Tot dezes Stad ontzet,
        Het is al moeite verloren
        het Komt uit, of wordt belet,
        het Schijnt wel dat God met haar is
        En heel tegen ons gewis,
        Want ons baat geen biegt noch Mis.
      
      
        Graaf Hendrick had voor-genomen
        Den dommel te sterken deur,
        Maar het is straks uyt-gekomen,
        En daar kwamen om in het getreur
        Twee Boeren die het meinden te doen
        Die in het Prinsen Leger koen
        Zijn gehangen op dat saysoen.
      
      
        Graaf Hendrick edel Here
        Maakten dikwijls ook alarm,
        Om de Geuzen te verveere,
        Maar ten holp ons niet ach arm!
        Want zij hielden goede wacht,
        Zo wel bij dagen als bij nacht,
        En zij hebben daarom gelakt.
      
      
        Die van binnen met kouragie
        Vielen ook wel somtijds uit,
        Om te zoeken avontagie:
        Maar zij kregen slagen tot buit,
        De Geuysen dreven haar weer in,
        Zo dat zij zonder gewin
        Moesten vluchten  tegen haar zin.
      
      
        Graaf Hendrick van den Bergen
        Heeft ook een verzoek gedaan,
        Om de Geuzen wat te tergen,
        En hij viel op het Leger aan,
        Hij meinde daar zes honderd man
        Jn de Stad te brengen an,
        Maar hij moester met schande van.
      
      
        Hij stormde wel op vier hoeken,
        Maar rechten gants niet uit,
        De Geuzen werden hen kloecken
        En sloegen ze op de huyt,
        Daar blever wel vier honderd dood
        De reste met angst en schande vloot,
        het Welk Graaf Hendrick zeer verdrot.
      
      
        Doen bedacht men een nieuwe streke,
        Om haar den Hollantschen Dijk
        Bij nacht te doen door-steken,
        Door veel swemmers met praktijk
        Maar het volk die het zouden bestaan
        En dit werk zouden aangaan
        Brachten zulks den Prinse aan.
      
      
        Zo loopt het al in der assen
        Wat wij peizen of wat wij doen
        Wij willen de Geuzen verrassen
        Maar zij zijn ons te loos en koen
        Ook komen wij veel te laat
        Want zij zijn in de voor-baet
        Dies werden wij meest desperaat.
      
      
        Wij hadden ons meest vertrouwen
        Op de grote en kleine Schans,
        Dat wij die wel zouden houwen
        Maar het was al verloren kans
        Wij zijn ze in twee dagen tijd
        Alle-bei geworden quijdt,
        het Welk de Geuzen maakt verblijd.
      
      
        De Franschen wonnen de grote
        En d'Engelschen kregen de klein
        En hebben d'onse verstoten
        En verjaagd met al haar trein,
        Dat zij voor vrees namen de vlucht,
        Tot onder de Poort van de Vucht
        Dat kost ons meenigen zucht.
      
      
        Een dag of twee te voren
        Js Graaf Hendrick op-gerukt
        Om Genep te verstoren:
        Maar d'aenslagh is misluckt,
        Hij trok na Nimmegen blij
        Met veel Cornetten Ruiterij,
        Maar met schande verliepen zij.
      
      
        Nu heeft den Prins gewonnen,
        Den Bos die zijn wij kwijt,
        Och had hij nooit begonnen,
        Het is ons een grote spijt
        Dat den Geus daar nu trekt in,
        Ten is niet wel na onze zin
        Want zij is nu den Prinsen min.
      
      
        Waar blijven wij te hopen,
        Papen, Munnicken allegaere,
        Waar zullen wij nu lopen?
        Dit valt ons al te zwaar,
        Ons vette Keuken is gedaan,
        Wij mogen nu wel bevaert gaan
        Om ons Lief-vrou te nemen aan.
      
      
        Oorlof o Bos verheven
        Oorlof wij scheiden nu,
        Oorlof voor al ons leven
        Blijven wij van u schu,
        U hooghdy die sijt gij kwijt,
        Den Prins regeert nu ter tijd
        Het is voor ons een grote spijt.
      
    
  