
    
      
        ALs de Bruid pronckt met haar bloemen,
        Derftse met haar kuif wel roemen,
        En om armen Phoebus glans,
        Die haar zwangert mette vruchten,
        Dat ze Moeder met genuchten,
        Brengt veel Nimphjens aan den dans.
      
      
        Welkom Moeder met u peerlen,
        Gij doet ons gezichte dweerlen
        In het dicht om-schaduwt bos:
        Onze ogen gaan zo weyen,
        Onze hert gaat zo vermeien,
        En ons zinnen gaan zo los.
      
      
        Hier gaan wij in het Koren spelen,
        Horen het Nachtegaeltjen kwelen:
        Daar de Leeuwerck tiereliert:
        Hier zo springen Hert en Hinden
        In de dicht beplante Linden:
        Hier zo hippelt al het Gediert.
      
      
        Hier verlusten ons de aaren,
        Daar in wij ons lieflijk paren:
        Hier vermaeckt ons het schoon gebloos:
        Daar het Bycken uit gaat trekken
        Honig, met zijn snelle bekken,
        Zo uit Lely, Bloem, en Roos.
      
      
        Appels, Karssen, Pruimen, Peren,
        Komt gij Moeder ons vereren,
        Vijgen, Noten, en de Most:
        Koren, Rapen en Castangien,
        Persken, Mispels en Orangien,
        En gij schenckt ons zo de kost.
      
      
        Aan de boorden van u stromen,
        In de schaduw van de bomen,
        Daar laveert een zoete Rei:
        Hier gaan uwe Koeytjens grazen,
        Met haar volle mellick-blasen,
        Vrolijk in de Klaver-wei.
      
      
        Evenwel in al des weelden,
        Gij ons met u hert' verveelden:
        En wij gapen na de Locht,
        Als gij met u heete stralen
        Komt zo vinnig op ons dalen,
        Stikken wij van dorst, na het vocht.
      
      
        ‘Leert dan, leert dan sonderlingen,
        ‘Dat er gene aardse dingen
        ‘Houden altijd ene stee:
        ‘het Zoete heeft ook zijne tijden,
        ‘Nu is het wenen, dan verblijden:
        ‘Zo doet ook de Zomer mee.
      
    
  