
    
      
        DE Heer hoor' u gebeden vurig
        In uwen zwaren noot,
        God Iacobs helpe u gedurig
        Wt allen wederstoot.
        De Heer u troost en bijstand zende
        Van zijnen tempel heilig,
        Wt Sion hij hem tot u wende,
        En maeck' u treden veilig.
      
      
        V giften alletijt betrachte
        God aller Heren Heer,
        V offeranden hij groot achte,
        Het vier die haast verteer.
        Hij maak voorspoedig uwe dingen
        Na al u welbehagen,
        Hij wil geluckichlijck volbringen
        V strijdbare aanslagen.
      
      
        Dan zullen wij in vreugd' uitbreken,
        Als gij verwinnen zult,
        En in Gods naam de vaan opsteken
        Die al u wens vervult.
        En zeggen: Nu hebbe ik gemercket
        Dat God heeft zijnen Koning
        Met zijne rechterhand verstercket
        Wt syn verheven woning.
      
      
        Ons vijanden haar hope bouwen
        Op wagen en op peerd,
        Maar op den Here wij vertrouwen
        Met herten onverveert.
        Ook heeft haar hare macht begeven,
        Haar cloeckheyt is verloren,
        Maar wij zijn over eynd' gebleven
        Veel vaster als te voren.
      
    
  