
    
      
        Zal ik noch langer, ha! straffe Godinnen,
        Zuchten en treuren en leven in smert,
        Eer dat ik u wispel-tuerige sinne,
        ‘het Veinzen door ‘het vleien zal krijgen van ‘het hert,
        Of is het Goddin, vergeefs wat ik u vraag?
        Zo is de Min vergeefs dien ik u draegh,
        O goede goden geeft mijn Lief dat zij,
        Wat van het lijden, lijdt dat ik nouw lij.
      
      
        Gelijk de Leeuwen en Beyren vernielen,
        Grimmig verslinden een dolende prooi,
        Zijt gij Lief bezig mij ‘het leven t’ontzielen.
        Dies ik wan-hoopigh mijn zinnen verstroy,
        Door veel gedachten, dat zo braven Maagd
        ‘het Hert van de Leeuwen in haar boezem draagt,
        Of is het een proef om eens te zien mijn Min,
        Zo staeckt u veinzen, lief ziet hier mijn zin.
      
      
        Zo lang het gezicht de lucht zal aanschouwen,
        Zo lang als de tong zal geven geluid,
        Zo lang als ik aessem in het lichaam zal houwen,
        Zo lang tot de dood mijn ogen toe-sluit,
        Zal ik u zijn getrouw mijn tweede ziel,
        Dus wendt u ogen en ziet waar ik kniel,
        Geen meer pijn op d’aerd’ als een die mint,
        En hij aan wien hij vleyt geen Weer-liefd vint.
      
      
        Quellende zal ik mijn leven nu enden,
        Storten mijn tranen beschreien den dag,
        Dat ik u van mijn leven ooit kenden,
        Nu ik u niet verkrijgen en mag,
        Vaart wel, ha schone Maagd, ziet wat gij doet,
        Gij zijt te keurig in u dwaas gemoet,
        Ik wens schoon Lief dat gij met meerder part,
        En dat de goede God mij  ziel bewaard.
      
    
  