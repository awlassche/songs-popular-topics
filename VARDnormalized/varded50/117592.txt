
    
      
        Hij, die wil vechten met een drek,
        Bestruift zijn vuisten wis,
        En toont zich dus een groten gek,
        Die dat wel waardig is.
      
      
        Wat stelt dan iemand zich te weer
        Aan drek, of aan zijn maat?
        Want zeker men behaalt geen eer',
        Schoon men die gants verslaat.
      
      
        O laat den drek dan in zijn rust
        Dan houd gij zelve vreÃª,
        Zijt gij op drekbanket belust:
        De zwijnen zijn zo mee.
      
      
        Hoe meerder gij den modder roert,
        Hoe meer hij stank verwekt.
        Niets word daar door dan uitgevoerd,
        Dan dat tot nadeel strekt.
      
      
        Word gij van drek dan aangerand,
        Zo gij niet wederstaat,
        Betoond gij wijslijk uw verstand,
        Dat drek met recht versmaad.
      
      
        O laat dan voor een vuilniskar
        Den drek: die laad het slijk.
        Een wijze moeit zich met geen nar,
        En word hem niet gelijk.
      
    
  