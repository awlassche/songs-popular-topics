
    
      
        HOort, vrome ziel! het deugden-pad
        Het welk daar leid na de Hemel stad,
        Al is het gepast voor enge treden,
        Het mist ook niet zijn lieflijkheden,
      
      
        Het is geen naar, en donker spoor
        Gelijk het werelds kind geeft voor,
        Maar vol van licht, en vreed, en zegen,
        Beminlijk boven alle wegen.
      
      
        De glans, die zelfs Gods huis doorstraelt,
        Ook hier gants lieffelijken daalt,
        En steeds al wasschend' werd bevonden
        Als het licht des daags tot elken stonden.
      
      
        Al gaet'et schoon gelijk niet op,
        Het klimt allengskens tot den top,
        En rust hier eer het tot troost der Vromen
        Zij tot het middag-punct gekomen.
      
      
        Och Hemels reis-man! tred daar aan,
        Ziet voor u ogen het licht op-gaen
        Het welk u zonder lang te beiden
        In des Hemels vreugden in zal leiden.
      
      
        Daar het eeuwiglijk zal stille staan;
        Tred, Hemels-wandelaar, tred aan,
        En juigt in Godes goedigheden
        Die u hier te gemoete treden.
      
      
        De dag die komt en nadert al
        Die het volle licht eens brengen zal,
        En een gewenste klaarheid geven
        Daar nagt en schim van zij verdreven.
      
    
  