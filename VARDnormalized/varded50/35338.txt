
    
      
        Mijn uit-verkoren,
        Mijn Engelinne zoet,
        Voor mij geboren,
        Weest eens van mij gegroet
        o schoon en zilver maan,
        Hei laat ons trouwen gaan,
        Ik ben tot u genegen,
        'K zal u altydt bij-staan,
        In al uwe wegen.
      
      
        Wie doet zijn klachten
        Al wenen voor mijn deur?
        'K wil die verachten,
        Daarom vertrekt Monsieur,
        'K en wil mij tot de Trouw
        Noch niet besteden nouw,
        Daarom laat mij met vreden,
        Tracht naar een ander vrouw,
        Door uwe gebeden.
      
      
        Mijn Engelinne,
        Mijn troost en toeverlaat,
        Die ik beminne,
        Mijn reden niet versmaad,
        Opent uwe deur' terstond,
        Laat m' aan uwe roden mond
        Den kus van vrede geven
        Maakt met mij een verbond
        Om te zam te leven.
      
      
        Het is maar flatatie,
        Minnaar uwe woorden zoet,
        G'en wind geen gratie,
        Vertrekt van hier met spoed.
        Laat mij heden met rust
        Uwe minne-voncken blust
        Bij een der Venus-dieren,
        Die vol onkuyssche lust,
        G'heel nachten zwieren.
      
      
        Door uwe straf spreken
        Lief gij door-wondt mijn hert,
        Wilt u niet wreken,
        Maar helpt mij uit de smert,
        Uwe borstiens appelrond,
        Daar bij uwe roden mond
        Uwe wit yvoire tanden,
        Die doen mijn hert' terstond
        Door liefde branden.
      
      
        Houdt op van klagen,
        Het doet mij te grote pijn,
        'K wil u opdragen
        Het hert' en trouw' van mijn.
        Door uwe bevalligheid,
        'K ben tot uwe dienst bereid,
        Ik wil mij gaan begeven,
        Om tot de dood ons scheid,
        Met u te leven.
      
      
        Wat grote vreugden,
        Geniet ik door de Trouw',
        Mijn Lief vol deughden,
        Die mij helpt uit den rouw',
        Komt hier mijn Engel zoet,
        Ontvangt een kus met spoed
        Op beyd' uwe rode wangen,
        Wilt dezen rinck voor goed,
        Van mij ontvangen.
      
      
        Laat Bassen ronken,
        en spelt op veel en fluit,
        Eens braaf gedronken
        Het zoete kind is de Bruid,
        Parnassus Maagden al,
        Komt hier in groot getal,
        Danst te samen in een ronde,
        Dit jonge Paar dat zal
        Ook vreugd verkonden.
      
    
  