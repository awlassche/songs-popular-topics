
    
      
        Marrijtje jou prijtje ik minje zoo zeer,
        Mijn Lever die bever, van op ende neer,
        Mijn hert en gemoed, dat brand in de gloed,
        Van Minne, Vriendinne, mijn lievertje zoet.
      
      
        Wel Krelis ‘k heb Melis belooft aan zijn hand,
        Te trouwen, zijn vrouwe, te blijve konstand,
        Zijn Linne zeer fijn, een Koe met een Zwijn,
        Een Os met een Vos het is alles voor mijn.
      
      
        Ik zal der jou geven wel zevenmaal meer,
        Mijn hugten vol vrugten van Appel en Peer,
        Mijn Huis en mijn Wei Ossen, Koeien daar bij,
        Mijn Lammen, en stammen met Prammen voor dij.
      
      
        ‘k Heb Hasen, Conijnen en Zwijnen op ‘het schot,
        Ook Haenen en Hennen die bennen in ‘het kot,
        Ook Eenden en Gans, een Zwaan met een lans;
        Te rooien tornooijen vlak inne de krans.
      
      
        Wel Krelis u woorden bekoorden mijn zin,
        ‘k Wil Melis verlaten en haten zijn min;
        U Eenden en Dwaan, u Hennen en Haan,
        U Lammen met prammen die staan mijn wel aan.
      
      
        Kom Mattje ik vattje dan inne mijn bouw,
        Laat ikje mijn zwikje eens schenken op trouw:
        Laat ik het jou doen, want ik ben zoo groen,
        En geven daar neven jou zoen op zoen.
      
      
        Wel Krelis non hebje jou lusten gevoet,
        Laat ons nu te samen gaan trouwen met spoed:
        En leven met lust, dan ben ik gerust,
        Of anders zoo is ‘er mijn Eertje verbrust.
      
      
        Marrijtje ik heb ‘er in ‘het trouwe geen lust,
        Mijn minnen Vriendinne die is al geblust:
        Want Melis zeer zoet, verliet gij met spoed,
        Ik wil u niet trouwe maar houwe mijn goed.
      
      
        Gij Dogters en Maagden beter voor u ziet,
        Verlaat den een minnaar om de andere niet,
        Ik strek tot een leer, Zij krenken jou Eer,
        Verlaat gij den een, zij verlaten jou weer.
      
    
  