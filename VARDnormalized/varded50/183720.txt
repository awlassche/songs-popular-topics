
    
      
        EEn Zuiver Maagd,
        En Moeder Gods geprezen,
        Gaat na Jesusalem,
        Werwaarts zij draagt,
        Met haren man bij dezen
        Haar jonge kindeken,
        Op dat sy't zoen
        Der suyv'ringh zouden geven;
        Mosten zo de Wet voldoen,
        En off'ren daar beneven.
      
      
        Zij brengen mee
        Twee jonge Duiven kleene,
        Om te voldoen de Wet:
        het Welk op die stee
        Als een slacht-offer reene,
        Was tot een tart gezet;
        Of wel een Lam,
        Na de gestelde dagen,
        Van een vrouw haar kindtjen kwam,
        Tot suyveringh God op dragen.
      
      
        Als zij nu zet
        Haar voeten op den drempel
        Des plaats van Heiligheid,
        Om haar gebedt
        Te doen in dezen Tempel,
        Met groot aandachtigheid;
        Een oprecht Man
        Die Symon was geheten,
        Nam dit kind met blijdschap an
        Zijn droefheid was vergeten.
      
      
        Hij looft den Heer,
        En prijst hem met Lofzangen,
        Als hij den Heiland zag,
        Want zijn begeer,
        En alle zijn verlangen
        Was al na dezen dag,
        Die hij zeer lang
        Verwacht had, als een waker,
        Dies zo prijst hij met gezang,
        Zijn God, en Zaligmaker.
      
      
        Want hij in rouw
        Zeer lang had moeten beiden,
        En wiste wel misdien
        Dat hij niet souw
        Van dezer wereld scheiden,
        Voor hij had eerst gezien,
        Ons Here zoet
        Een Heiland daar ter stede,
        Dus sprak hij (zeer wel gemoet)
        Nu laat u knecht in vrede.
      
      
        Maria schoon,
        En onbevleckte Moeder,
        Wilt mij doch gunstig zijn:
        Bid uwen Soon
        (Met Joseph u Behoeder)
        Nu, en altijd voor mijn,
        Dat 'k zijn aanschijn
        Hier namaals mag aanschouwen;
        Hij mij wil genadig zijn,
        Op hem staat mijn betrouwen.
      
    
  