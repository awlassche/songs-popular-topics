
    
      
        Mijn hert, o Heer! geroerd, geraakt,
        En van mijn zelver los gemaakt,
        Leidt nu ter neer gebogen
        In diep ootmoed, ja bloot en naakt,
        En roept met natte ogen.
      
      
        Wel lieve Heer! het is mij goed,
        Dat gij mij klein, en in ootmoed
        Ter neder hebt geslagen.
        Nu hoop ik Heer! het wijl gij zo doet,
        Dat ik u zal behagen.
      
      
        Nu voel ik eerst der Zielen rust,
        Nu heb ik dat mijn herte lust,
        Nu smaak ik het rechte leven,
        Nu wordt mijn Ziel van u gekust,
        Nu wil ik u aankleven.
      
      
        Eertijds, door hoogmoed doolde ik,
        En was daar door gans in den strik
        Des Satans, vast gekomen.
        Nu ben ik vrij, en buyte schrik,
        Zijn banden weer ontkomen.
      
      
        Nu is mijn eigen al dat heil,
        Dat gij zo mildelijk en veil
        Belooft, aan die te geven,
        Nu blijft dat eeuwelijk mijn peil
        Bij u te zijn verheven.
      
      
        O lieve Vader! waarde Heer!
        Ga vrij zo voort, doe meer en meer
        Mijn nietig herte buigen:
        Maak gij het klein, tot uwer eer,
        Dan zal mijn Ziele juichen.
      
      
        Dit was, o Heer, mijn hoogste lust!
        Dit was de zoete lieve rust,
        Och mocht ik die verkrijgen!
        Mijn Ziele-lust, daar door geblust,
        En soud' het niet verzwijgen.
      
      
        Maar lustig roemen, om en om,
        Tot eer van u, mijn Bruidegom,
        Ik soud' het kenn'lijck maken,
        Zo lang, tot dat 'k in het Heiligdom
        Bij u, kwam te geraken.
      
      
        Wel lieve Vader! mag het zijn!
        Verhoor, en geef de bede mijn,
        Wilt mij vast minder maken,
        Verlost mijn Ziel uit hooghmoets pijn,
        Laat mij die ruste smakken.
      
      
        Geef mij een recht ootmoedig hert,
        Op dat mijn berg een diepte werd,
        En neder leidt gebogen,
        Dat ik altijd, het zij na of vert
        Ben klein in m' eigen ogen.
      
      
        Dan zal het hoogste, hoog van mij,
        En gij, o grote God! daar bij
        Bemint zijn te allen tijden.
        En in uwe zoete melody,
        Zal 'k eeuwig mij verblijden.
      
      
        O Heer! verhoor dan mijne bee,
        Deel mij de geest van ootmoed mee,
        Wilt mij daar door verstijven,
        Op dat uwe rust, en zoete vree,
        Mij altijd bij mag blijven.
      
    
  