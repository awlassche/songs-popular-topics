
    
      
        1.Komt nu al Herders met groot verlangen!
        Zeer vlijtig lopen naar den stall’,
        Om daar in liefde te ontvangen,
        Die is den Herder van ons all’,
        Met onze menscheyt God bekleed,
        Om ons t’ontfermen is gereed,
        Loopt dan met vlijdt te samen voort;
        Want daar is de eeuwig Vaders Woord.
      
      
        Die boven alle Gods wonderhede
        Nu gaat bemerken dezen nacht,
        Daar is in Woord besloten den Vrede,
        Hier van de Vaders lang verwacht,
        Dat heeft betuigt den Hemel klaar,
        Door ‘het zoet geluid des Engels schaer,
        Die daar al zingen met blijde stem,
        Den Lof des Vrede in Bethleem.
      
      
        Laat ons dan lopen zonder vertraghen,
        Tot onzer alle Vrede Vorst
        Die niet ontzag de noortsche vlagen:
        Want naar ons Zielen had hij dorst.
        Zijn tranen stort hij in dit dall’,
        Om onze zonden Mensen all’,
        Komt dan ook u misdaad beweent,
        En hem een plaats in ‘het hert verleend.
      
      
        Houdt op van storm gij noorde winden
        ‘Het is onzen God dat lieve kind,
        Wij komen met vlijdt u Iesu vinden:
        Want gij ons al te zeer bemindt
        Wij schenken u nu hert en zin,
        Om daar te wonen altijd in,
        Verlaat den stal met alle smert,
        En maakt u Kribbe van ons Hert.
      
    
  