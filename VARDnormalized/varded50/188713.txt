
    
      
        O! Hemel, open doch uw oog,
        Ziet aan mijn bitter schreien.
        Mijn Vader! hoor doch van om hoog
        Mijn bidden, zuchten, vleien.
        Mijn ziel' gewondt, en zeer beknelt,
        Is gans verslagen, en ontstelt,
        O! goedheid wiltse paaien.
      
      
        Mijn swackheydt, Heer! die druckt mij zeer,
        Mijn feilen mij verdrieten,
        Om dat mijn goed voornemen, Heer!
        Zo dikwijls komt te ontschieten.
        Als ik het hertelijck neem voor,
        Dan vloeyt 'et wel weer licht'lijck door,
        En gaat geheel te niete.
      
      
        Als ik somtijds wat zeggen zal,
        Tot lof van uwen name;
        Of stichten zal uw lief-getal,
        Wanneer zij zijn te same
        O Heer! ik ben te stil, te stom,
        Te lauw, te traag, onwetend', dom,
        O wee! ik moet mij schamen.
      
      
        Of als ik heb een plicht te doen,
        O Heer! ik ben te trage,
        het Is al, op een ander saeysoen,
        Dan zal ik u behagen,
        het Is dan, of dan, of dan, zal ik,
        Tot dat ik eynd'lijck in de strik
        Mijn hert gevoel, in knagen.
      
      
        Of zo ik mij begeef in het perk,
        Mijn plichten te volbringen
        het Is Heer! maar nietig, en stukwerk,
        het Zijn onvolmaeckte dingen:
        Het kan de proef verdragen niet,
        Dit is mijn hert, en zielsverdriet,
        En het doet mij droevig zingen.
      
      
        Dit doet mij uit mijn zelven gaan,
        Mijn zelve zeer mishagen,
        Dit doet mijn ziele wonden slaan,
        Dit doet mij angstig klagen,
        Dit werpt mij voor uwe voeten neer,
        Dit doet mij innig zuchten, Heer!
        Och! mocht ik u behagen.
      
      
        Och! mocht ik uit uw volle vloed,
        Mijn nietigheid vergoeden,
        Och! mocht doch eens dat grote goed,
        Uwe zegenrijcke vloeden,
        Mijn schuld betalen, en voldoen,
        Mijn ziel gaf u een liefde-zoen
        En soud' van blijdschap woeden.
      
      
        Wel Heer! hoor dan, en ziet mij aan,
        Ziet hoe de Kananijten,
        Mijn zijd' en ziele wonden slaan:
        Hoe zij knagen en bijten.
        Ziet hoe mijn herte is ontrust
        Tot dat het van u wordt gekust
        Als een lief Israelijte.
      
      
        Mijn ziel wil u niet laten Heer!
        In ruste, en in vrede,
        Eer gij voldoet al haar begeer,
        En uwe goedheid deelt mede.
        Zij wil met Jacob houden an,
        Tot dat zij u verwinnen kan,
        En eerder niet weg treden.
      
      
        Wilt dat van mij in het goed' ontfaen,
        U niet te zeer ontstellen,
        Dat u een worm komt spreken aan,
        En u dikwijls komt kwellen.
        Wilt na genaad', en niet na recht,
        Doch hand'len met uwe zwakke Knecht,
        Die anders voer ter Helle
      
      
        Om Jesus, uwen lieven Soon,
        Mijn Bruidegom ydoone,
        Om zijn verdiensten, overschoon,
        Zo wilt mij doch verschonen.
        Mijn Hoogen-Priester! bidt voor mij,
        Dat ik door u mag worden vrij,
        En eeuwig bij u wonen.
      
      
        Noch eens mijn waarde lieve Heer!
        Is dit mijn hertz begeere,
        Dat gij mijn swackheydt, meer en meer
        In sterckheydt wilt verkeren.
        Dan zal ik moedig als een Held
        En Ridderlijk, behouden het Veld,
        En strijden tot uwe ere.
      
      
        Och! mag dit zijn? zo laat het zijn,
        Dit was mijn grote luste,
        Dat gij mijn hert en ziels-gepijn,
        Verkeerd', in zoete ruste.
        Dat gij mij zwakke, maakte sterk,
        Gewis ik bleef getrouw, in het perk
        Tot aan uwe Hemel-kuste.
      
      
        Wel Vader! ziet dan aan mijn nood,
        Wilt mij doch niet versmade,
        Verleen uw Kind uw daeg'lijcks Brood,
        Uwe goedheid en genade:
        Uwe Hemels schatten open sluit,
        Verleen mijn ziel een goede buit,
        Bid' ik vroeg ende spade.
      
    
  