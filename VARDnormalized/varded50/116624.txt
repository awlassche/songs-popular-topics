
    
      
        IK heb mij begeven tot een Soldaat,
        Ik bender bedrogen, maar het is er te laat,
        De Gagie is klein, die men daar toe vint,
        Een Daerder, een Kroon voor Vrou, Man en Kind.
      
      
        Als ik meen te ontvangen zeer net,
        Dan is 'er de Rekening kwalijk gezet;
        Wil ik dan spreken maar een woord,
        Dan zeid den Sergiant, sa sa, gij moet voort.
      
      
        Wil ik mij tonen als een krijgs-held,
        Zo werd ik straks in de Boeien gesteld,
        Laat ik mij slaan, zo wordt ik bespot;
        Soldaten als Verkens zij moeten in het kot.
      
      
        des Avonds als ik 'er na bed sou gaan,
        Dan roept den Korporaal, gij moet vroeg opstaan,
        Ten halve zes al met uw Geweer,
        Dat voor Capiteyns Huis, dat niet mankeer.
      
      
        Komen wij dan een uur te laat,
        Dan is 'er den Officier alle zo kwaad,
        Hij zeid zo gij mij dat noch eens doet,
        Ik zal u slaan dat gij valt voor mijn voet.
      
      
        Komen wij dan op dat plijn-velt,
        Dan worden wij in Geleder gesteld,
        Dan roept den Majoor sa Gasten past op,
        Dat gij der wel drilt of gij krijgt 'er klop op.
      
      
        Als wij dat Drillen dan hebben gedaan,
        Zo moet men na Capiteyns Huis toe gaan,
        Als wij een uurtje dan hebben gestaan,
        Dan zeid hij Gasten gij meugt 'er wel gaan.
      
      
        Als wij tehuis komen zo is het middag,
        Dan is het weer tijd dat wij gaan te Wacht,
        Dan komen wij weer voor het Gouverneurs-Hof,
        Daar Drillen wij dan noch een uur of een schof.
      
      
        Sleep af het Musquet, maakt u ree, leg aan,
        Blaas Lont af, geef vuur, maak u ree weer te laan,
        Regts-keertje, herstelje, en zo bruyje moer,
        'k Wou dat het luysige drillen op de mokerhei voer.
      
      
        Dat duykerse Drillen neemt nooit geen ent,
        Schoon Soldaat met het geweer wel omgaan kent,
        Dat Drillen dat werd de Soldaat verleert,
        Gelijk den Ros-Kammer zijn Paarden pikeert.
      
      
        Wie duiker sou het leven niet worden moe,
        Soldaten wij hebben geen rust daar toe,
        Maar kwam ik 'er af noch enen keer,
        Zij kregen mij van haar leven niet meer.
      
      
        Oorlof gij Soldaten al doet dit u zeer,
        De Gagie die zal het verzoeten eens weer,
        Vijf Stuyvertjes daags dat is u Soldij,
        Waegt daar voor u Leven, en slagen daar bij.
      
    
  