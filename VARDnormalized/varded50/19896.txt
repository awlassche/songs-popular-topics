
    
      
        LEnte die het zoete leven,
        Die de bloemkens en het tapijt
        Ons uit uwen schoot komt geven,
        Die ons zoete jeugd verblijd:
        In des aangename tijd:
        Daar het graesjen en het kruid
        Staan geciert met volle vreugd,
        Daar ons hert is in verheugd,
        Als gij deelt u schoonheid uit.
      
      
        Al de Beesjens komen boven
        Al de dierkens kruipen voort,
        het Vogeltjen, om God te loven,
        Men zo geestig kwelen hoort,
        En zo menig lieflijk woord,
        Word gseproken hier en daar,
        In de schaduw van de blaen,
        Als het hert wordt opgedaan:
        Om Gods lof te bootsen na.
      
      
        Al het gedierte zoekt te paren
        Met een over zoete lucht,
        Dan zo doet zich weer vergaren,
        Want de Winter heeft geblust:
        het Vinckjen breyt zijn nest met rust,
        D'eene lacht, en de ander zingt:
        Daar is blaten en krioel,
        Daar is queecken uit de poel:
        De een hipt, en de ander springt.
      
      
        Lieffelijcke blijde tijden,
        Zoete Kranskens van de min:
        Wie sou zich doch niet verblijden,
        Met een gants verheugde zin?
        Wie sou niet het vuil gewin
        Laten varen en bespien
        Wat een uitgenomen lust,
        Wat een blijdschap, wat een rust
        God ons over al laat zien.
      
      
        Schout hier Godes wonder-wercken,
        Die het gesloten weer ontsluyt:
        Wilt op zijnen zegen merken,
        En op des gecierde Bruyt,
        Die met loovers opgetuyt,
        Die met goud en peerlen pronckt,
        Die met purper en met groen
        Kan haar schatten open doen,
        Die ons vriendelijk belonckt.
      
      
        Mense, wilt de zoete Lenden,
        Ook ontsluiten van u hert:
        Wilt op deze takken enten
        Deugd die nooit volpresen werd:
        Dan zo suldy van de smert
        Zijn bevrijd, en van de pijn,
        Want de Deugd staat altijd schoon,
        Als een frissche Lauwer-kroon,
        Die niet kan vertreden zijn.
      
    
  