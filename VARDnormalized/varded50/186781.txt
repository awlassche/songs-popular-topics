
    
      
        Looft God, den Heer, met uw gemoed,
        Belijd syn lof, want hij is goed,
        Syn goedheit duurt in eeuwigheeden.
        Wiens uitspraak, schoon heel rik van stof,
        Kan des Heren grote magt ontleden?
        Ja, wie verkondigt al syn lof?
      
      
        Wel dien, die het recht wel onderhoudt,
        In altijd recht te doen veroud.
        Gedenk mij, Heer, met welbehaagen,
        Door welkers gunst uw volk bestaat,
        Besoekme niet met langer plaagen,
        Maar met uw heil, en goeden raad.
      
      
        Op dat ik het goede van uw trouw,
        Met uw verkoren hoop, aanschouw,
        Mij welgeseegent kan verblijden,
        Met blyschap, die uw volk verblydt,
        En, met uw erfdeel, buiten lijden,
        In u mag roemen, vrij van strijd.
      
      
        Wij zondigden, ja al zo zeer,
        Als onze snoode vaaders eer,
        Verkeert, en godloos was elks handel,
        En onze vaaders merkten niet,
        In hun Egiptenlandschen wandel,
        Op uwe wondren, doe geschied.
      
      
        Zij dachten niet aan het grote goed,
        Uit uw genaade, hun ontmoet.
        Aan zee, de biesenzee, daar spraaken
        Zij stout, en wederspannig saam,
        Doch om syn magt bekent te maaken,
        Behiel hij hen, ook om syn naam.
      
      
        Hij sold de schelfzee met een woord,
        En zij gedeilt verdroogde voort,
        Hij bragtse langs des afgronds zanden,
        Als langs een vlak woestynig land,
        En zoo, bevrydt voor des haaters handen,
        Verloste hys' uit des vijands hand.
      
      
        Want, ziet, het waater van het meir
        Bedekte schielik het godloos heir,
        Zo dat hun weerpartyders smoorden,
        Niet een bleef oovrig van dat stof,
        Alsdoe geloofden zij syn woorden,
        En zongen dankbaar zijnen lof.
      
      
        Doch zij vergaaten, weer verdwaast,
        Syn varssche werken, metter haast,
        Men wou niet naa syn raad verbeiden.
        Maar zij belust, met lust na vleisch,
        In het woesto land, en wilde heiden,
        Verzochten God door hunnen eis.
      
      
        Hij gaf ze hun, tot gram bescheid,
        En zond hun ziel een maagerheit.
        Daar naa ging Moses naauwliks veilig
        In het ieeger om, want om syn staat
        Wierdt hij, en Aaron des Heren heilig,
        Van hun benydt, en zeer gehaat.
      
      
        Doe de des aardrijks grond zich op,
        Swolg Dathan in haar helschen krop,
        En dekte zoo Abirams schaaren.
        Ook viel een vier van hoger hand,
        En brandde die oproerig waaren,
        Een vlam stak het godloos rot aan brand.
      
      
        Men goot een kalf, in Horebs perk,
        En boog zich voor het gemaakte werk,
        En zij veranderden hun ere
        In een gedaante van een os,
        Die hooigras eet, en door die lere
        Vergatmen God, syn heiland, los.
      
      
        Hij de wel, in Egiptens rik,
        Van grote dingen menig blijk,
        En wrocht, in het land van Cham, veel wonders,
        Hij toonde, bij de biesenzee,
        Al vrij wat vreesliks, en besonders,
        Maar dat vergaaten zij al mee.
      
      
        Dies zeide hij, dat hij hun stam
        Verdelgen zou, maar Moses kwam,
        Als een verkoren held des Heren,
        Trouw in de scheure voor hem staan,
        Om zijne gramschap af te keren,
        Dat hij het verderf hen niet liet slaan.
      
      
        Zij, vol wantrouwig onverstand,
        Versmaadden ook het gewenste land,
        Men wou syn woorden niet geloven,
        Hun tenten morden tegen hem,
        Zij wenschten liever weer te sloven,
        En hoorden niet na des Heren stem.
      
      
        Dies hief hij tegen hen syn hand,
        En zwoer dat hij, in het woeste zand,
        Hen zou doen vallen, door syn handen,
        En maaken dat hun zaad voortaan,
        In het heidendom, en vreemde landen,
        Verwurpen, heel verstrooit zou gaan.
      
      
        Ook vast geraakt, door kopplery,
        Aan Baāl-Peor, aaten zij
        Der doden offer, met behaagen.
        Dies God, van hun aldus misdaan,
        Tot toom verwekt, door zijne plaagen,
        Een inbreuk onder hen de slaan.
      
      
        Maar Pinehas, doe opgestaan,
        Weerhiel de plaag van voort te gaan,
        Door rechtdoen, het welk hij streng betrachtte;
        Dat, als een rechte goede daad,
        Hem, van geslachte, tot geslachte,
        Voor eeuwig aangereekent staat.
      
      
        Zij maakten hem ook heet, en gram,
        Door twist om waater, eer het kwam,
        Om hen moest Moses quaalik vaaren.
        Want zij verbitterden syn geest,
        Zo dat syn lippen, voor het bedaaren,
        Te los in het spreken zijn geweest.
      
      
        Zij roeiden al het volk niet uit,
        Dat des Heren woord hun had beduidt,
        Maar mengden zich met des heidens wijven,
        En leerden werken naa heur wet,
        Zelfs ook heur afgodsdienst bedrijven,
        En raakten dus verstrikt in het net.
      
      
        Zij offerden den duivlen ook
        Hun zoons, en dochters op in rook,
        het Onschuldig bloed, door hen vergoten,
        het Bloed van hun dochters, en hun zoons,
        Zag Kanans afgod voor hem vloten,
        En zulk een offer scheen wat schons.
      
      
        Zo kreet het land, door deze schuld
        Ontheiligt, als van bloed besmult.
        Zo wierdt dat volk, het volk des Heren,
        Ontreinigt door dat grouwlik werk.
        Zo bleef't, in al syn doen, hoereren,
        Zo oovertradt het steeds syn perk.
      
      
        Dies raakte zijne toorn in vlam,
        Want hij ontstak, op hen heel gram,
        En kreeg een grouwel van syn erffuis,
        Hij gaf hen in des heidens hand,
        Hun haaters, uit op hun bederffnis,
        Beheerschten hun, en al hun land.
      
      
        Doe gingmen met den hals gebukt,
        Als van syn vijands hand verdrukt.
        Hij redde hen verscheide maalen,
        Noch tergden zij hem door hun raad,
        En teerden uit van vele quaalen,
        Hun eigen onrecht de hun kwaad.
      
      
        Noch zag hij hun benaauwtheit aan,
        Als hij ze hoorde schreien gaan,
        En dies gedachtig, tot hun voordeel,
        Aan syn verbond, in hunnen nood,
        Berouwde hem syn straf, en oordeel,
        Want syn genaa is wonder groot.
      
      
        Hij gaf ontfarming, voor hun ziel,
        Bij elk, die hen gevangen hiel.
        Heer, onze God, wil ons bevrijden,
        Verzaam ons uit des heidens stof,
        Op dat wij uwen naam belijden,
        En ons beroemen in uw lof.
      
      
        De Heer, de God van Israël,
        Zij hoog gelooft, met zang, en spel,
        Van eeuw, tot eeuw, in eeuwigheeden.
        En al het volk zeg, hem ter eer,
        Tot een besluitsel op die reden,
        Het zij alzo, men loof den Heer.
      
    
  