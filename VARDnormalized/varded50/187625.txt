
    
      
        IK roep tot u, uit dieper nood,
        O Heer! wild mij verhoren;
        Zie tog eens aan dit lijden groot
        Van uwen uitverkoren,
        Die als slagt-schaapkens worden geleid
        Ter dood, gelijk als David zeid,
        Tot ons, O Heer! neig uw oren.
      
      
        Al die van zijn boosheid af-laat,
        Die moet haaren roof wezen,
        En die niet meer tot Babel gaat,
        Fij, roept de Wereld over-dezen;
        Maar, die boosheid en over-spel doet,
        En die vergieten het onschuldig bloed,
        Die wonen over al zonder vrezen.
      
      
        Komen wij oost, zuid ofte west,
        Wij zien uw Bruid moet zwerven;
        De vogeltjens hebben haaren nest,
        Maar haar stoot men uit haar erven,
        Ter poorten uit met groten schand,
        Met Abraham in vreemde land,
        Haar vaders-land moeten zij derven.
      
      
        O God! ontmaak ons uw erf-deel niet,
        Wij en begeren hier schat nog gelde,
        Wij gaan, als of gij ons verliet,
        Ter stad uit op den velde.
        O Heer! ons niet temaal verstoot,
        Want traanen zijn ons daag'lijx brood,
        En vreugde gebeurd ons zelden.
      
      
        Pijne voor vreugd, geeft gij, o Heer!
        Droefheid voor blijdschap meeste,
        Verslaagen herten zijn uw begeer,
        En ook gebroken van Geeste;
        Want gij kastijdze, dien gij wild ontfa'en,
        Als goud in het vuur, zoo wij verstaan,
        Dus moet dit nu zijn onze feeste.
      
      
        Hier in verblijden wij ons we'er,
        Dat ons droefheid zal verkeren,
        In vreugd en blijdschap, naar Christus leer.
        Is God met ons, wie mag ons deren;
        Die niet en spaarde zijn enigen Zoon,
        Maar liet hem om onze zonden doo'n,
        Wie mag ons van hem weren?
      
      
        Enen kleine tijd hebben zij nog
        Die ons hier branden en drenken,
        Eilaas dan zullen zij roepen, og!
        Wat mogten wij bedenken,
        Wij hebben Gods uitverkoren begekt,
        Hierom, o bergen! Ons tog bedekt,
        Voor God, of hij zal ons krenken.
      
      
        In steen-rotzen en hoolen meed'
        Zullen zij vlugten van vreze,
        Voor Gods verschriklijk oordeel wreed,
        Bewijzen groot leedwezen,
        Maar (laacij) het zal dan zijn al te laat;
        Hier om doe goed, en laat het quaad',
        Zoek vreed en staa naa dezen.
      
      
        Neem waar, o Mens! het is nu de uur
        Van zonden op te breken,
        Het valt u zwaar, o Creatuur!
        Tegen den prikkel te steken.
        Wilt dog verbeiden den oegste goed,
        En stort niet meer onschuldig bloed,
        het Regt hoort God toe, hij zal het wreken.
      
      
        Reinig uw handen, o regters gij!
        Van het bloed des Lams, en doe boete,
        Verlaat den roof, dat bidden wij,
        Niet om ons, want wij lijden moeten,
        Maar om dat gij onze daagen verkort,
        En onze bloed als waater uit-stort,
        Naakt u een oordeel on-zoete.
      
      
        Iaa lieve Mens, wie zijt gij dog,
        Dat gij u tegens God dorfd zetten?
        U zal veel tijds gebreken nog,
        Als gij ons meind te verpletten:
        Ons ziele zijn in de handen Good's,
        Haar zal niet roeren de pijne des doods,
        Ook honger, dorst, koud nog hette.
      
      
        Kondij ons trekken uit zijn hand?
        Hij is van allen de sterken,
        Gij meugd ons vangen ter Wereld schand,
        Maar niet om dieverij nog quaade werken:
        Denk wie Gods uitverkoren aan-tast,
        Dat hij zijn oog-appel raakt, hier op past.
        Heer! doet haar ogen op, dat zij het merken.
      
      
        Scheld tog, o Heer! haar boosheid kwijt,
        Zij weten niet wat zij doene,
        Maak ons slegts sterk in dezen strijd,
        Dat wij ontvangen de krone,
        Al breken zij dan onze aarden vat,
        Als gij onze ziel, dat schone schat,
        Behoud in uws Vaaders troone.
      
    
  