
    
      
        HEf op uw hert open uw oren,
        Gij aardse Mensen, die daar meend,
        Dat u de goed'ren toebehoren,
        Die u maar zijn van God geleend.
      
      
        Gebruikze wel naa zijn behaagen,
        Aalmoeszen geef, zoo Hij gebied,
        Vervul den nood van die u klaagen,
        Ontrek u dijnen vleze niet.
      
      
        Maak vrienden nu in dezen tijden,
        Van het geen hier te onrecht rijkdom hiet,
        Op dat gij naa-maals meugt verblijden,
        In het waarachtige geniet.
      
      
        Vergaader u een schat hier boven,
        Die van geen roest verdorven werd,
        Noch die de dieven niet en roven,
        Zen daar de liefde van uw hert.
      
      
        Uit puure liefd' wild u erbarmen,
        Laat niemand ledig van u gaan,
        Al zoud gij zelfs daar deur verarmen,
        Want Christus heef al-zoo gedaan.
      
      
        Neem geen uit-stel, zeg niet kom morgen,
        Zoo gij het toch heden wel vermeugt,
        God zal u wederom verzorgen,
        Wanneer gij u tot bidden veugd.
      
      
        Al zijt gij weinig van vermogen,
        Ontsluit uw hert en geef getrou,
        Want groot geacht zijn in Gods ogen,
        De mijtjens van de Weedu-Vrou.
      
      
        Niet spaarlijk wild uw weldaad zayen,
        Want zoo gij rijkelijk uit-langd,
        Zoo zult gij overvloedig mayen,
        Een volle maate gij ontvangt.
      
      
        Wild van vergelding u ont-houden,
        Leen daar gij niet en hoopt te ontfa'en,
        Het zal u weder zijn vergouden,
        Als de rechtveerdigen op-staan.
      
      
        Roem-gierig laat het niemand weten,
        Want of het heimelijk geschied,
        Uw Vaader zal het niet vergeten,
        Die het alles in het verborgen ziet.
      
      
        Vriend'lijk en willig wild u tonen,
        Om goed te doen hebt geen verdriet,
        God zal het u zoo gewillig lonen,
        Als de vergeldinge geschied.
      
      
        Voor-naamelijk zult gij de vromen,
        Gelovig zijnd', in Christus naam,
        In haare nood te hulpe komen,
        Als leedekens van zijn lichaam.
      
      
        Ook niet te min vroeg ende spaade,
        Aan allen mensen bijstand doet,
        Want God geeft beide goed' en quaade
        Zijn vriendelijke gaaven zoet.
      
      
        Want al-zoo moet gij u bewijzen
        Als kind'ren Gods, op dat mitsdien
        Uwen Hemelse Vaader prijzen,
        Die uwe goede werken zien.
      
      
        Aalmoes uit liefd aan  den Armen,
        Den Mense van zonden geneest,
        Want God zal haar weder ontfarmen,
        Die hier barmhertig zijn geweest.
      
      
        Tijd'lijk en eeuwig zij bevinden,
        Gods liefde met een grote vreugd,
        Die haar des armen onder-winden,
        Want ongeloond, en bleef noit deugd.
      
      
        Gelijkerwijs ook daar en tegen
        Een streng oordeel zullen ontfa'en,
        Die geen barmhertigheid en plegen,
        In het eeuwig vuur zullen zij gaan.
      
    
  