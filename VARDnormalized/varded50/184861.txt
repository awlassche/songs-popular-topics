
    
      
        Elk roemt zich hier een Christen,
        Een nieu herboren kind:
        Daar het hart noch steekt vol twisten:
        Oft al wat hij bemindt,
        Na eigen liefde smaakt,
        Dat op het veerst' verscheelt,
        Van dit geheel volmaakt,
        Rein zuiver Hemels beeld.
      
      
        Het schijnt hier hoog van noden
        Dat elk bewaar zijn kroon,
        Dien Christus heeft gevloden
        Doens' hem wierd aenghebo'on,
        Want het was hem veel te sleght,
        Te voeren de banier,
        Daar het krielt van dol gevecht,
        En bloedig woest getier.
      
      
        Men wil zich wel verblijen,
        Met Christo in zijn rijk,
        Maar voor zijn bitter lijen:
        Neemtmen altoos de wijk,
        Hoe zeker dat het gaat,
        Die werden wil als hij
        Dat leed vervolg en smaad
        Daar toe den ingang zij.
      
      
        Elk steunt op zijn weldaden,
        Eer zij hun komen tehuis,
        Maar zijn terstond verladen:
        Al met zijn Heilig kruis,
        Daar doch (al schijnt het vreemd)
        Zijn kruis ons het kruis verjaagd,
        Voor hij het op hem neemt,
        En dan gewillig draagt.
      
      
        Zo graag men al zijn zegen,
        Zijn troost, zijn heil geniet,
        Zo staat zijn smaad ons tegen,
        Waar door hij het ons aenbiet
        Ten leven in te gaan,
        Is al ons herten wens,
        Maar op den smallen baan,
        En ziet men nau een Mens.
      
      
        Na Christi Bruylofts Feeste
        Een ieder zo verlangt,
        Dat zijn versufte Gheeste:
        Een nieuwe vreughd' ontvangt
        Zo dik hij daar aan denkt,
        Maar laas! zegt mij eens welk
        Dat (zo hij ons in schenckt)
        Gewillig drinkt zijn Kelk.
      
      
        Dus lieftmen elk om het seerste
        Christus maar om het genot,
        Want ieder een om het verste:
        Vliet angstig zijn gebod,
        Daar in de Liefde leit,
        Noch treet zo als hij trad,
        In waar ootmoedigheid,
        het Arm nederig Zalig pad.
      
      
        Gaat eens recht uit u zelven,
        En volgt dan Christum na,
        Wilt eigen wil bedelven,
        Zo vint gij hem wel dra,
        Zo toont ght het rechte blijk
        Zo als gij u beroemt,
        Zo werd gij hem gelijk,
        Daar gij u dan na noemt.
      
    
  