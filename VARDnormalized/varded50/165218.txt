
    
      
        O Zoete lust der dartle Min,
        Mijn geesten zijn gelijk als nu om hoog gevlogen,
        Wijl mijn gedagt denkt aan u overgroot vermogẽ,
        Daar ik een reekx, van zoete en lieve lusjes vin;
        Als mijn Lisea gloeit van minne hette,
        Wat kan ons dan belette,
        Als ik met duizend kusjens; brandend' pluk,
        Op voorhoofd, boezem, wangen,
        De vrucht en het loon van mijn geleden druk,
        En heet gepijnt verlangen?
      
      
        Als ik haar lipjes zaghjes raak,
        En doe mijn aassem met haar aassem zoo verenen,
        Als ik mijn armen vlecht, mijn benen om haar benen,
        En zoek met d'eene hand, het wit van mijn vermaak,
        Wijl de ander vast haar blanke borst gaat strelen,
        Om tot het minzaam spelen
        Bereit te zijn: o Goôn! wat zoeter vreugd,
        Als zij begint te voelen,
        Na het geen het bloeisel plukte van haar jeugd,
        Door heet en lieflijk woelen;
      
      
        En leidt het met een lieve lag,
        Gedrukt, gestrookt, gestreelt, van blanke en zagte vingren,
        Daar wij het wensen: ag! wat mens sou niet verssingrẽ,
        Die zulk een schoonheit naakt lustvaerdig leggen zag;
        Wie zou in zulk gedoen geen vreugde scheppen,
        Als beider lichaams reppen,
        Door scherpe kitteling het alles geeft,
        Als monden tezamen klemmen,
        En d'eene ziel door de ander henen sweeft,
        Om tot een ziel te stremmen.
      
    
  