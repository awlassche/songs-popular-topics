
    
      
        LIefste Amaranthe,
        Hoe komt dat u oog
        Rond om alle kanten
        Gist’ren zo gedurig vloog?
        Ja, Leander, het is wel tijd,
        Zeven Lammers ben ik kwijt.
      
      
        Kom, kom Herderinne,
        En kijckt niet meer om:
        ‘k Schenk u Lief uit minne
        Zeven schaepjens wederom,
        Geeft mij slechts tot onderpand
        het Troutjen van u rechter-handt.
      
      
        Zoetjes wat Leander,
        Meynt gij dat een Maagd
        Aan de een ende de ander
        Zo terstond haar liefde waegt?
        Een goed Jager het wild niet acht,
        Dat hem het zweet niet aan en bracht.
      
      
        Zegt mij honigh-diefjen,
        Waarom zo geveyst?
        Komt doch zoete Liefjen
        Eer de Sonn’ te rugge deyst,
        Laat ons kouten in geen’ wei
        Enig praetjen van gevrij.
      
      
        Ei! ik bidd’ u Herder,
        Eer ons naakt getreur,
        Gaan wij doch wat verder,
        Daar ons niemands oog en speur;
        Maar ziet Herder, onze veen
        Lopen, dunkt mij, onder een.
      
      
        Laat ons schaepjens weiden
        tezamen Amaranth’:
        Want zij alle-beiden
        Zijn aan enen Heer verpand;
        Ondertussen Herderin,
        Spreekt Leander van de min.
      
      
        Herder, ik verander
        Door u zoet gedicht.
        Lief, gij dood Leander
        Door u lodderlijk gezicht;
        Tot genezing van ons smert
        Schenckt mij Amarant’ u hert.
      
      
        Herder, het wordt te spade,
        ‘k Laat u hier alleen,
        Doet mij rechts genade
        Dat gij scheid ons Vee van een;
        Want ik vrees voor ongeval
        Eer zij raken in den stal.
      
      
        Toeft wat, lieve schapen,
        Terwijl ik wat vrij,
        ‘k Zal u laten rapen
        het Beste kruydtjen van de wei.
        En gij spade Sonne-schijn,
        Laat ons noch wat tezamen zijn
      
      
        het Schaepjen dat bij nachten
        Zo spaed’ is op het veld,
        Is niet te verwachten,
        Als der wolven wreed geweld:
        Gaat dan Schaepjens naar u kooy,
        Eer gij wordt der wolven prooy.
      
      
        Liefste, eer wij scheiden,
        ‘k Bidd’ u noch een woord,
        ‘k Zal u dan geleiden,
        En u schaepjens stieren voort.
        Neen, Leander, het is genoeg,
        ‘k Zeg Adieu tot morgen vroeg.
      
      
        Vaart wel Herderinne,
        Vaart wel Amaranth’,
        Voester van mijn minne,
        Oorsaec van mijn eerste brand.
        Adieu, Herder, goede rust.
        Amaranth’ noch eens gekust.
      
    
  