
    
      
        HA! zoete Bekje ik beklaeghje// waarom jaeghje
        Na de zee van deze Stee?
        Lusten u de soute baren// laat ze varen,
        Of gij zult zo worden mee.
      
      
        Zijn u te slecht de kleine soomen// reine stromen,
        Ziet dit huis is zonder kruis,
        Daar Palleysen, grote vloeden// dik zo woeden
        Met een schrikkelijk gedruis.
      
      
        Of wouje voeren goude Schepen// och! zij slepen,
        Dat ons nood tot lusten snood.
        Wij vernoegen in dit botje// Speelghenootje;
        Wat is onze kleinheid groot.
      
      
        Verlanghje na de grote Vissen// wel te missen,
        â€˜het Is een goed dat rooft en woed:
        O wij kennen zulke Dieren// aan de gieren
        Die men in de Steden voedt.
      
      
        En hoorje niet de Nachtegalen// zij verhalen
        Onzen Heer zijn Lof en Eer,
        En je vlied na Meyreminnen// die je zinnen
        Lokken van hem af zo veer.
      
      
        Mijn bozen Angel zoude missen// al u vissen,
        Kenden zij bedriegerij.
        Ach! hoe wordt het aas van zonden// in gestonden,
        En de straf voorweten wij.
      
      
        Ioffrou ziet hoe den Schepper roemen// deze bloemen,
        Met haar geur, met eigen kleur,
        En u smeer, en valse potten, hem bespotten,
        Of hij most daar wijken veur.
      
      
        In u de Zon, de Maan, de Sterren// zien van verren,
        Sulcken toon zo ongewoon,
        Dat zij moeten met mij loven// Hem daar boven,
        Die haar heeft gemaakt zo schoon.
      
      
        Aan u behoort mijn Hof en Woning// hoge Koning,
        Beek en dal, en ik voor al:
        Laat u goedheid ook dan neigen// tot u eigen,
        En u Naam ik roemen zal.
      
    
  