
    
      
        HEldinnen, die in heldendichten,
        Of treurgedicht, als heldre lichten,
        Blijft stralen, droef bewolkt van ramp,
        En mans en helden zelfs beschamen;
        Nu wijkt voor ene star al te zamen,
        Die schoner blinkt in weêrspoets damp.
      
      
        Waar leed, waar storf een vrou zo moedig,
        Als Jesus moeder langs dat bloedig
        En gruwlyk kruisspoor haren zoon,
        Gods zoon, op Golgotha komt volgen,
        Dien kruisstorm doorstaat, zo verbolgen,
        Hem sterven ziet ontelbre doôn?
      
      
        Lag ooit een kind zijn moeder nader
        Aan het hart dan hij, zijn moeders vader,
        Die hier omlaag geen' vader kent?
        Noch ziet zij het vlees, uit haar ontvangen,
        Bij moordenaars aan het kruishout hangen,
        Moorddadig, overwreed geschend.
      
      
        Kon klagte of stomme rou iet helpen,
        Het bloed van zoveel wonden stelpen,
        Of laven dien bestorven mond!
        Maar hulp noch troost schijnt hier voorhanden.
        Dit lijden scheurt hare ingewanden,
        Van onuitspreekbren rou gewont.
      
      
        Des kruispyn kruist haar ziel hier neffens.
        Geen enkel zwaard, veel zwaarden teffens,
        Doorsteken, moorden haar gemoet
        In zoveel leden, als zij baarde.
        Of slaatze d'ogen droef ter aarde?
        Die drinkt dat bloed, haar eigen bloed.
      
      
        Waar bergen zich Mariaas oren,
        Die zoveel smaats en schimpens horen,
        Dien hamerslag, dat moortgedruis,
        het Gejuich der tuisschende soldaten,
        En Jesus klagt, van God verlaten?
        Dit des wonde op wonde, en kruis bij kruis.
      
      
        Kan zij bij het kruis staan op haar benen?
        Daar pynigt nu haar vreugd voorhenen,
        Het bijzijn van haar liefste pand.
        Noch staat Marie, al valt dit lastig,
        Houdt rustig moed, volhardt standvastig.
        Wie angstig doorga, zij houdt stand.
      
      
        Zij staat, ten kruisberge opgeklavert,
        Bij het kruis, daar het aardrijk bang van davert.
        Zij, onverwrikt in moed en trou,
        Ziet Jesus kruisdoot met hare ogen;
        Waarom de lucht niet onbewogen,
        Ja zelf de zon zich kleed in rou.
      
      
        Nochtans, o zaligste der vrouwen,
        Staat heil noch hope op u te bouwen:
        Gij zaligt door gezag, noch bê.
        'k Aanbidde uw beeld, noch melk, noch kleren,
        Om door uwe eer uwe zoon te onteren,
        Alsof zijn kruisbloet niet voldê.
      
      
        Gij helpt de wijnpers hem niet treden,
        Verdiend geen rijkskroon, noch gebeden
        Omlaag, als hemelkoningin:
        Maar kent hier best, als eige moeder,
        Het Woord in het vlees, ook uwe behoeder,
        Die ewig leeft, en sterft uit min.
      
      
        Gij weet, wat vrucht u d'Engel spelde,
        Wat Esaïas hiervan melde;
        Gedenkt, hoe Jesus profesy
        Van kruis sprak en triomf te gader;
        Schept troost uit zulk een troostryke ader,
        En leert Apostlen zelfs voorbij.
      
      
        Joannes helpt wat ondersteunen.
        Maar sterker staf, om op te leunen,
        Verstrekt de Vader van uwe zoon;
        Zijn Geest, door wien gij maagd gingt zwanger;
        Hij zelf, zijn kruis zelf, altijd banger;
        Maar dus verheerlijkt in dien hoon.
      
      
        Aan het kruis, zo heerlijk, als geen tronen,
        Schenkt Jesus kracht, ja koningskronen,
        Verwint de hel en het hels gespuis.
        Wie weigert nu zijn kruis te dragen,
        Heeft bij, of onder het kruis te klagen?
        Hij stilt Gods gramschap zelf aan het kruis.
      
    
  