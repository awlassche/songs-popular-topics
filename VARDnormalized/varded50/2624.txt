
    
      
        Wat wissel van leven, wat groter strijd
        Heeft hier een Christen Ridder altijd?
        Wat aenvechtinge van zinnen,
        Als hij de Duivels, de Luypers loos,
        Moet mannelijk verwinnen?
      
      
        Maar zijn standvastig moedig hart,
        En past op wonden, noch op smart,
        Noch op de helsche krachten:
        Hij strijd tot dat hij meester werd
        Van zijn woeste gedachten.
      
      
        Wanneer hij die heeft in zijn dwang,
        Zo helpt hem God wel op (eer lang)
        Tot Staten hoog verheven:
        Dan komt de Wereld ten aangang,
        Om nieuwe strijdt te geven.
      
      
        De lieve, zoete Schoon in het Oog,
        Verheft en mint haar Minnaar hoog,
        Doch met bedekt vermommen,
        De liefde doet ook goed betoog,
        Doch spelen beyd de stommen.
      
      
        Elk doet zijn best om het geen hij vrijt,
        Beknopt te winnen door de tijd
        De goe gelegentheden,
        Of elk hem voor den ander mijt,
        Zij zijn noch niet te vreden.
      
      
        De Wereld neemt een hogen raad
        Om haren Ridder met lusten kwaad
        Te trekken en te tronen,
        De Liefd ook lieffelijck bestaat
        Hem het soetste zoet te tonen.
      
    
  