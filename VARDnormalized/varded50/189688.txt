
    
      
        Dat gene vrees ooit onze harten prang',
        Geen schrik maak' oit ons voor de mensen bang,
        Die het boze lijf alleen maar konnen schaaden,
        Als zij verwoed hun wraak aan ons verzaaden,
        Maar vreezenwe veeleer den Opperheer,
        Met majesteit bekleed en eeuwig' eer,
        Verwekker van de bliksemen en dondren;
        Den Heer, alleen den werker aller wondren.
      
      
        Laat ons ontzien hem daar het al door leeft,
        Voor wien de hel zelf met verschrikking beeft,
        Den God voor wien al het wereldruim moet buigen;
        Daar hemel, zee, en aarde van getuigen.
        Die ziel en lijf kan smijten in den gloed
        Van zijne wraak, die nimmer wordt verzoet,
        Den solferpoel, gebluscht door gunst noch tijden,
        Maar daarmen moet onsterfelijk in lijden.
      
      
        Dat elk van ons verschrikke voor dit lot,
        En vieriglijk betrachte Gods gebod,
        Het middel om de Godtheit te behaagen;
        het Een noodige voor ons om na te jaagen,
        Het middelpunt van des mensen zaligheit,
        De weg die ons naar des hemels woning leidt.
        Dat uwe vrees, o Heer, dan in ons wone,
        Opdat u elk gehoorzaamheit betoone:
      
      
        Opdat wij u beminnen met ontzag,
        En beven voor uw aanschijn nacht en dag,
        Als kinderen die uwe hoogheit eren,
        En zich geheel tot uwe wetten keren.
        Dan word van ons de zaligheit bewerkt,
        Door genen loop van tijden afgeperkt.
        De onsterflykheit die nimmer word geschonden,
        Waarin wij zijn geheel in God verslonden.
      
    
  