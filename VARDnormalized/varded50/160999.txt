
    
      
        NOch is er dan geen eynd van het schrikkelijk woeden,
        En Engelandt van grouw'len nimmer zat,
        Alwaar d'ellend bezit zo dieren schat,
        Een binnelandtsche Zee van ed'len bloede.
      
      
        Zo hoog gerekend in het oog des Heren,
        Die alles met standvastig oordeel weeght:
        En t'sijner tijd gerechte wrake pleegt,
        En het bloed wel op des moorders kop doet keren.
      
      
        Met wat voor wijsheid gaf natuyr haar palen,
        Die haar met voordacht snee van het vaste land;
        Op dat de moord, de groei van Engeland,
        In Engeland, en wijders niet sou dwalen.
      
      
        Maar het helpt niet, spijt des afgronds dreygementen,
        Steekt hij van Land, en het geen natuyr belet,
        Dat werd 'er weer met stoutheid deur gezet,
        Zelfs met bekommering der Elementen.
      
      
        Zo komt hij af, als rasend' en onzinnig,
        En spelt de meester, stout op zijn geluk,
        Dat menig bragt door hovaerd' in den druk,
        Het Scheepsvolk vloekt en schelt vast even vinnig.
      
      
        Wij lijden het onlijdelijcke stoffen,
        Wij smeken God, en roepen hem gelijk
        Tot wrekker van het gewapend' ongelijk,
        Hoewel van zijne hand noch vers getroffen.
      
      
        In zijn naam gaan wij t'zeyl, en door zijn bijstand
        Raakt onze Vloot gelukkelijk in Zee,
        Die cours zet, en maar in een dag of twee,
        Te stoten komt op den gemenen vijand.
      
      
        Die juycht en lastert vast, die zingt, en schuymbeckt,
        En nood ons volk al spottende te gast:
        De Verrekijckers zitten in de mast,
        Terwijl het gracu de rest van het heele ruim dekt.
      
      
        Daar balckt het zwaar geschut, dit grof, dat grover,
        Gemengeld met het ketsen van het musquet:
        Zij vallen in, geen die door angst verset,
        Het roer aan de een of de ander zij leit over.
      
      
        Hart tegen hart, en voorhoofd tegen voorhoofd,
        Tot dat er een van beiden buigt of barst,
        Of's Vijands Vloot tot wijken zij geparst,
        En d'eene Vloot met kragt, den and'ren door-klooft,
      
      
        Hier zag men hoe zij op haar tanden knarsten,
        Hier zag men haar geschut vol kruid gelaên
        Haar krop van hovaardij gezwollen staan,
        Die zijn daar van gesprongen, dees' gebarsten.
      
      
        het Vuyr eet, en het water drinkt de stouste schepen;
        De lucht werd zelf verstikt door luchts gebrek,
        Het aardrijk beeft, de een sietmen met een lek,
        Der and'ren roer of maste-loos na-slepen.
      
      
        Elk brand, en noch werd elk door het slaan noch heeter,
        Men maakt een vreselijk bancquet gereed,
        Uit des aardrijks ingewanden zam gesmeet,
        Van Zwavel, Pek en stoocke-brandt Salpeter.
      
      
        Men mickt op het leven niet van die of genen,
        Men handelt'er bij mensen in het gros,
        Men druckt'er t'evens heele lagen los,
        En honderden die varen samen henen.
      
      
        Het leven dat de mens en God zo duyr schat,
        Staat op en voor zo meen'gerley gevaar;
        Elk recht om het seerst, daar is geen noot te zwaar,
        Als of de ziel het lichaam maar in huyr had.
      
      
        Hier geld het hoofden, benen, ginder armen;
        Het buskruit barst van blijdschap uit zijn vel,
        En stoockt een vuyr voor het schuimsel van de Hel;
        Daar wraak en baet-sucht zich zet bij te warmen.
      
      
        Hier valt een oeghst van alderhande lijken,
        de een scheurt het water, de ander scheurt de lucht,
        En elk neemt voor door eerlijke zucht,
        Veel liever zo te sterven als bezwijken.
      
      
        De wereld oordeel, en de rijpe oudheid,
        Of ooit een Vloot in zulk getal de Zee,
        Zo wel getoomd, den rug en nek dorre
        Met zo veel schut en man en noch meer stoutheyr?
      
      
        Dagvaerdt de Zon om tuigenis der waarheid,
        Dagvaerdt de Maan, en het heldere Gestarnt,
        En wat'er buytens tijds noch meerder barnt,
        Met een onseecker licht en meerder klaarheid.
      
      
        Vraagt of zij diergelijcks ter wereld sagen,
        Of het Scheepsvolk van den dapp'ren Nicias,
        Of Xerxes macht hier bij wel komt te pas,
        Gewapent om heel Grieckenlandt te plagen.
      
      
        Die de Hellespont met lijken als bevloerde:
        Telt vrij de spiegels van den Carthagees:
        Of het hevig vechten dat voor Tyrus rees:
        Of daar Oquend zo breet de vlagge voerde.
      
      
        Hier sietmen duizenden van Helden neer-slaan:
        De Christe-princen zijn vol hoop en vrees:
        De wind begunstigt eens dan die, dan dees',
        En des werelds interest draeyt als een weerhaan.
      
      
        Hier twistmen in het gezicht van bei de kusten,
        Om het gebied van d'heele Noorder Zee;
        Hier dingt men sterk, in welk land van de twee
        De goude sleutel daar van zal berusten.
      
      
        Dan had den een, dan weer den ander voordeel,
        Dit schrik'lijk slaan, scheen voor die het hoord' en zag,
        Te zijn niet anders als den jongsten dag,
        En het was voor Eng'landt zo; want God streek het oordeel,
      
      
        En heeft gevonnist voor zijn volk ten leste,
        Zo dat, doe die ondanckb're Carel zag,
        Hoe het meesterschap der Zee bij hem niet lag:
        Maar wel bij God, die alles schickt ten beste.
      
      
        Zijn wil geschied' in Hemel, als op aarde:
        Maar wel ter deeg geschied zij ook in Zee,
        Die nu een jaar u gaf den zege mee,
        En weer ontneemt op dien dag als het verjaerde.
      
      
        Doe saghmen des Konings kroon van rook bezwalken,
        Doe de Royale Prins niet spoogh als rook;
        En Ascu voor onze Admiralen dook,
        Na het branden van zijn kostelijke balken.
      
      
        Wat lachte de Fortuin, dit sou-spel ziende,
        Die dus en zo, het rad draeyt als zij wil,
        Wiens winst, hoe dat het afloopt, nooit staat stil,
        Die eerst van ons, en nu van haar neemt tiende.
      
      
        Zij komt de Ruiter heil en voorspoed wensen;
        Maar als zij daar die grote wijsheid vint,
        Zo zeid zij, moeder blijft gij hier, uw kind
        Gaat weer in Holland wonen en zijn grenssen
      
      
        Daar elk vast roept, waar mag! waar mag hij leggen!
        Waar blijft! waar blijft dien onversaegden held!
        Hij rust noch als verwinner in het veld,
        Misschien of Monck hem noch wat hadd' te zeggen.
      
      
        Die Hercules, die monsters heeft gedwongen,
        Vertoeft te lang, terwijl ons herte lacht
        En springht van vreughd', ei kom doch af, en wacht
        Niet langer, of wij zijn dan schor gezongen.
      
      
        het Is het eerste niet dat Scepters voor u beven:
        Dit is de tweede Carel, dien gij straft,
        En zo 'er noch een derde tegen blaft,
        Uwe hand is mans genoeg hem loon te geven.
      
      
        De Faam rijst schoonder op, uit zo veel roken,
        En blaast Clarijn van Tromp zijn heldendaên,
        Die's Vaders dood zo heerelijck heeft aan
        Den Engelsman met fiere moet gewroken.
      
      
        Die zevenmaal zich vond op het hardst benepen,
        Hij klom en wierp zich over, dat zo ras,
        Niet anders of hij zelf een kogel was,
        Die zevenmaal veranderde van Schepen.
      
      
        En in het heetst, in het minste niet verflouwde,
        Daar hem de dood, hij haar in d'oogen zag,
        Zo dat men twijffelden in deze slag,
        Of hij de dood, of dat zij hem meer schouwde.
      
      
        Die des Konings schatten heeft aan brand gesteken,
        Benauwt, verjaagd, of op het droogh gezet,
        De schepen, die noch van Elisabeth,
        En Jacobs tijden, zouden konnen spreken.
      
      
        Wiens dochters soon, niet sluymerend' noch slapend',
        Vers af kwam, maar hij keerde haast de rug,
        Zijn Schip wierdt niet allenig vlot, maar vlug,
        Schoon hij met vijf-en-twintig was gewapend.
      
      
        Wat woelden elk om zijn partij te sterken;
        Sweers hadd' altoos de sabel in de vuist;
        Hij hield niet op, hoewel bemorst, begruyst,
        Als of de vrees' was lang gebragt ter Kercke.
      
      
        Hoe dier was het dat Cornelis Evertsz haalde
        Zijn Ere-kroon, bevestigt met zijn dood:
        Wanneer van het sinckend' schip de leste schoot
        Hem trof, dat Barkley met zijn hals betaelde.
      
      
        Wat werd het lijk van van der Hulst bekreten,
        Die zich zo vaak bij het dodelijk metaal
        Gevonden had, als of hij was van staal,
        En altoos meer als mann'lijck had gequeten.
      
      
        Maar laat de Zeeuw het rouw-kleet weer ontgorden,
        En Amsterdam sett' weer op het hoofd de kroon,
        Die het eertijds droeg, wijl het door deze doôn,
        Nu op een nieuw weer scheep-rijck is geworden.
      
      
        Zo Didoos droevig hert zich noch verheugde,
        Zo zeer niet dat zij sach haar schone Stad,
        Maar meest dat zij haar man gewroken had,
        En stelde die in het uyterst' van haar vreugden.
      
      
        Wat schoonder dag bescheen ooit onze kusten,
        Als dees', in welck' men na veel suck'lens zag,
        het Gebeend van Wassenaer door deze slag,
        En van den Zee-heldt Tromp veel sachter rusten.
      
      
        Droeg Karel over het jaar zijn lauwren enckelt,
        God lof, die s' op ons hoofd doet dubbelt staan:
        Hoewel met Hulst vermengt, dewijl haar blaên
        Van het edel bloed der Helden zijn besprenckelt.
      
      
        Hoe zullen ons benijders nu verset staan!
        En die een and'ren uitslag had verwacht,
        Zal nu zijn tot een soeter toon gebracht,
        En all' zijn quaê gedachten doen na bedt gaan.
      
      
        Nu hoogmoed viel voor een gerechte zake,
        En God op der gevangenen gebedt,
        Zijn zwart greep in de hand op het scharpst gewet,
        Om des vijands hart te meuken door zijn wrake.
      
      
        Zijn swaerdt, dat des Konings vleugelen zo kort sneê,
        Dat zich zijn volk niet meer bestendig von,
        Zo afgemartelt, dat daar van de Zon
        Bezweek, als hij aan het hemels heir rapport deê.
      
      
        Zo dat de Maan het woord ten halven opnam,
        En zei dat men vier dagen achter een,
        Als ook vier nachten heftig had gestreen,
        Eer d'eere-krans ten vollen op ons kop kwam.
      
      
        Wie zal den lof van onze Admiralen,
        d'Inwoonders van de wereld doen verstaan!
        De Zon, o neen! die kan zo wijd nier gaan,
        Die heeft in het Zuydt en Noord te nauwe palen.
      
      
        Beveelt het aan de Zee, die het zelver aensagh,
        Die het aardrijk, door Gods wijsheid, heeft omarmt,
        Die zal het brengen daar de Moor hem warmt,
        En verder als de loop van Ganges gaan mag.
      
      
        Of zo haar Eer alreed' in het Oost bekent is:
        Zij brengh het na Chil' of verder zuidwaarts an,
        Of door het ijs na d'engte van Anian,
        Of zelfs daar Boreas zijn aêm ten end is.
      
      
        Zo verr' de Neven van de Noordsche baren
        Zich zetten voort, na strekken van het Kompas,
        Van Oost tot West, van Noord tot Zuider As,
        Of daar zij zich voor oud Carthago paren.
      
      
        De Faam die zal wel voor land-steen zorgen,
        Op dat elk een met ons de blijdschap deel,
        En ieder Bond-genoot met hart en keel,
        De danckbaerheyt aan God niet lang en borge;
      
      
        Die eeuwiglijk van ons moet zijn geprezen,
        Die uit gena ons in den mesten druk,
        Zo groten zegen gaf, dat ons geluk
        Zelfs boven al ons wensen is geresen.
      
      
        Die niet en past op machten zam gezworen,
        Of lang gedreygt geweld, en die zo wel
        Droogs voets door Zee geleid heeft Israel,
        Als Faro in de zelfde kolk doen smoren.
      
      
        Doe die verstokte Koning van Egypte,
        het Geplaegde volk zo hard op d'hielen zat,
        Bleef hij zo plots in het gehoorzaam nat,
        Dat Ros noch Man des Heren hand ontslipte.
      
      
        En Sissera gevloôn in Jaels kamer,
        Die menig krijgsman hadd' in het veld verheerd,
        En Iacob overviel met man en peerd,
        Stierf zonder glorie van een vrouwen hamer.
      
      
        Gods Engel, die in het moedig volk van Asser,
        Honderd en vijf en tachtig duizend sloeg,
        Op een nacht, daar de schrik de rest verjoeg,
        En souw die zelfde niet noch meer en rasser,
      
      
        Wanneer hem maar den Opperste dien last gaf
        Vernielen konnen, alles viel hem licht,
        Die met geen zwaard, maar slechts met een gezicht
        Souw kerven anker, kabel, touw en mast af.
      
      
        Maar zo hij andere midd'len heeft besloten,
        Hij stuyrt Achitofel een raad in het hert,
        Die weer door Husäi gebroken werd,
        En maakt van een sterck' twee onstercke vloten.
      
      
        Wie kan de diepte van zijn wijsheid peilen?
        En wie begrijpt dien grondeloosen schat,
        Waar in hij nooit Raed-gever heeft gehat,
        Daar in de Wiste als de dwaze feilen?
      
      
        Die alle ding in alles gaat te boven:
        Wij zien zijn werken als van acht'ren na,
        Ons leven is zijn loutere genâe;
        Dies staat het ook aan ons hem steeds te loven.
      
      
        Die beyd' de Vreê en Oorlog in zijn hand heeft,
        En aller Prinsen hart in zijn geweld,
        En na dat God die snaren heeft gesteld,
        Is het datm' in rust of onrust in zijn land leeft.
      
      
        Door wien het hoofd wijsheid krijgt, het lichaam voedsel,
        Den arm zijn sterkt', en het hart een helden moed,
        Die het kwaad vervolgt en volgt met loon het goed,
        Die vromen eert en straft het snoo gebroedsel.
      
      
        Looft hem dan al, die na zijn name luistert,
        Zo rijk als arm, zo slecht als edel bloed:
        Zo jong als oud, man, vrouw, en kwaad en goed,
        Die vrij gaat of in banden zit gekluystert.
      
      
        Looft hem zo lucht als land en water-dieren,
        Laat hem de bomen loven en al het kruid;
        Dat zelfs het Aardrijk zijnen mond ontsluyt,
        Looft hem zo Zeên als Meren en Rivieren.
      
      
        Die alles wat'er leeft zijn goedheid mee-deelt,
        En heeft hij ons te land gesteld in rust,
        Hij kan wel maken, dat, wanneer het hem lust,
        Dees' zware slag voor ons een lieve vreê teelt.
      
    
  