
    
      
        AGniet, spiegel der Maagden,
        Die God altijd behaeghden,
        Tot Romen is gebaard,
        Uit Ouders rijk van hoven;
        Voorstaenders van het geloven,
        Door d'Edle stam vermaard.
      
      
        Haar jeugd en jonge tijde
        In Christus dood en lijden,
        En deughden heeft besteedt.
        Haar Maagdom God ver-eerde,
        Deughden daegh'lijcx vermeerde,
        Al des werelds pracht vertreedt.
      
      
        Een Jonghman uitermaten
        Rijk, en Edel van staten
        Agniet om trouwe zocht.
        Met woorden, en juwelen
        Haar zinnen zocht te stelen;
        Een ijdel werckje wrocht.
      
      
        Zij sprak: Gaat weg terstonde
        Van mij, voedsel der zonde,
        Weg, weg gij helsche brand,
        Gaat van hier spijs der doden;
        U beloften u noden,
        'k Verfoey met vol verstand.
      
      
        Mijn Bruidegom verkoore,
        Uit een Maagd is geboore,
        Zijn Vader kent geen Vrouw;
        Is edel, schoon, rijk, krachtig,
        Wijs; Zoon van God Almachtig,
        De'es schoonste heeft mijn trouw.
      
      
        Al d'Engelen hem dienen.
        Tot mij de Seraphienen
        Gestuert heeft des Hemels goed.
        Zijn trouw heb ik ontvangen,
        Getekend heeft mijn wangen
        Met zijn onnozel bloed.
      
      
        Nooit, zal ik hem verlaten
        'k Acht u goed, staat en praten
        Als Doorens, Kaf en Stank.
        Dat hij zoo wordt verstoote,
        Dat heeft hem zoo verdroote,
        Wordt hierom suf en krank.
      
      
        Als zijn Vader het verstonde:
        Haar na de Rechter zonde;
        Die haar voor ogen houdt:
        Zoo gij niet eert d'Afgode
        Ik zal u late dode;
        Of trouwt des rijke held.
      
      
        Dood, noch mens haar doet vreze.
        Naakt en bloodt wordt verweeze
        Na een bordeel te gaan.
        Christus bedekt haar leden
        Met haar, en des Hemels kleden,
        Die d'Engel haar brocht aan.
      
      
        De Vrijer hier t'onteeren
        Zocht, Agniet, Bruid des Heren,
        Tegens Gods wil en Wet,
        Van de Engel is geslagen;
        Al wenen, die het Lijk sagen.
        Verrijst door haar gebedt.
      
      
        De boze en de kwaden
        Roepen: Rechter wilt braden
        Des Tooveners met het vier.
        Dit vier verslindt veel bozen.
        Zij wandelt als op rozen
        Vol troost met groot playsier.
      
      
        het Vier verliest al zijn krachten.
        De Beul met volle machten
        Door de Hals van Agnes, het Lam
        Steekt, boord zijn scherpe degen.
        Twee kronen door Gods zegen
        In des Hemels vreugd bequam.
      
      
        Agniet, oud dertien Iaren
        Leert hoe gij zult bewaren,
        Maagd! Uwe Maeghde-blom,
        Betreedt haar deughde paden.
        Leeft na Gods wil en raden,
        Dient trouw uwe Bruidegom.
      
      
        Agniet, door uwe gebeden
        Krijgt dat ik ziel, en leden
        Gebruik tot Godes lof:
        Dat ziel en vlees kan smette,
        Wilt dat van mijn belette.
        Krijgt mijn ziel des Hemels hof.
      
    
  