
    
      
        DUs steken wij van het vaste land, O Vader!
        O Woord! O Geest! O een'ge Goetheyds ader!
        Oh! waren onze trage herten vlot!
        Om u te roemen, als wij lijf en leven
        De wanckelbare baren overgeven
        Op uw gena, Drie-enig Magtig God.
      
      
        Op uw gena wij op de diepte drijven,
        En denken, Vader, doet op ons beklijven
        De diepte van uw Goedertierenheid!
        En kaatsen ons de baren op en neder?
        Onze anker in den voorhang doet ons teder
        Gemoed vast staan, in uw schoot neer geleid.
      
      
        De winden die storm-driftig op ons druisen
        Ons denken doen, en sugten om het ruisen
        Van Horeb, en het geluid van het Pinksterfeest:
        Dies in haar sugten, sugten wij daar onder,
        En sugtend zingen: Vader! zendt ons het Wonder
        Van Pinxster in het zenden van uw Geest!
      
      
        Nog diepe diept', nog sterke wind, nog baren
        En zullen met haar schrikken ons vervaren;
        Onze lot is zonder vrees te zijn in nood.
        Want ziet, het is ons Vader die de winden
        In handen heeft; en als Hij ons ontbinden
        Wil, valt ons ziel in zijn heylsame schoot.
      
      
        Heft sig het water? het heft ons meed', en Vader
        Het brengt ons zielen tot uw Hoocheyd nader:
        Hoe dieper nat, hoe verder van de grond.
        Oh! dat ons ziel maar verr' genoeg van de eerde
        Geheven wierd, en ster-oogde op die werde
        Van het Goed, wiens plaats is boven het sigtbaar Rond.
      
      
        Nu zullen onderwijl ons baar' en winden
        Uw diere Goedicheyd doen ondervinden,
        En met hun zwalpen, en hun fel gedruis
        Ons dragen waar wij willen: (want zij moeten
        U, Vader, dien wij nu Gods-dienstig groeten
        Ten dienste staan) en ons weer brengen 'thuys.
      
      
        Maar Vader onder dies uw vreemdelingen
        Gedenkt, die hier in ballingschappen zingen
        In het midden van der wateren gedruis:
        En zendt de zoete beeckjens der rivieren,
        En laat haar wind en golven sagjes tieren,
        En brengen ons, bij u ons Vader tehuis.
      
    
  