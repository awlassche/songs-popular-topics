
    
      
        WEl gelukkig zijn die geen,
        Die naa des Here wille trouwen,
        En haar plichten naa de re'en
        Van zijn wetten onder-houwen,
        Des een aardse Hemel bouwen,
        Als een ieder zoekt om strijd
        Zijn plichten te betrachten,
        De Een den ander hoog gaat achten
        In de vreze Gods al-tijd.
      
      
        Als zij beid met een gemoed
        Hebben in Gods-dienst behaagen,
        En in vreugd en tegenspoed
        de Een des anders zwakheid draagen,
        Liefde tonen, twist verjaagen,
        Nemen wel de huis zaaken waar,
        Kinders (gaaven van den Here)
        Trekken op tot zijner eren;
        Dit des de plicht van de beide ga'er.
      
      
        In het bijzonder moet de man
        het Wijf beschermen voeder, leren,
        Als vriendin: zijn geen tyran
        Haar als lief gezelschap eren;
        Tot geen dienst-maagd haar verne'eren,
        Kennen haar als meed-genood,
        Wat hij heeft is haars ook mede,
        Hij haar hoofd, zij van zijn leden,
        Gunst en eer haar toe-behoord.
      
      
        De gebreken, die zij heeft,
        Moet hij gunstelijk bedekken,
        En verbeet'ren heel beleefd,
        Als een leraar haar verstrekken,
        En tot heiligheid op-wekken;
        Want zij is zijn vlees en bloed,
        Lust zijns ogen, hertz-vriendinne,
        Zoetste lust-hof zijn der zinnen,
        Die hij ere geven moet.
      
      
        het Vroutje moet ook in oot moed
        Haar Man houden als haar Here,
        Daar zij onder buigen moet,
        Stille zijn, en hij regeren,
        Als haar hof moet zij hem eren;
        Want zij laatst geschaapen is,
        En, och laci! eerst gevallen,
        z' Heefd haar Man gebracht tot mallen
        Door den vorst der duisternis.
      
      
        Vrede, eerbaarheid en schaamd
        Moet een Vrouw al-tijd versieren,
        Als het den heiligen betaamd,
        Pronken met haar goe' manieren;
        Haars Mans feilen gunstig vieren,
        Die verbeet'ren, zo ze kan,
        Met goed' reden en gebeden,
        Vlijtig mee haar tijd besteden;
        Dienen, vrezen haaren Man.
      
      
        Zoo een Huis-vrou dit betracht
        Zij zal grote lof bekomen,
        Van den Heer hoog zijn geacht,
        Zeer geprezen van de vromen,
        Al haar vrienden ingenomen
        Zullen zijn met grote vreugd,
        Zulke paarlen zulke lichten
        God vereren, and'ren stichten
        Door de schoonheid van haar deugd.
      
      
        Neem in dank, gezegend paar,
        het Geen ik gunstig heb geschreven,
        Voeg u hier na beide ga'er,
        Gij zult wis gelukkig leven.
        God de Here wil u geven
        Zijnen Geest, die u geleid
        Op zijn on-bevlekte wegen,
        Geven aards en Hemels zegen
        En de eeuw'ge zaaligheid.
      
    
  