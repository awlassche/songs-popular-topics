
    
      
        O schone Rachels schoonste zoon,
        Hoe lastig valt u al dit schoon,
        Uw jongkheit aangeboren.
        Wat geeft dit in een welig hof,
        De dartele ogen niet al stof,
        Om d'uwe te bekoren,
        En af te leiden van de Deugd;
        In het allerblakenst van uw jeugd,
        In het lustighst van uw leven,
        Bij des verwijfde Aegyptenaers.
        Wat loopt uw schoonheit veel gevaers!
        Uw schaamrood moet 'er kleven
        Aan d'onbeschaemtheit van dit wijf,
        het En zij Gods kracht u sterke en stijf.
        Men wens dan slechs om erven
        Gezond van lijf, en vroom van aard:
        Want schoonheit lijf en ziel bezwaard,
        En kanze bei bederven.
        Die bloem heeft min genot dan last.
        Aan schoonheit zijn veel zorgen vast.
      
      
        Dit tuight ons Joseph niet alleen,
        Maar ook zijn Zuster, die voorheen
        De maeghdelijcke reien
        Ging zien, met een verheugde ziel;
        Daar het oog van Sichem op haar viel,
        Die, zich aan klaght noch schreien
        Noch worstlen kerende, de Maagd
        Benam den maagdom ongevraagd.
        Het lichaam bleef geschonden,
        Doch niet het onbevlekt gemoet;
        Dat ongebluistert in dien gloed
        Een zelve werd bevonden,
        Ja dubble maagd (het en schijn niet vremt)
        Nadien haar wil niet had gestemt
        In d'onbeschaemde schennis
        Van dien geweldenaar, die na
        Door het overwegen kwam te spa
        Tot naberouw en kennis
        Hoe hij het met Jakobs huis verkurf;
        Dat hem en al zijn huis bedurf.
      
    
  