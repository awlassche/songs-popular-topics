
    
      
        Hoe lang, Heer, zultg', in toorn ontsteken,
        Steeds roken tegen al ons smeken?
        Laat ons de stok des Drijvers niet
        Meer drukken; denk aan ons verdriet:
        Dat niemand moed'loos, door gebrek
        Van hulp, zijn hand ten kwaade strek.
      
      
        Zoudg' uwer kind'ren dierbaar leven
        Ten roof aan het wild gedierte geven?
        Dat mag U immers niet van het hert.
        Heb deernis, Heer, met onze smert:
        Wij worden beter niet geacht,
        Helaas! als schapen, die men slagt.
      
      
        Zal Ezauw Jakob eeuwig plaagen,
        En, U ten trots, daar roem op draagen?
        Ontwaak, ontwaak; het is meer dan tijd;
        Toon eens uw vijand, wie Gij zijt.
        Ach! wend tot ons, Heer, het vrind'lyk licht
        Van uw genadig aangezicht.
      
      
        Jeruzalem, van God verkoren,
        Gods Tempel, met uw heil'ge Chooren,
        Indien ik uwer ooit vergeet;
        En mij niet smert der Broed'ren leed,
        Die zonder Herder gaan verstrooit;
        Zo denk ik aan mijn Erfdeel nooit.
      
      
        Ach! laat ons dag noch nacht ooit zwijgen;
        Wij zullen eind'lyk antwoord krijgen.
        Vergunt met mij aan God nooit rust,
        Voor het vuur zijns toorns is uitgeblust;
        En Hij Jeruzalem herstel,
        Tot blijdschap van gants Izraël.
      
      
        Dan, dan zal het heil uit Sion komen,
        En het gantse Aardrijk overstromen;
        En Juda, vrij van druk en pijn,
        Met Izraël recht vrolijk zijn.
        Zo word, met vreugd, de vrucht gemaait
        Van het zaad, in treurigheid gezaait.
      
      
        Ach! Heer, laat ons die gunst verwerven,
        Dat wij aanschouwen, voor ons sterven,
        De lang verwachte zaligheid,
        Aan alle volk'ren toegezeit:
        En David, Davids Heer en Zoon,
        Zien heersen op zijns Vaders Troon.
      
    
  