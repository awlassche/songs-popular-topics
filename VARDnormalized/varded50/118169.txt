
    
      
        Sieraad en voorbeeld aller deugd,
        O liefste Jesu Christe,
        Hoe sou mijn ziele zijn verheugt,
        Zo 'k u te volgen wiste
        En van die ware levens baan,
        (Waar op gij ons zijt voorgegaen,)
        Zo dikwils niet en gliste.
      
      
        Wanneer ik overleg bij mij
        Uw heilig zuiver leven,
        En het mijne vergelijk daar bij,
        Is alles gants oneven.
        O gij verduldig vriendlick hert,
        Aanziet mijn jammer ende smert,
        En wilt mij niet begeven.
      
      
        Gij weet hoe ernstig dat ik tragt
        U na te volgen, Here,
        Maar kan niet, door mijn zwakke kragt,
        Het geen ik wel begeere.
        Ik wil met uw navolgers gaan,
        En komen langzaam achter aan
        Tot dat mijn kragt vermeere.
      
      
        O gij mijn enig heil, mijn ligt,
        Mijn hoop, mijn eer, mijn leven,
        Mijn troost, mijn enig toeversigt,
        En wilt mij niet begeven:
        Zo zal ik, waar gij mij geleid,
        U na te volgen zijn bereid,
        En nimmer tegen-streven.
      
    
  