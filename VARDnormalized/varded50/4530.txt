
    
      
        MEssieurs! ik houw het met de Wijn,
        Dan weet ik van geen minne-pijn,
        Ik bidje houd het ook met mijn:
        Want als gij al de Min besiet,
        Zoo isse maar een grote Niet,
        Die niet en baard als zwaar verdriet:
      
      
        Want als dit noble Franze nat
        Mijn Hert en Herssens heeft bespat,
        Ben ik het malle vrijen zat:
        Want deze vocht doet onze pijn.
        Versmoren, dat wij vrolijk zijn,
        Daarom wenst niet als na de Wijn.
      
      
        De Min maakt een onrustig hert,
        En is doorwrocht met grote smert,
        Waar door men steeds gepijnigd werd.
        De min is maar een malle bui,
        De Minnaers met haar mal gebrui
        Zijn niet als gekken bij de lui.
      
      
        Daarom geef ik de min de schop,
        En zet'er liefst een glaesjen op,
        Ik hou niet van een Venus Pop:
        Ik zet ze nu heel aan een zij:
        Want al die malle vrijerij
        Is niet als enkle razernij.
      
    
  