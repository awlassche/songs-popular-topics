
    
      
        O Blinde Ieught! die zonder achterdocht
        V herten weidt in des werelds lustigheden,
        Met wat bescheid, wat glans, of schijn, of reden,
        Werd d'aerdtsche vreugd zo zeer van u gezocht?
        Ziet hoeje doolt, en hoe zij u verleid,
        Dat gij haar noemt de borne der ghenuchten:
        Maar verr' van daar, want niet dan bitterheid,
        Doodtlijck fenijn, en gift zijn hare vruchten.
      
      
        Doet een-mael op het oog van u gemoed,
        Zo sulje zien, het gheen datje noch te degen
        En hebt gezien, en hoe het is gelegen,
        En wat een schaed' dat u de wellust doet.
        Zij is te recht gelijk het listig aas
        Der Angelaers, den vissen voor-gehangen,
        Waar onder schuylt een haak, die zij (eilaas!)
        Niet konnen zien voor dat ze zijn gevangen.
      
      
        Hoewel de Bye haar Was en Honig heeft,
        Waar bij zij ook ten rechten wordt geleecken,
        Zo heeft zij noch een angel om te stekken,
        Daar zij den mens somwijl een prik me'e geeft:
        De wellust ook haar Honig niet ontbreekt,
        Daar zij me'e lockt, en herten zoekt te trekken;
        Maar wacht hoe dat zij met haar angel steekt,
        Die zij zeer wel en aardig weet te dekken.
      
      
        De meeste vrucht die ooit uit haar ontstondt,
        Is herten-leed, met een gedurig knagen,
        En haar gehuil, een droef en bitter klagen,
        En voor de Ziel een doodelijcke wond.
        Want ziet, de Ziel die haar genoegen rapt
        In ijdelheid, en lust te spelen rijen,
        En die haar tijd geheel in het aards vergaept,
        Die moet dan ook in droefheid pijne lyen.
      
      
        Doe Simson lag te slapen in den schoot
        Van Dalila, aan hen ghevleyt te voren,
        Zo wierden hem zijn Lokken af-geschoren,
        En hij met een van zijn gezicht ontbloot.
        Dit zelve doet de schadelijcke lust,
        En zoekt de mens in volheid te verzaden,
        Als zij hem dan wel heeft in slaap ghesust,
        Scheert zij hem af de Lokken der ghenaden.
      
      
        Het water van een Cristalijne Beek,
        Dat ziet men vaak gaan springen op en neder,
        Nu loopt het gins, en haast zo keert het weder,
        Zo dat het lang behoudt zijn oude streek;
        Maar na het verloop zo valt'et in de Zee,
        Daar wordet brak, en krijgt een ander wezen,
        Zijn smaak vergat, zijn zoetigheid al mee,
        En is zo niet gelijk het was voor dezen.
      
      
        Wanneer de mens lang heeft de beest ghespeelt,
        Zijn vlees gediend, den vollen toom gegeven,
        Zo voort geleid een ongebonden leven,
        het Pit van zijn Ieught de Wereld me'e gedeeld:
        Zo gaat hij heen in wel een droeve staat,
        En valt daar na tot in den mond der Hellen,
        De grote lust verandert in een haat,
        En het zoet gezang verkeert in eewigh kwellen.
      
      
        Bedenk, o Ieught! wat eeuwig doch beduyt;
        Treet in u zelf, en wilt het overleggen
        Wat eeuwig is, en wat het is te zeggen,
        Waar heen het strekt, en wat het al besluit.
        Denck om het verschil; denck om het eeuwig Wel;
        Denck lieve denck! om het eewigh kwalijk varen.
        Groot is het verschil van Hemel en van Hel,
        Wiens vreuchd', wiens pijn, geen tonge kan verklaren.
      
      
        Wel dan, laat af en betert uwen stand,
        Eer dan de Dood u schielijk komt betrapen,
        Als gij noch legt ghemackelijck te slapen,
        En wordt zo gants onversiens getand.
        Gelijkerwijs de Dood den mense laat
        Zo zal hem ook het laatste oordeel vinden.
        Hij is wel wijs die hem in tijds beraad,
        En zoekt hem heel met Gode te verbinden.
      
      
        O! goede God, geef mij een goede zin,
        En alle die het met mij van u begeren,
        Dat mij de lust en het vlees niet overheren,
        Maar dat ik die kloekmoedig overwin;
        Want zij doch zijn het verderf van mijn Ziel,
        En zoeken mij gestadig t'overvallen.
        Hoor mijn ghebedt, waar op ik neder-kniel,
        Voor u, mijn God, geprezen boven allen.
      
    
  