
    
      
        BRuyd'gom die den Echten-staat
        Nu aen-vaet,
        Door natures kracht gedreven,
        Om door liefd' en vreeds besluit,
        Met u Bruid,
        Uwe dagen af te leven.
      
      
        Dezen heyl'gen Echten-band
        Eyscht verstand,
        Trouwe liefd' en Godsvrees beide,
        Op dat men in het zoet, of roet,
        het Kwaad uit het goed,
        Weet te schiften en te scheiden.
      
      
        Gij moet tot u Bruid en lief,
        Haar gerief,
        Staegh met voorzicht voor haar waken,
        Gij moet houden het oog in het zeil,
        Tot haar heil,
        Dat geen onheil haar genaecke.
      
      
        Gij moet staegh voorganger zijn,
        Naakt u pijn,
        Neemt u toe-vlucht tot den Here;
        Stelt u hart in hem gerust,
        Hij heeft lust,
        het Kwaad, van die hem zoekt, te weren.
      
      
        V, o Bruid! past met bescheid
        G'hoorsaemheydt,
        Zedig weest altijd de minste,
        Zo zal bij u liefd' en vree
        Houden stee,
        Acht dit voor een rijke winste.
      
      
        Houdt u Man voor Voogd en Heer,
        
          Nimmermeer
        
        Laat door twist u vree verjagen,
        En in liefde wederom,
        Bruidegom,
        Wilt u Bruydtjes swackheydt dragen.
      
      
        En als (het welk men veel bespeurt)
        V gebeurt,
        Dat God u Echts-vrucht doet krijgen,
        Zo moet gij die van der jeugd,
        Tot de deugd,
        En ten Hemel leren stijgen.
      
      
        Bruygom, zal dit in der kracht
        Zijn volbracht,
        Dat vereyscht verstand en reden,
        Daarom bidt dat God u Echt
        Knoopt en vlecht,
        Met trouw', liefd', eendracht en vrede.
      
      
        Daarom jong verenigd paar,
        Wilt malkaer,
        Recht in het hart voor Gode trouwen,
        Zo zal hij met Zegens vloed,
        V gemoet,
        Met vernoeging staegh bedouwen.
      
    
  