
    
      
        OCh! kon mijn Ziel met snelle vlught,
        Gelijk een Arent doet,
        Op-vliegen door de blauwe lucht
        En smakken 'thooghste goed,
        Zo zoudt de pijn, verdwenen zijn,
        Wt mijn bedroeft gemoet.
      
      
        Nu word ik alhier staegh geplaagd,
        En weder-zijds benaut,
        Zo dat mijn Ziel geheel vertsaagd,
        Van droefheid schier verflaut,
        Gelijk een land, in Zomers brand,
        Dat niet en wordt bedaut.
      
      
        Ik schreeuw nu, als een Hert, dat moe
        In het jagen afgemat,
        Vlucht hijgende na het Water toe,
        Om in het koele nat,
        Zijn ingewand, bij na verbrand,
        Weer te verkwikken wat.
      
      
        Maar lof zij God, een Bron vol troost
        Zie ik hier open staan,
        Mijn Ziele scheen in het vier geroost,
        Maar zij zal niet vergaan:
        Dit is de tijd, van kruis, en strijdt,
        De krone die komt aan.
      
      
        Het is gheen noot, al schreyt mijn stem,
        Door het wereltsche verdriet,
        Want boven in het Jerusalem,
        Zal hij zingen een Lied,
        Van zoeten klangh: daar d'Eng'len zang
        Zal paren neffens hem.
      
      
        Mijn ogen die benevelt zijn,
        En donker door geween,
        Die zullen zien Gods klaar aanschijn,
        Dat niet door Schad'wen heen,
        Maar in der daad, in zo een maet
        Als God hier nooit verscheen.
      
      
        Mijn oren nu al toegestopt
        Door het droevige geschrei,
        Die zullen dan zijn op-gepropt,
        Door het zingen van die Rei,
        Die staegh tot stof, kiest Godes lof,
        Op tonen veelderley.
      
      
        Och! het is veel beter enen reis
        Te horen dit gezang,
        Als in een wereldlijk Paleis
        Veel duysendt jaren lang
        Te houden Hof. Ziet, deze stof
        Doet dat ik vreugd ontvang.
      
    
  