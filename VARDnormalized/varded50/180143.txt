
    
      
        HOe ijdel, hoe krankzinnig wroet
        En woelt de mens om werelds goed,
        Dat goed bij elk heet, hoog en waardig
        Dien naam geschat wordt! och hoe blind
        Zwelt, als een blaas, gevuld met wind,
        Elks moed hier stout op en hovaardig!
      
      
        Een schat, als Kresus schat, vergaat
        Door duizend rampen. Roofzucht slaat
        Den vrekken spaarpot ras aan scherven.
        Wie melt de sa, te duchten van
        Een vlamme of vloed? Een stormwind kan
        De rykste koopbeurs gans bederven.
      
      
        Elk ziet, hoe lof in smaat verkeer'.
        Der groten magt stort schichtig neer,
        Elendigst, die de hoogste zaten.
        De kroon, te zwaar van wigt, verplet:
        De schepter breekt. Veegt Rome met
        Vitel, den rijksvorst, niet zijn straten?
      
      
        Geen wolk bezwalkt den zonneschijn
        Zo dra, als weelde vlugt voor pijn.
        Veel blyschap wordt van rou verslonden.
        En wat is schoonheit met haar' roem?
        Zij quynt, verslenst, gelijk een bloem,
        Van rip, of hagelbui geschonden.
      
      
        Een kinderziekte, een koorts misverft
        Het schoon gelaat: de tydt bederft
        De roos en het leliwit der wangen.
        De sterkste worstelaar ziet, krom
        En traag van hogen ouderdom,
        Geen kans om ooit weer prijs te ontvangen.
      
      
        Wat kracht van brein of wysheit kon
        Altoos volharden? Salomon
        Blijft zelf niet vrij van dwaasheits vlekken.
        In het gloejend purper zit een mot.
        Elk scheit eerlang van aards genot,
        Of ziet het ruim zo vroeg vertrekken.
      
      
        O dwazen, die op tydlyk heil,
        Al waait die wind u recht in het zeil,
        Uw hoop stelt, al te ras vervlogen!
        Houdt God voor ogen, zoekt bij God
        Ene hoger prijs en wisser lot.
        Daar vint uw wens zich nooit bedrogen.
      
      
        Daar wind de ziel den ryksten schat,
        Van oog, noch oor, noch brein gevat;
        Een vreugd, die weerga kent noch perken;
        Een onverwelkbre glorikroon;
        Een jeugd en kracht, die, ewig schoon,
        De hel verwint met heldenwerken.
      
      
        Des wysheit, door geen' wind geaast,
        Belacht de wereld, waarze raast;
        Houdt stand, kan d'ewen zelfs verduren;
        Bewoond de stad, van God gebont,
        Daar straten zijn van louter goud,
        Van eÃªl gesteent de gront en muren.
      
      
        Hoe vreeslijk en verwoed de draak
        Des afgronds vier of stromen braak',
        De vrou, bekleed met zonnestralen,
        Gekroond met starren, trapt de maan,
        Onwis in het op - en ondergaan,
        Maar ziet haar' glans noch glori dalen.
      
    
  