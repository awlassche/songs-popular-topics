
    
      
        Mijn Ziel den Heer ghebenedy,
        End' alles wat daar in is mij,
        Begheef hem om te Loven,
        Den HEERE hoog hier Boven.
        Dankt God, en prijst gij Ziele mijn
        Vergeet niet die weldaden syn
        Die hij dij boven maten,
        Heeft wedervaren laten.
        Die dij vergeeft die Zonden dijn,
        End' heylt al dijn gebreken fijn,
        Die van t'verderven dij bevrijd,
        Die dij Croont en Ghebenedijdt
        Met goedheid en genade.
      
      
        Die dij met Troost vervullet zeer,
        Verjonghet als den Arent weer,
        De Heer Richt recht altijden,
        Al die hier Onrecht lijden.
        Hij heeft gemaakt den Moyse Condt
        Syn wegen en syns herten grond,
        Israel laten merken,
        Te doen gherechte werken.
        De Heer is ons genadig hier,
        Lankmoedig en zeer goedertier,
        Al syn Toren end haat die wij
        Verdienden, stuyft en gaat voorbij,
        Onze Sond' hij gaat verschonen.
      
      
        Zo hoog den Hemel boven d'Aerd',
        Veel minder syn ghenaed' hij spart,
        Dien, die hem vrezen garen,
        Wiens Misdaad hij laat varen.
        Ja even als een Vader goed
        Ontfermt hem synder Kinder zoet,
        Erbarmt, en wil genezen,
        De HEER ook die hem vrezen.
        Hoe zwak wij zijn, bekent hij klaar,
        En dat wij Stof zijn Allegaar,
        Als gras zo is des Mensen Staat,
        End' als een Bloeme die vergat,
        Zo haast een Wind zuur waeyet.
      
      
        Maar Gods ghenaed' en goedigheid
        Duert Eewich over die, die beyd'
        Hem vrezen, en betrouwen,
        En syn Verbond vast houwen.
        En syn Rechtveerdigheid is schoon,
        Op Kindes Kind, die syn gheboon
        Bedenken en daar neven,
        Daar na ook doen en Leven,
        De HEER heeft in den HEmel Jent,
        Syn Stoel zeer schoon end' Excellent,
        Syn Rijks gebiedt en heerlickheet
        Strekt over t'heele Aardrijk breet,
        All' ding' Regeert hij Krachtig.
      
      
        Gij zijne Eng'len Looft den Heer,
        Gij helden sterk hem prijset zeer,
        Syn Lof wilt wijt verklaren,
        Gij alle syn Heirscharen,
        En zijne Dienaars Vroom en goed
        Die gij des heren Wille doet
        Wilt steeds den HEER der Heren
        Syn Lof en Prijs vermeren,
        Looft doch den Heer syn Werken al,
        Hier over al in het Aardse Dal,
        En gij mijn Ziel wilt Dankbaar zijn
        Looft t'Alder Tijd den Here mijn,
        Wilt hem Alleen verheven.
      
    
  