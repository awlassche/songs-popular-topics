
    
      
        Wie kan hier zwaarmoedig wezen, die de deugd gewillig doet,
        Met een vroom en rein gemoet?
        Agh! zwaarmoedigheid kan komen bij een ieder die vroom leeft:
        Om dat druk het kruis hun geeft.
        Veelderhande swaare saacken geven veel zwaarmoedigheid,
        Aan die een vroom leven leit.
      
      
        Zij wil ook zeer vaardig komen bij al die hier God niet vreest,
        Met een quaa onreine geest.
        Zonden geven u veel plaagen, harts-sweer, ende droefenis,
        Als geen vroomheid bij u is.
        Bij die een boos leven leiden, kan niet zijn de vrome vreugd,
        In hun ouderdom of jeugd.
      
      
        Wie sou niet zwaarmoedig wezen, als hij hier het quaade doet?
        Hij dan zo wel wezen moet.
        Iemand is van God verbasterd, als hier zijn gemoet niet treurt,
        Als door hem veel quaat gebeurt.
        d'Oorsaak der swaarmoedigheeden is het goed en ook het quaat,
        Als Gods vreugd niet bij u staat.
      
      
        Bij haar kunnen vele vromen zijn in hunnen God verheugt;
        Dit aan hun geeft waare deugd:
        Maar de valse vreugden geven aan de zondaars vroolijckheit,
        Die hun na de droefheit leit.
        Als swaarmoedigheit zal vlughten van u, dan moet zijn u staat,
        Zo, dat gij het quaade laat.
      
      
        Als de zonde is voleindigt, bij het quaat, zal zij haast zijn,
        Bij die leven hier onrein.
        Maar van zeer godloze mensen zij zeer zelden haast afwijkt;
        Dit aan hun gedaante blijckt.
        Agh! kon zij de zondaars geven, dat zij wierden God getrouw,
        Door een diep opreght berouw.
      
      
        Veel verschillend kan dan komen bij ons veel zwaarmoedigheid,
        In een ieders leevens-tijt.
        Vromen zijn bij haar geduldig; maar de bozen desperaat
        Bij haar zijn, ligt door hun quaat.
        Zo zij het quaade niet verlaaten, zij dit heel ligt aan hun geeft;
        Maar niet ligt aan die vroom leeft.
      
      
        Laat zij aan de vromen geven veelderhande zwaar verdriet,
        God de Here dit aanziet:
        Zijn geest zal hun zeker helpen, en zoet troosten met zijn vreugd;
        Als hun plaagen zal ondeugd.
        Laaten boze mensen wezen bij de zonden lustig blij,
        Vromen blijdschap missen zij.
      
      
        Als zij hier bij u wil komen, gij haar dan wegdrijven moet,
        Door u deugden die gij doet.
        God die helpt altijd de vromen: ei! haar vaardig dan verlaat,
        En ook al u zondig quaat.
        Laat zwaarmoedigheid ook geven aan de zondaars een berouw,
        Die mag wezen God getrouw.
      
      
        Kunt gij haar niet van u drijven, troost u altijd met Gods vreugd;
        En betraght bij haar de deugd.
        Kan zij tot berouw niet brengen al de geen die plegen quaat,
        Erger maakt dit hunne staat.
        Zij hier toe u vast moet brengen, en ook bij u zaaligh lot!
        Maar niet bij het hels genot.
      
    
  