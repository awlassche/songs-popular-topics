
    
      
        Eilaas waar toe is het menselijk geslacht,
        Door moedwil van den eerste mens vervallen.
        In wat ellend' heeft Adams snoode pracht
        En hovaardij gebrocht ons mensen allen?
      
      
        Den eersten mens was door Gods rechterhand
        Heerlijk gemaakt na zijn beeld en figure,
        Hij was gesteld in het Paradijs playsant,
        Als Heer en Voogd van alle creaturen.
      
      
        Onnozelheid dat Goddelijk kleed,
        Hem boven al de werken Gods vereerde,
        Die diepe Zee en den Aardbodem breet,
        Gaven hen Spijs van al dat hij begeerde.
      
      
        Onze Vader was voor zijnen droeven val
        Niet anders dan een kleinen God op aarden,
        Daar wij zijn kind'ren, en naer-komers al,
        Niet anders zijn dan wormen klein van waerden.
      
      
        het Vervloekt Serpent door arglistig verraad,
        Heeft ons gebracht in dit ellendig treuren,
        Het eten van dien Appel delicaat,
        Moeten wij all' wel bitterlijk bezuren.
      
      
        Voormaals was de aerd' vrugtbaer en abundant
        Men zag ze niet dan schone vruchten dragen,
        het Onkruyt wast nu meer als een goede plant,
        Zo zeer is de Aarde met den vloek geslagen.
      
      
        Voormaals was de Aerd' vol blijdschap over al,
        Als een Prieel en schoon Lusthof des Heren,
        Nu is het ach arm een droevig tranen-dal!
        Vol van verdriet waar dat men zich mag keren.
      
      
        het Is verdriet wat mij voor ogen staat,
        Al wat ik zie, dat maakt mijn hert kleinmoedig:
        Maar Christus dat beloofde Vrouwen zaad,
        Die kan mijn hert vertroosten overvloedig.
      
      
        Dit is mijn troost in al mijn tegenheid,
        Dat Christus mijn genadelijk zal geven,
        Voor het Paradijs des Hemels heerlijkheid,
        Des hoop alleen behoudt mijn ziel in het leven.
      
    
  