
    
      
        Mijn bloed is aan het koken,
        Ach mijn gemoed dat smelt,
        Mjn Vonnis is gesproken,
        Mijn hert is heel ontsteld,
        Om dat ik op het Schavot,
        Al hier verschijnen moet,
        Hemelse grote God,
        Mijn arme ziel behoed.
      
      
        Jk was een Stuurmans Vrouwe,
        Mijn Man die voer ter zee,
        Doen ik met hem ging Trouwe,
        Al voor de Domine
        Hij had twee kinders ziet,
        Al van zijn eerste Vrou,
        Die ik mogt lijden niet,
        Jk gaf ze droevig klou.
      
      
        Mijn Man die kwam te varen,
        Om zijn profijt te doen
        Al op Neptunus baren
        Voor Stuurman hups en koen,
        Om zijn Huyshouwe Trou
        En vlijtig voor te staan,
        Maar ik o snoode Vrou,
        Jk leyd 'er niet op aan.
      
      
        Jk gonk met mijn Kommeren,
        Staag nemen mijn pleyzier,
        Te drinken Domineren,
        Tee, Koffie, Wijn en Bier,
        En sop veel Mense uit,
        'k Verviel diep in de schuld
        'k Bedrog haar absoluyt,
        Als gij nog horen zult.
      
      
        Wel zesthalf honderd Guldens,
        Die was ik wel te kwaad,
        Onder de Lui geduldig,
        Doen wist ik genen raad,
        Om te betalen haar
        En stellen haar te vre,
        Zij maanden mijn zoo zwaar,
        Hoort eens wat dat ik de.
      
      
        Jk sogt doen listen en lagen,
        Om te stuere geld,
        Mijn schuldenaers alle dagen,
        Maakten een groot geweld,
        'k Liet door mijn Meisje Trou,
        Ontbieden hier ter stee,
        Jan-netje mijn buurvrou,
        Bij mijn te drinken Tee.
      
      
        Zij is terstond gekomen,
        Om te drinken met mijn,
        Maar ik had voorgenomen,
        Om haar met Brandewijn,
        Of met zoete Lavas,
        Dronken te maken snel,
        Doen zij beschonken was,
        Bequam het haar niet wel.
      
      
        Jk heb haar aangegrepen,
        Met een das van mijn Man
        Haar keel voort toegenepen,
        Als een bozen Tiran
        'k Nam een Servet terstond,
        Die stak ik in haar keel,
        Douden haar in de Mond,
        Met een pollepelsteel.
      
      
        Zij heeft de Geest gegeven
        Al met benautheyd groot,
        En scheiden uit dit Leven,
        En sturf de bitteren dood,
        Jk nam haar Strikken stout,
        Vier Ringen, Beugeltas,
        Een Ketting fijn van goud,
        die om haar hals nog was.
      
      
        Doen heb ik haar genomen,
        Gestoken in een Mand,
        En heb ook zonder schromen,
        Wat stro daar op geplant,
        En een Zeyldoekse lap,
        Daar op genayt zeer gou,
        Om dat het met een snap,
        Niet ligt uitkomen sou.
      
      
        Jk liet de mand weg smyte,
        Met het dode lichaam,
        Dat men niet sou verwijten,
        Dat ik zulks had gedaan,
        Jk vlugte uit de Stad,
        Doen Jannetje haar Man,
        Daar op wierd aengevat,
        Dat hij had schuld daar an.
      
      
        Doen ik kwam halfwegen,
        Haerlem met gemak,
        Heb ik terstond gekregen,
        De Ketting uit mijn zak,
        En om mijn hals gedaan,
        Wasser een zeker Man,
        Die sprak mijn daar voortaan,
        Wel hoe komt gij daar an.
      
      
        Maar doen ik ben gekomen,
        Jn de Stad Rotterdam,
        Jk was vol angst en schromen,
        Over al waar ik kwam,
        Jk schreef een brief gezwind,
        om mijn kleeren en goed,
        En om mijn jongste kind,
        Te zenden metter spoed.
      
      
        De Amsterdamse Heren
        Zetten mijn in de krant,
        De Dienaars na begeren,
        Kregen mijn asserant
        Gevangen zeer belaen,
        Gebonden fel en stijf,
        En ik most met haar gaan,
        Zij grepen mijn bij het lijf.
      
      
        Ze bragte mijn zeer strange,
        Na de Stad Amsterdam,
        Geboeyent en gevangen,
        Dat 'k voor de Here kwam,
        Wier ik terstond verhoord,
        Voor de Here present,
        Daar ik mijn gruwel Moord,
        En misdaad heb bekent.
      
      
        Mijn vonnis wierd gelezen,
        Dat ik op het Schavot,
        Moste geworgt wezen,
        Och wat een droevig lot,
        'k Viel op mijn knieÃ«n bloot
        Bad om een kist voor mijn
        Wanneer dat ik was dood,
        En ook Geregt zou zijn.
      
      
        Mijn bidde mogt niet baten,
        Al sprak ik nog zoo schoon,
        De Agtbare Magistraten,
        Spraken gij zult ten toon,
        Staan op het galgevelt,
        Tot de vogelen haar spijs,
        Doen wiert mijn hart ontstelt,
        O schrikkelijk afgrijs.
      
      
        Adie alle mijn vrinden,
        Mijn Man en kinders klein,
        Jk hoop u weer te vinden,
        Hier na in het Hemels plijn,
        Te zingen Godes lof,
        Boven is des Hemels Troon,
        Jn het Paradijse Hof,
        Bij God, Vader en Zoon.
      
      
        Laat dit u kinders lezen,
        Rijk arm wie gij zijt,
        Wilt de Justitie vrezen
        Schout zulke een wreede fijt,
        Hout God voor ogen klaar,
        Gij mense klein en groot,
        Spiegelt u allegaar,
        Aan mijn droevige dood.
      
    
  