
    
      
        WAnneer den tijd en dag komt we'er,
        Dat men ter Wereld wierd geboren,
        Is het een gebruik van lang en veer,
        (Dog niet al-tijd naa Christus leer)
        Een luk en zegen-wens te horen.
      
      
        Maar geen geluk en kan bestaan,
        Noch waare vreugd in het herte baaren,
        Wanneer men tred op slimme pa'en,
        En vast aan het quaade, niet wil gaan,
        Om zich met God en het goed te paaren.
      
      
        Zoo is die wens dan niet vol-maakt,
        Die alleen noemd geluk en zegen,
        En het pad daar toe niet aan en raakt,
        Maar in der daad in het hert verzaakt
        En spreekt zich ondertussen tegen.
      
      
        Ik wens dan dat uw jaarigheid
        (Om een veel beter wens te wensen)
        U stof van zijn tot dankbaarheid,
        En baaren mag gehoorzaamheid,
        En liefd tot God en alle Mensen.
      
      
        Bij wien dit eens recht stede vat,
        Dien kan noit luk of heil begeven.
        Dus gaat men langs het rechte pad,
        Dit is de weg naa Godes stad,
        Om eeuwelijk met Hem te leven.
      
    
  