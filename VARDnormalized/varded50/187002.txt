
    
      
        Ay mij! wat ben ik afgeroeit
        Op dezen stroom, der zondigende lusten.
        En egter dien ik niet te rusten,
        Daar het altijd ebt, en nimmer opwaars vloeit.
        Want deed ik dit een korten tijd,
        'k Raakte al de vrugt van mijnen arbeid kwijt.
        En kwam noit aan de plaats die 'k heb verkoren.
        Hield ik eens stil,
        het Was al verloren,
        Wat mijn ijver wil.
      
      
        Alziende stuurman geef mij kragt!
        Die het roer hebt van mijn levensschip in handen,
        Op dat mijn kiel eens kom te landen
        Aan het zalig honk, daar gij al de uwen wagt.
        De zagte rust verligt ons niet
        Ten zij men van zijn werk het einde ziet.
        Volbragten arbeid geeft een vrolijk rusten.
        Gun ons o God!
        Voor de aardse lusten,
        Zulk een zalig lot.
      
      
        Zoo roeit mijn geest weer aan met moed.
        Gestadig werk loopt dog wel eens ten ende.
        De vreugde is naast aan droeve ellende.
        Na het bitter proeft men allerbest het zoet.
        Roei aan mijn geest, roei aan met kragt
        Tot gij de reis, hoe moeilijk, hebt volbragt,
        Volhard, en laat niet opwaars aan te streven.
        Gij zijt te na,
        Om het op te geven.
        Roei, eer het werd te spa.
      
    
  