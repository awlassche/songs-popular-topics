
    
      
        Mijn God! hoe zeer ellendig zijn die lieden,
        Die gantslijk niet en zijn van u verlicht;
        En die de glans van uwe stralen vlieden,
        Als enig vremt en wonderlijk gezicht.
        U volk dat gaat op wel-gewenste paÃªn,
        En ziet altijd u vriendelijk gelaat.
        Daar het godloos volk de Zonne onder-gaet,
        Wanneer den dag maar half en heeft gedaan.
      
      
        De zulke zijn rampzalig in haar leven.
        Voor het vrome volk is niet als Zonneschijn;
        Dat zal in nood haar tot u, Heer! begeven,
        En zoeken steeds u heerelijck aanschijn.
        Wat dat zijn kracht en wezen niet behoudt,
        Gij werd tot gheen verandering gebracht.
        Ik vreze niet de schrikken van de nacht.
        Wel hem die zich op u alleen vertrouwt.
      
      
        'k Ben niet bedroeft dat d'held're Zon zijn stralen
        Wendt hier van dan wanneer de nacht komt aan,
        En in de schoot der aarden neer laat dalen,
        Vermits zij weer des morgens op zal staan.
        'k Verschrick mij niet voor dood of zware pijn,
        Om dat ik weet dat lichaam ende geest,
        Na dat zij eens gescheiden zijn geweest,
        In eeuwigheid verenigd zullen zijn.
      
    
  