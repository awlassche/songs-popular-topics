
    
      
        ACh! treurt nu mijn bedroefde schapen
        Hebt deernis met u Harders rou,
        Ik zie gaan drijven die vrolijke knapen:
        Die daar ontvangen door Liefd' getrou,
        Ik die met minne, Silvia na-jaegh,
        Ach! straf godinne, waarom vlught gij staag
        Hoe bitter dat ik claegh.
      
      
        Ik heb voor dezen wel de Minne
        Genooten van mijn Silvia,
        Maar nu zijt gij verandert van sinne,
        Ach! schoonste Nimf zijt mijns ghena,
        Door vaste woorden, lief wordt gij verleid
        Die u bekoorden, tot de wreedigheyt:
        Dat gij nu van mij scheid.
      
      
        Zal ik de smert mok langer dragen
        Die ik om uwer Liefde lij?
        Zult gij u dienaar noch langer plagen?
        Ach neen! mijn Lief staat mij doch bij,
        En wilt mij geven, door getrouwe min
        Weer een nieu leven, g'lijck ik in het begin
        Kreeg van u Harderin.
      
      
        Ik kniel Vooghdesse van mijn sinne,
        Voor u Altaar, en Offer bloot
        Mijn Ziel, tot pand en trouwe minne,
        Tot dat ons scheid de blecke dood:
        Wilt nu doch ende, Lief u slaafs hertseer,
        Zo zal ik wende, mijn na u begeer
        En houden u in eer.
      
      
        Maar neen, zo dra als gij u Harder
        Van verre na u komen ziet,
        Drijft gij u schapen straks weer verder
        En laat u dienaar in het verdriet:
        In plaats van loning, keerdy straffe vrou
        Weer na u woning, die u zoekt op trou
        Laat gij nu heel in rou
      
      
        Kosten de stomme bomen tuigen
        Daar onze Lammeren weiden gaan,
        Haar Takken zouden neder-buyghen
        En doen van onze min vermaan:
        De klare beken, die daar stromen zoet,
        Konden die spreken, lief van het geen gij doet
        Dat gij mijn klachten voet.
      
      
        Gedenkt Silvia op u sterven,
        Gedenkt eens op den Jongsten dag,
        Gedenkt wat loon dat gij zult erven,
        Gedenkt of dit passeren mag,
        Gedenkt ook heden, op ons zoete min,
        Gedenkt de reden, die gij Harderin
        Mijn gaaft al in het begin.
      
      
        Adieu dan straffe Harderinne,
        Nu gij mijn minne geheel versmaad,
        Verandert Lief u herde sinne,
        Gedenkt gij doet een kwade daad:
        Veel duizend doden, lief doet gij mij aan,
        O goede Goden! wilt mij doch bijstaan,
        Leidt mij ten rechten baan.
      
    
  