
    
      
        OP een Pincxter-manendagh,
        Sou Kees knol te Kermis varen,
        Bij de Boeren in het gelag,
        Daar de Huis-lui alle jaren
        Lustig danssen op de Veel,
        En met haar verroeste Keel
        Zingen op de Snaren.
      
      
        Eerst een soopje Brandewijn
        Heeft hij des morgens in-ghenomen,
        Van ontrent een half douzijn
        Mutsjes, wel mag het jou bekomen
        Docht ik, lieve Keesje-maet,
        Als jij flus te Bedde gaat
        Wonder selje dromen.
      
      
        Daar mee teegh hij op het pad.
        Met de aldereerste Wagen,
        Daar hij daetelijck op zat,
        Singhend' lustig angheslagen:
        Elk riep, ziet hoe Keesje bromt,
        Welkom Keesje, wel hae komt
        het Varken bij zijn Magen.
      
      
        Keesje teegh de Wentel-trap
        Reghel-reckt om  hoog na boven,
        Daetelijck zat Keesje schrap,
        En hij leek wel half bestoven:
        Wakker doen een slapje rond
        het Minste teughje was een pond
        Dat ze tezamen kloven.
      
      
        Keesje naar een uur drie vier
        (Deur het gieten, en het gapen
        Van het lekker Kermis-bier
        Uit de Kroon, bij het Haerlems Wapen)
        Kon niet langer doen bescheid,
        Daarom heeft hij hem geleid
        In het Gras te slapen.
      
      
        Keesjen in zijn dromen docht
        (Zo hij niet en was bedrogen)
        Dat hij tegen Dirrick vocht,
        En zie daar het en was gheen logen,
        Want hij zo bespoghen lag,
        Dat een ieder die hem zag,
        Stond als opgetogen.
      
      
        Keesje deden zij weerom
        Op een Wagen t'huyswaert voeren,
        Deze schone Pincxter-blom
        Kon noch Hand, noch Voet verroeren:
        Was dit niet wel mooy ter Feest
        En te Kerremis geweest
        Bij de droncke Boeren?
      
      
        O gij droncke Boeren leert
        Uwe zinnen bet bedaren,
        En wanneer gij teert en smeert
        In u Kermis alle jaren,
        Drinkt gheen heel noch halve slap,
        Dat gij zonder dronkenschap
        Vrolijk meugt vergaren.
      
    
  