
    
      
        Mijn geest is vaardig en bereid
        O God, om uwe Majesteit
        Te loven met gedicht en zanck
        En met der zoeten snaren klank:
        Wel op dan Citer, Harp en Luid
        Om met een aangenaam geluid
        Den naam des Heren groot te maken
        Zo haast ik ’smorgens zal ontwaken.
      
      
        O God, ik zal dijn lof en eer
        Verkondigen, dat wijd en veer
        Den volkeren in menig Rijk
        De grootheid uwer daden blijk:
        Want uwe goedheid heeft geen maet
        Die boven alle wolken gaat:
        Uw waarheid is niet om vergroten
        En kan tot aan de sterren stoten.
      
      
        O Heer, verheff’ u boven al,
        Dijn ere klink door berg en dal:
        Verloss’ het volk dat gij verkort:
        Uw hand behoude mij, en hoort.
        Hij hoord’, en uit zijn heiligdom
        Sprak hij tot mij, en juycher om,
        Ik stel u binnen Sichems palen,
        En meet u toe de Sucoths dalen
      
      
        Het deel van Gilead komt mij,
        Manass’ en Ephraim daar bij,
        Dees’ is de sterkte van mijn hoofd
        Gelijk eens stiers, die breekt en klooft
        Al wat hij met zijn hoornen raakt,
        Ook Iuda, die de rechten maakt
        En geeft in Israel de wetten
        Waar na zich ieder heeft te zetten.
      
      
        Mijn wasch-tob is den Moabijt,
        Mijn voet-veegh is den Edomijt,
        Bei staan zij vaardig en bereid
        Als slaven tot mijn dienstbaarheid.
        Het volk van het machtig Palestijn
        Zal ik mij doen gehoorzaam zijn,
        Haar Vorsten zal ik na gaan jagen
        En voeren op mijn zege-wagen.
      
      
        Wie zal mij brengen in de stad
        Die vaste muyr en vesting had?
        Wie is het die mij zal leiden heen
        Tot in het land der Idumeen?
        Zult gij ’tniet zijn, mijn God mijn Heer,
        Die ons verstoten had wel eer
        En weygerd’ in voorleden tijden
        Met ons te trekken om te strijden?
      
      
        Dat ons dijn hulpe kom te baat
        Als het water aan de lippen staat,
        Want die men bij de mensen vind
        Is niet als ijdelheid en wind.
        Wij zullen door uw sterke hand
        Doen grote daden in het land
        En onze vijanden vertreden.
        Daar God is, werd met winst gestreden.
      
    
  