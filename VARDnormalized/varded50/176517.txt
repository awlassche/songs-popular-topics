
    
      
        ONs blijdschap is vermengt met schreien,
        Waar vintmen hier volkomen vreugd,
        Laas ANNA die wil van ons scheyen,
        Zij wil verlaten onze Jeugd,
        Zeg ons O Harderin
        Geweyffelde Vrindin
        De re'en
        De welk' u de'en
        Verlaten veel om een.
      
      
        Gij Harderinnen weet wel beter,
        Al piept gij sijnder als een Riet,
        Gij waart veel liever an de veter,
        Als die gij met het Cransken ziet,
        Zij kiest een beter deel,
        Van hallef wertse heel,
        ZIJ laat
        d'Eensame staat
        Is dat een vreemde daat?
      
      
        Haar Cransje zal wel haast verdorren,
        Maar onze Groente blijft ons bij,
        Onze doen zal niemand niet beknorren,
        Wij leven lustig rustig blij,
        Wij zijn vrij onbemoeyt,
        Maar zij is vast geboeyt,
        Wij gaan
        De ruyme baan
        Zijn niemand onderdaan.
      
      
        Wat zegt gij wulpsche Harderinnen?
        Wat spreekt gij tegen u gemoet?
        De werrelt die bestaat in het Minnen,
        Gij brand en swelt van minne bloed,
        Gij laakt het met de mond,
        Maar prijst het in de gront
        Voor goed,
        En denkt hoe zoet
        Het snobb'len wezen moet,
      
      
        Wij willen met u niet meer praten,
        Gij Harders sprint ons al te grof,
        Het schijnt de Bruyt wil ons verlaten,
        Een ieder neme Oorelof,
        En wensen dat de Heer
        Zijn zegen tot haar keer,
        Dees' twee
        Zij rust en vree
        Hier en hier namaals mee.
      
    
  