
    
      
        ALs Thirsis zag het zoet Ooggestraal
        Van Phillis, riep hij, kan men vinde,
        Wel anders dan in des Hemels Zaal,
        Een zulken Schoon' als mijn beminde.
      
      
        Zo haast dit Phillis had gehoord
        Wierd zij nog schoonder door het blozen,
        Ik ben al zonder dat bekoord
        Zei hij, laat daarom vrij des Rozen.
      
      
        En als zij met een lieve lach
        Aanhoorende het minnelyke vlijen;
        Ik geef het Phillis, riep hij, ach!
        Mijn Ziel, wat wil ik langer by'en.
      
      
        Hoor zei zij Thirsis, gij beklaagd
        Uw Vrijheid, ik wil s'u dan weer geven,
        Ach! (sugt hij) Engel lief, gij plaagd
        Vergeefs, 'k wil in uw Banden leven.
      
      
        O Aangenaam' gevangenis!
        Hoe lieflijk streeld gij mijn gedagten;
        Mijn eenigste verlangen is,
        Gestadig in u te vernagten.
      
    
  