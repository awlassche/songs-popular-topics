
    
      
        EEn statig wezen
        Wordt zeer geprezen,
        Geen hoger deughde,
        Noch geen meerder vreugde
        Voor een jonge Maagd,
        O Nimphjes, Nimphjes,
        Die haar deuchtsaem draagt.
      
      
        Houdt in memory
        Des roem vol glory,
        U zoete ogen
        Zijn van hoog vermogen,
        Kiest de ware deugd,
        O Nimphjes, Nimphjes,
        Zo leeft gij in vreugd.
      
      
        Het zoete smeken,
        Het vriend'lijck spreken,
        Van Jong-gezellen
        Die op hoop u kwellen,
        Niet geheel versmaad,
        O Nimphjes, Nimphjes,
        Niet trots tegen-staat.
      
      
        Maar weest voorzichtig,
        De sak is wichtig,
        Het zoete minne
        Eyst wel rijpe zinnen,
        Gaat in het rechte spoor,
        O Nimphjes, Nimphjes,
        Geeft straks geen gehoor.
      
      
        Maar wilt met reden,
        U tijd besteden,
        Niet trots hoovaerdigh,
        Acht niemand onwaardig,
        Want den ene min,
        O Nimphjes, Nimphjes,
        Brengt den ander in.
      
      
        Geen straffe zinnen
        Betoond in het minnen,
        Wilt niemand vergen,
        Noch geen Vryers tergen,
        Die met de ene part,
        O Nimphjes, Nimphjes,
        Is den ander waart.
      
    
  