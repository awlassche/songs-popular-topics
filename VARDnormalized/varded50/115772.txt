
    
      
        Gryze Rynstroom, wiens geweld,
        Alle wateren komt tergen,
        En uit Zwitserlantsche bergen,
        (Als het ijs en sneeujagt smelt,
        En gehele plassen regent,)
        Ziet tot door den stigtschen boôm,
        En zo veel landouwen zegent,
        Als 'er leggen aan zyn' zoom;
      
      
        Vloei maar met uw waterkolk,
        Duizend mijlen neêrgeschoten,
        Langs de duitse zeên en sloten,
        Scherremheer van het vrije volk:
        het Zal Amynt niet meer gebeuren,
        Dat hij stil en eenzaam zal,
        Nieuwe harderswyzen neuren,
        Aan uw snellen waterval.
      
      
        'k Zal nooit meer, aan uwen zoom,
        Zorgeloos en ombekommert,
        Neêrgezeten, en belommert,
        Van den breden beukenboom,
        Mijn Pandores schoonheit prijzen,
        Op een nieugesneden halm,
        Dat gans Abtstêe naar die wijzen,
        Luistre met een wedergalm.
      
      
        'k Zal nooit meer bij het Zomerlicht,
        Voor het steken van de zonnen,
        Aan uw versche en koele bronnen,
        In een schaduw, goen en dicht,
        Mij ontschuilen en verlusten,
        Daar Pandores poezele arm,
        Mij bedekt, en ik mag rusten,
        Op haar boezem zacht en warm.
      
      
        'k Zal de goelyke Ambrozy
        Nooit van minneprikkeling n,
        Horen reppen, horen zingen,
        Wenze op harde dieverij,
        Scherp geslepen, elk verovert,
        En door boeien, stijf van klem,
        Hout gevangen en betovert.
        Door het vergift van hare stem.
      
      
        'k Zal om Ambrozy genâ,
        Nooit den zangstryt meer beginnen,
        Dien toch Tityr plag te winnen,
        Schoon ik vordede door schâ,
        En de Bosgodin zelf zeide,
        Dat mijn zang, schoon van geen stad,
        Maar in veld gemaakt en weide,
        Ook al zijn volmaaktheit had.
      
      
        Ik zal nooit meer Koridon,
        Mijn stokouden buurman, horen,
        Met mijn grage en leerzame oren,
        Als wel eer, toen hij begon,
        Leeuwendaals geschiedenissen,
        Met al zijn verandering,
        Uit zijne erfkunde op te vissen,
        En hoe het ons voor eeuwen ging.
      
      
        Vaar dan wel gewenste stroom,
        Nu mij het noodlot dwingt te scheien,
        Van uwe aangename weien,
        En den klaverryken zoom,
        Die ik nimmer zal vergeten,
        Schoon ik ben in het uiterst Oost,
        Of bij broeders lijk gezeten,
        Daar de Zon het Zuiden roost
      
      
        Mijne ruispijp zoet van klank,
        Heilige ik uwe woutaltaren,
        Die mij het riet eerst leerde paren,
        Veegod Panag neemze in dank;
        Schenkze het puik der jongelingen,
        Tityr, wien de vreugd meer lust,
        Wijl Amynt, vermoeit van zingen,
        Balling zwerft en nooit gerust. M.
      
    
  