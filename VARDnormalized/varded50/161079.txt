
    
      
        NEptun' het heftig woen
        Van uwe golven toomt,
        Op dat ik door u vloen
        Mag veilig onbeschroomd,
        Zwemmen aan d'over-zy, daar Hero mijn vriendin
        Naar mijne komste wacht, en haeckt naar weder-min.
      
      
        Corus u streng onweer
        De baren bruisen doet:
        Ay bezadigd u, eer
        Ik hier versmoren moet,
        In het blaeuwe pekel-nat, want ik word afgheslooft,
        Door d'ongestuyme vloen die mij slaan over het hoofd.
      
      
        De Maan die staat bedomt,
        En weigert hare schijn:
        De Zee vast bruyst en bromt,
        Goden, wat zal het zijn?
        Is het noodlot dat ik smoor in d'Hellespontsche zee?
        Verhoord doch mijne klacht, weyghertme niet des bee.
      
      
        Gunt zo lang leven maar,
        Aan mij, benauwde mens,
        Dat ik ontdek aan haar
        Mondeling mijne wens:
        En voor het laatst omhels mijn Lief en ander ik,
        V stormen dan vrij braeckt, ik voor geen dood en schrik.
      
      
        Doch zo u wreede wil
        Verschopt mijn droeven klacht,
        En weg-rukt des levens spil,
        Zo guntme zulke macht
        Dat als ik wezen zal zielleloos en ontlijft,
        Dat dan mijn riffe voor d'ooghen van mijn Lief drijft.
      
    
  