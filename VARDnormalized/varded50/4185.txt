
    
      
        Mijn hart, mijn zielsvriendin,
        Voogdesse van mijn zin,
        Die de Min
        In het binnenste op-queet,
        En een felle-toorts ontsteekt:
        Waarom is dat gij vlucht,
        Voor hem, die om u zucht,
        Treurt, en ducht:
        En het hart in-wendig breekt?
        Daar zijn Sang-heldin van spreekt.
        Is het u begeren,
        Hem te temteren?
        Door u ongestadigheid,
        Die gij (listig) hebt verleid,
        Met u soete-woorden,
        Die zijn ziel bekoorden,
        Als hij die an-hoorden
        Van u schone Meid.
      
      
        Denkt om het zoet gevrij,
        Van u mijn lief, met mij:
        Het geen gij
        Zo graag, en willig deed:
        En mij zwoerd met vasten-eed,
        Dat gij (van doen voortaan)
        Mij nimmer zoudt afgaan,
        Maar bijstaan,
        In tegen-spoed, en leed:
        het Geen hier yder-een wel weet.
        Maar deze reden
        Hebt gij vertreden,
        Als het versade-vee, het gras:
        Die nochtans mijn leed genas,
        Swemmende in woeelde:
        het Geen mij wellust telde,
        Als ik mij in-beelde,
        Dat ik d'uwe was.
      
      
        Keert-weder schone Vrou,
        Let op u Harders rou,
        Houd de trou,
        Getrou, en recht, en waar,
        En an-ziet het groot gevaar
        Van hem, die u na-jaagd:
        (o Angename-Maagd,)
        Die gij plaagd,
        Onlijdelijk, en zwaar:
        Mijn gerechte wederpaar,
        Die door u wangen
        (In het wit bevangen,
        En met purper-rood bespronkt)
        Hebt 'tijs-killig hart ontvonkt:
        Met het kleine wichjes
        Hard-verstaalde schichjes:
        Als ik van u lichjes,
        Lod'rig, wierd belonkt.
      
      
        Wiens glurende-geswier,
        Ontsteekt mij innig, hier:
        Zoete dier,
        U minnelijk gezicht,
        Heeft dit leed in mij gesticht:
        Mijn onbekommerd hart,
        Hebt gij in pijn, in smart,
        Dus verward,
        Als gij het Blinde-Wicht
        Mij deed treffen met een schicht,
        Mits dat u boezem
        Besluit een droesem,
        Ia een gore, zure-moer:
        Die het zoet voor mij, verswoer,
        Dat ik wierd veroverd,
        Door u Min betoverd,
        Ziende u beloverd
        An het Cipres-Roer.
      
      
        Maar t'wijl gij van mij vlied,
        En niet te rugge ziet,
        Op het verdriet
        Van mijn bedroefde val,
        In dit klaver-rijke dal:
        En dat gij zo, mijn dood
        Werkt in de hoogste nood,
        Heel ontbloot:
        Zo zal men (in u stal)
        Uwe schaapjes, over-al,
        Steeds horen schreien,
        En ieder verbreien,
        Dat gij vinnig hebt vermoord,
        Hem die gij noch klagen hoord:
        Daarom mijn Voogdesse,
        Volgt des trouwe lesse:
        Weest geen Moorderesse
        Met de onsichtb're koord.
      
    
  