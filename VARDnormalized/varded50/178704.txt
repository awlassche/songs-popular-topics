
    
      
        GIJ aarde en volken looft den Heer,
        Dient hem met blijdschap, geeft hem eer,
        Komt voor zijn aanschijn met gezang,
        En vrolykheit, op het feestgedrang.
      
      
        Weet dat de Schepper van het heelal
        Ons zelf tot schaapen zijner stal,
        En weide uit liefde heeft gemaakt,
        Als die tot onze hoede waakt.
      
      
        Gaat tot zijn poorten in met lof,
        Zijn eer klinke in het tempelhof.
        Elk, tot des Heren dienst bekwaam,
        Pryze en verheerlyk' zijnen naam.
      
      
        Want onze Heer is altoos goed,
        Hij drenkt ons uit zyn' zegenvloedt,
        Zijn trouwe, liefde, hoede en wacht
        Duurt eeuwiglijk bij het nageslacht.
      
    
  