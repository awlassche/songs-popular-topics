
    
      
        NEen Ermgaart neen, gij moogt'er tegenstreven,
        Ik zeg (en blijf 'er bij) dat uw gebit,
        Van parelen is aan elka√¢r geregen;
        En uw gezigt het geen in een hemel zit,
        Van wit Albast en blakende Robijnen,
        Twee Zonnen zijn die over het aardrijk schynen.
      
      
        De dartle Min, die vlugge vlammestooker,
        Trok doen gij met uw Valkoog waart ter jacht,
        Een scharpe schicht, uit zijn vergulde koker,
        En spanden d'elpeboog uit al zijn kracht,
        Hij schoot, als of hij doelden na u leven,
        Maar Pallas heeft den pijl ter zijd gedreven.
      
      
        Waar is mijn kracht, riep Venus blinde Jongen
        En trok zijn hair van boosheit uit het hoofd,
        Daar ik den Dondergodt mee heb gedwongen?
        Zal deze Maagd (wie had dat ooit gelooft?)
        Mijn macht bespotten door een fiere loosheit?
        Hij brak zijn boog en pillen doen van boosheit.
      
      
        Nu dat de Min geen kracht heeft u te dwingen
        Zijt gij, o Ermgaart, kouder als het ijs;
        Wanneer ik u van ware min kom zingen,
        Ontvlucht gij mij door bossen wit en grijs,
        Van wintersneeuw, belust op het wilt te jagen,
        O Ermgaard, zeg? wie zal u noch behagen?
      
    
  