
    
      
        Een goed, of ook een kwaad gerucht,
        Schoon het waarheid is, of niet,
        Werkt beidezints wel krachtig vrucht,
        Gelijk men daag'lyks ziet.
        Kont gij den naam behalen,
        Dat gij steeds vroeg opstaat:
        Gij moogt in het bed wel draalen,
        Al wierd het noch zo laat.
      
      
        Maar zegt men, dat gij zijt een zwijn:
        Gij moet in het verkenskot.
        Wat reden hier mogt tegen zijn,
        Daar word maar mee gespot.
        Ziet gij een hond geraaken
        In naspraak: Hij is dol:
        Elk grijpt na steen en staaken,
        En het volk is op den hol.
      
      
        O wee den wolf! die als zijn moÃªr
        In kwaad geruchte kwam.
        Word slechts een schaap gemist; de boer
        Zegt straks: die nam het lam.
        Al is het misgeraaden,
        het Gerucht bevestigt dit.
        Hij at nooit van het gebraaden,
        En echter slaat hem het spit.
      
      
        Gelooft het gerucht niet al te licht,
        Maar onderzoekt de zaak:
        Of men benadeelt liefdeplicht
        Omtrent den naasten vaak.
        Men moet wel straks niet horen
        Naar allerhande praat:
        Maar stopt ook nooit uw oren
        Voor dat op gronden staat.
      
    
  