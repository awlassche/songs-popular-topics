
    
      
        KOmt Nimphjes, komt aenschout
        Het beeld der Minne,
        Ziet wat hem schuylend' houdt,
        Ziet eerst van binnen,
        Hoe dat de loose schijn
        Met duizend trekken:
        Wanneer men is in het net,
        Van licht geloof bezet,
        Ons gaat begekken.
      
      
        De pronckjes voor het oog
        Verblindt de zinnen,
        Het licht geloof bedrog,
        O Meereminnen!
        Zo menig jonge Maagd,
        Door schijn van reden,
        Maar moesten naderhand
        Zeer treurig, en met schandt,
        Haar tijd besteden.
      
      
        De Vryers haar gedaent
        Is vol van goedheid,
        Geen weg wordt zo gebaand
        Tot alle zoetheid,
        Want haar Lief-koosery
        Gaat boven maten,
        In het wezen overzoet,
        In het kussen overvloed,
        En schoon in het praten.
      
      
        Maar als de zoete Maagd
        Haar gunst laat blijken,
        Dat zij weer-liefde draagt,
        Dan gaat men strijken,
        Dan slaat men met de steert,
        Als het heeft gebleken:
        Lieftallig in het begin,
        Op het lest een Meeremin
        Vol valse streken.
      
      
        Hoort Vryers watje doet
        Wilt gij bedijen,
        Weest in het minnen zoet,
        Niet vals in het vrijen,
        Lief-kost in ware deugd,
        Gij zult verwinnen:
        Maar Vrijsters wie gij zijt,
        Wacht tot de rechte tijd
        Om weer te minnen.
      
    
  