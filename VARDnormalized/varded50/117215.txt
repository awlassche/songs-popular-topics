
    
      
        ONlangs gele’en ging ik bedroefd van zinnen,
        Al langs een bos daar ik zo eenzaam was,
        Ging heen en weder al door het bedoude gras:
        Al om te zien of ik haar vinden kan,
        Daar ik om sterf en nimmer voor geen ander.
      
      
        Gij Bos en Velde komt toch met mijn treuren,
        En het Pluim Gediert’ dat hier zo geestig kweeld,
        Mijn hert moet scheuren om uw schone beeld:
        Daar ik om lei al deez’ bedroefde pijn,
        Toch ‘k sterf om haar en nimmer voor geen ander.
      
      
        Adieu O Wereld ik ga u nu verlaten!
        Om dat mijn Schone mijn niet meer en acht,
        O Schone Beeld veranderd in de nacht!
        O Dood wilt mijn toch helpen uit de pijn!
        Toch ‘k sterf om haar en nimmer voor geen ander.
      
      
        Terwijl dat gij alleen om mij wilt sterven,
        En zeggen dat ik u niet meer en acht,
        Zo bidd’ ik u laat varen all’ uw klacht:
        Ik zal u nu gaan helpen uit de pijn,
        En lef voor u maar nimmer voor geen ander.
      
      
        Gij roept aan Bos en Velden om te treuren,
        En het Pluim Gediert dat geen gehoor en heeft,
        Maar komt tot mijn die u haar herte geeft,
        Ik zal u nu gaan helpen uit de pijn,
        En lef voor u maar nimmer voor geen ander.
      
      
        Blijft in de Wereld en komt tot mijn treden,
        Bij een die uw aenbied haar Rechterhand,
        Daar is mijn Trouw om dat gij blijft Constant:
        Ik zal u nu gaan helpen uit de pijn,
        En lef voor u maar nimmer voor geen ander.
      
      
        Mijn dode Ziel begint nu weer te leven,
        Om dat mijn Engel mijn aenbied haar Trouw,
        Kniel ik voor u neder O Schoon Jongvrouw,
        Om dat gij mijn komt helpen uit de pijn,
        Lef ik voor u maar nimmer voor geen ander.
      
    
  