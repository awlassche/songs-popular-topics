
    
      
        FAma die komt ons onverhoed
        Blazen een nieuw geluid in d'ooren,
        Van een nieuw' Echt-vergaring zoet,
        Daar niet van is gehoord te voren,
        Opentlijck roept men het is waar,
        Mompelen hoort men hier en daar,
        het Is een degelijk paar.
      
      
        Fama en zegget de klappers niet,
        Die niet dan kwaad en konnen spreken,
        Nochte de spotters, die, zo men ziet,
        Loeren na ander lieden gebreken,
        En elk stekken met haar steert,
        Zegget den genen wel geleerd
        Die het al ten besten keert.
      
      
        Zo wie kwaad spreekt al eer hij het ziet,
        Zweeg hij maar stil wat zoudt hem schaden:
        Heeft hij in anders deughden verdriet,
        Kan het hem ook wat komen te staden?
        Of het een klapper nu al wist,
        Heeft hij ook anders iet gevist
        Als tong en tijd verquist?
      
      
        Harders en Harderinnen, heen,
        Maakt u gereed na oude wijze,
        Schicket dit Jonge paar bij een,
        Dat u goed hart de jonste prijse,
        Dat gij in deugd blij-geestig zijt,
        Ende met eren na den tijd,
        het Gezelschap zij verblijd.
      
      
        Prinse, jong paar, die het alles geeft,
        Doe u van nu in voorspoed blijven,
        Dat gij in goede vrede leeft,
        Ende hier namaals moogt beklijven,
        Vrede was nooit zo dier gekocht,
        Of ze heeft meerder goed gewrocht,
        Hij weet die het heeft verzocht.
      
    
  