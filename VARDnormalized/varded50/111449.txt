
    
      
        IS 'er Vreugd te vinden,
        Zoo is het in de min;
        En die nooit beminde,
        Is berooft van Sin.
        Min verdryft alle ongenugten,
        het Minnen doet de zoete Jeugd
        Altijd zijn verheugd,
        En verjaagd het droevig Sugten,
        het Minnen geeft de Jeugd
        Altijd nieuwe stof tot Vreugd.
      
      
        Frisse groene Bomen,
        Lieve Nagtegaal,
        Klare waterstroomen,
        Nimphjes altemaal,
        Spaar voortaan geen lieflijk kwelen;
        Staak nu vrij uw droeve klagt,
        Onder mijne magt,
        Wild des vreugde met mij delen,
        Onder mijne magt,
        Heb ik Phillis hert gebragt.
      
      
        Denk ik aan haar kusjes,
        Zoo verdwynt mijn smert
        Door die lieve lusjes.
        'k Offer dan mijn hert
        Aan haar alverwinnend' Ogen,
        En haar ziels-bekoorlykhe'en,
        Want op mijn Gebeen,
        Heeft z'haar hert tot min bewogen,
        En op mijn gebeen,
        Smelt zij ziel en ziel in een.
      
      
        Als ik dan de rozen
        Van haar kaakjes pluk,
        Die daar lieflijk blozen,
        Roem ik mijn geluk,
        'k Houd het met mijn lieve Leysje,
        Dat's een Meisje als een vlag;
        Wat een lieve lag
        Heeft dat zielverrukkend' meisje?
        Wat een lieve lag,
        Schoonder als de Lente-Dag.
      
      
        Op dan jonge Zinnen,
        Spand uw kragten in,
        Om haar t'overwinnen
        Door de zoete Min,
        Maar vergeef het mij lacchend roosje,
        Zoo ik uw pluk voor uw tijd,
        Want zoo het langer lijd,
        Yders oog prijst dog uw bloosje;
        Want zoo het langer lijd,
        Raak ik u gewis nog kwijt.
      
    
  