
    
      
        ALderliefste Herderin,
        Pronkbeeld van de Nederlanden,
        Die mijn Tomeloose Min,
        Deed als het Dier van Troojen branden,
        Alderschoonste Herders Kind,
        Ziet wat Heer dat u Bemind.
      
      
        Dat is mij gants onbekend,
        Wie hier de Galant komt maken,
        Wijl ik niet weet wieje bent,
        Ook ben ik op zulke zaken,
        Van mijn Ouders noit geleerd,
        En weet niet wat gij begeert.
      
      
        Lief ik ben een Generaal,
        Van den Groten Franschen Koning,
        Aller vorsten Luisterprael,
        In Parijs daar is mijn woning,
        het Is een Veldheer van dien Vorst,
        Die na uwe Liefde dorst.
      
      
        Zo dat gij een Fransman zijt,
        In het Franse Rijk Geboren?
        Van u nog uw Majesteit,
        Magme in Gelderland niet horen,
        Fransman 'k walg van uw praat,
        Dies verzoek ik datje gaat.
      
      
        Ik zal u in de Stad Parijs,
        Als een Aards Godin doen kleden,
        Op de aldernieuste wijs,
        Daarom gaat tog met mij mede,
        Want gij overschone Maagd,
        Zijt alleen die mij behaegd.
      
      
        Generaal met u verlof,
        Niets en kan mij minder hagen,
        Als het dertel Franse Hof,
        Dat mijn Ogen nimmer zagen;
        Hier bij weet ik het Franse bloed
        Deed noit Gelderlanders goed.
      
      
        'k Zal u als mijn Egtgenoot,
        En beminde Huisvrouw Trouwen;
        Tot ons schyd de bleeke Dood,
        Zal 'k u voor mijn liefste houwen;
        Rijkt mij maar tot Onderpand,
        Uw Sneeuw witte Regter Hand.
      
      
        Eer ik ooyt mijn Rechterhand,
        Aan een Fransman zoude geven,
        Sou ik liever uit dit Land,
        Met mijn Schaepjes zijn gedreven,
        En sogt elders mijn verblijf,
        Eer ik wierd een Fransmans Wijf.
      
      
        Liefje gij sind Opstenaet,
        Maar mag ik zo veer geraken?
        Dat gij mij een Kus toelaet
        Op uw Leliwitte Kaken;
        'k Wed dat het geen Geldersman,
        Zo gelijk de Franse kan.
      
      
        Sinjoor Fransman gaat voorbij,
        Al die Franse Komplementen,
        En al die Galantery,
        Hoeft gij aan mij niet te venten,
        Want die bennen voor mij maar
        Schurfde en verrotte waar.
      
      
        Kan geen Franse Generaal,
        Dan een Herderin behagen?
        Zo zweer ik u bij mijn Staal,
        Dat gij het u nog zuld beklagen;
        Dat gij zo hebt Afgezet,
        Een groot Moedig Frans Kadet.
      
      
        Door uw Fransche Helden Aard,
        En vooral uw Snorkeryen,
        Zijn wij hier niet meer vervaard;
        Want wij zijn niet in de tyen,
        Dat een Fransman wierd gevreesd,
        Want die Tijden zijn geweest.
      
      
        Moet een Dapper Fransman dan,
        Voor een Boerse Meid hier wijken?
        Morbleu Bouger de Flaman,
        Ze ga weder na Vrankrijke,
        En ze zel verhalen wat
        Voor een voorval s'heb gehad.
      
      
        Generaal dat kund gij doen,
        Maar mijn eenigste Begeren,
        Is dat Gij U wat wild Spoen,
        En vooral nooit Wederkeren:
        Want mijn Lansluy allegaar,
        Staan geen Fransman op een haar.
      
      
        Weet dat ik de Gek maar scheer,
        Met al het geen ik heb gesproken:
        Weet dat ik u niet begeer.
        'k Heb uw Muffe Lucht Geroken,
        Schurfde Fransman gaat maar heen,
        Met uw Blauw gestoten scheen.
      
    
  