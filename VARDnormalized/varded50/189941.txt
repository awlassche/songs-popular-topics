
    
      
        DE Winter ten end,
        Vertoond ons de Lent,
        In niewe sieraden,
        Van groene bladen,
        Waar het oog zig ook wend.
        De wind in het Zuiden,
        Kust Bloemen, en Kruiden,
        In glans ongeschend;
        Hoe zoet valt uw lugt,
        O Lente! op de zinnen,
        Die het Landvermaak minnen,
        Voor al het Hofgerugt!
        o Zoete Lent!
        Gij Poot, en gij Ent.
        Uw hand, waard te roemen,
        Vlegt kranssen van Bloemen,
        Daar elk u aan kendt.
        Uw bloemlivrey,
        Van niemand te doemen,
        Volmaakt ons de Mei.
      
      
        Maar als wij die zien,
        Haar schoonheit ons bien,
        En voor het geen te voren,
        Scheen dood gevroren,
        De Winter weer vlien.
        O Alvermogen!
        Dan staan we opgetogen,
        In het schoon dat wij zien:
        Dan toont, waar zij straalt,
        (In het langen der dagen)
        Uw Zon op haar wagen;
        Hoe het al rist, en daalt.
        Maar gij die hoog
        Heerst boven ons oog!
        Gij, gij zijt onendig;
        Wat geeft het uitwendig
        Van het Aards lustvertoog?
        Dat zal vergaan:
        Wie hier het bestendig
        Zoekt, oge opwaars aan.
      
    
  