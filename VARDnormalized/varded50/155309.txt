
    
      
        Als men vergaard
        Daar vreugde schijnt voor handen,
        Zo schept het herte lust;
        En als men part
        Door kracht van liefdes banden,
        Zo is het ghemoet gerust:
        Maer't werd gheblust,
        Al het vreugdig vermakken,
        En die zinnen drukkig branden,
        Als't scheiden komt naken.
      
      
        Gheen vreugd zo groot
        En is er hier op aarden,
        Daar men op bouwen kan;
        Met nauwer noot
        Ziet men hier iet aanvaarden,
        Of men moet haast daar van:
        Dat strak began
        Is haastig weer ten enden;
        Niet en blijft bij eender waerden:
        Maar al sietmen het wenden.
      
      
        Wij zijn bij een,
        Wij moeten haast weer scheiden,
        En kiezen elk syn pad;
        Het waar ook gheen reen
        Dat wij hier stadig beiden:
        Want elk wordt moe en mat:
        Maar is wens dat
        Wij te samen mochten vergaren
        In s' Heren lieflijke weiden
        Daar Hoop Troost doet baren.
      
      
        Want of wij al
        Ons zelschap hier verlaten,
        Als hoop ons weer geeft moet,
        Dat men na zal
        Weder tot onzer baten
        Bij een vergaren goed;
        Zo is geboet
        Al onze scheiden drukkig:
        Want met vreugden boven maten
        Scheytmen dan gheluckich.
      
      
        Och of alhier
        Ons scheiden mocht geschieden
        Van Vlees, Wereld en zond,
        En dat wij schier
        Als die vrome Krijgslieden,
        Al uit ons herten grond,
        Tra'en in het verbond,
        Met die God hert'lijck minnen,
        En Christo ons trouwe bieden
        Om zijn gunst te winnen.
      
      
        Zo mochten wij
        Hier na bij een verzamen
        Daar gheen scheiden werd meer,
        Vrolijk en blij
        Bevrijd van alle blamen
        Door Christum onzen Heer:
        Het is zijn begeer
        Dat wij al hier na streven,
        En spreken van herten Amen:
        Heer, wilt het zo geven.
      
    
  