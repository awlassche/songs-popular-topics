
    
      
        OP suffe Suysebol,
        Op Mopsus van de pluimen:
        Keer, keer, ei keer de Kol!
        Eer dat ze mijn ontsnapt.
        Ei zie! hoe loopt ze schuimen,
        Hoe vinnig dat je stapt,
        Ik krijghje even-wel,
        En stoet jou met een moet,
        In ‘het diepste van de Hel:
        Legt daar dan eeuwig, voor ‘het gene gij nu doet.
      
      
        Stymphale, ach mijn schoon!
        Vertoond u minzaam wezen
        Wat zeg ik hoge Goon?
        Mijn Lief is immers dood.
        Is zij niet we’er verrezen?
        Is zij met Charons-Boot
        Niet wederom-gevoerd?
        Ei lieve wat een snak!
        Wat of het iemand roert
        Dat ik mijn ontziel, en na beneden sak.
      
      
        Zie daar, zie daar dat ‘s gang.
        Ik let op niemants dwingen.
        Ei luister wat gezang.
        Ha, ha, het is mijn lief!
        Ik kan haar aan het zingen.
        De Nikker haal den dief,
        Van mijn alwaerde zoet:
        o Wee! o wee! o wee!
        Wat of het Hels-gestoet
        Nu hebben wil? komt het om mij? ik ben ree.
      
      
        Noch zo niet! wel hoe dan?
        Zal ik noch langer leven?
        Ja. neen. ja. zal ik van
        Mijn handen sterven? ja.
        Ik wil het ja niet geven:
        Die vechten wil ik sta.
        Ach droefheid! uwe kracht
        Fokt mijn dit droef gebaar.
        Ei macht van alle macht!
        Vrijt mij door u hand, op dat ik we’er bedaer.
      
    
  