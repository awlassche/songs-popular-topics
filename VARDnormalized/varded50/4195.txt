
    
      
        Rist jonge-jeugd,
        Vernuwd de vreugd,
        En verheugd
        U, in dees' tijd,
        Vol vrolijk-heden.
        Hoord over-al,
        Op berg, in dal,
        het Hel geschal,
        Dat elk verblijd:
        Vermengd met reden,
        Van het pluym-gediert:
        Dat langs de telgjes swierd,
        En heug'lijk tierelierd,
        Door het drillend-lid, gespierd.
      
      
        Als het is ontoomd
        (Daar het bekje stroomd)
        Op het geboomt
        Het danst, en springt,
        En buigt diens takjes:
        En vuld de lucht
        (In snelle-vlucht)
        Met gerucht:
        Wanneer het zingt,
        En uit fijn quakjes,
        Langs bossen, groen:
        Beweegd door tweeldrig-woên:
        Daar het zich poogd (te spoên)
        In het jilpen te voldoen.
      
      
        Ja al wat leefd,
        En adem heeft,
        Dat begeeft
        Zich tot de lust,
        En het zoet genoegen:
        Het dart'le-vee,
        het Gedierte mee,
        Vis in Zee,
        het Is toe-gerust
        Om zich te voegen,
        Tot vrolijkheid:
        Die ieder is bereid,
        Die (lokkelijk) ons vleyd,
        Daar zich 'tverdriet van scheid.
      
      
        Dees' vreugd, verseld
        Het blijde veld:
        Heel versteld,
        Vernuwd, versierd,
        En fray geschilderd:
        Met veel koleur.
        Een zoete-geur
        Vliegt daar deur,
        Waar na 'tal gierd,
        En schier verwilderd.
        Het tappijtzy,
        het Borduursel, licht, en blij,
        Ja het konstig-schildery,
        Heeft daar geen luister bij.
      
      
        het Schijnt dat den aard
        (Zelf als verjaard)
        Nu an-vaard,
        Een nuwe-drift,
        En kracht, in allen:
        Die het beweegd,
        Ver-roering pleegd,
        Reynd, en veegd,
        En scheid, en schift,
        De ongevallen
        Van het wezen af:
        Des zielelijke-staf:
        Die haar de Alschepper gaf.
        Als rijzend uit het graf.
      
      
        Nu des Hemels-oog
        Dus klimt om-hoog:
        Wiens vertoog
        (Beswangerd) baard
        Een voedend-voedsel:
        De gulden-sou,
        En silv're-dau,
        Koel, en lou,
        (Gematigd) saart
        Het log gebroedsel:
        En het dor-gestruykt,
        (Al-groenende) ontluykt:
        het Gebloemte lief lijk ruykt:
        Den kouden-grijsaard duykt.
      
      
        De gouden-Eeuw,
        Daar Schaap, en Leeuw,
        Valk, en Meeuw,
        De Wolf, en het Lam,
        te Saam vredig wonen,
        Word ons gespeeld,
        En af-gebeld,
        In dees' weld:
        Van wild, en tam,
        Die het luk vertonen:
        In deze Mei:
        Op-wekster van een rei,
        Tot wenselijk gevlei:
        En juychchende-geschrey.
      
      
        Zo is het gans
        Verkeerd althans,
        En den dans
        Van het aards-gezin
        (Door het heil) geschranderd:
        Alleen het geslacht
        Der mensen, tracht
        Dag, en nacht,
        Na het vuil gewin,
        Als onveranderd.
        Af-gonst en haat,
        Begeerte, eigen baat,
        Verkwisting, overdaad,
        Bezitten nu den staat.
      
      
        Bedenkt dit recht
        o! mensen, slecht,
        
          Overlegt
        
        Het eens, bij u,
        (Met reden) te samen:
        het Gediert beneên,
        (Schoon zonder reen)
        Groot, en kleen,
        Is bésich, nu
        U te beschamen.
        Heft uit het stof
        U zinnen, traag, en slof,
        Tot in het on-naakb're hof,
        En geeft de Algever lof.
      
    
  