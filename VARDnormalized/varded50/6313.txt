
    
      
        HOe zouden het kusjes zijn die Rosemond mij geeft?
        Och neen ik ben bedrogen,
        het Is Nectar, het is Ambroos, waar van den Hemel leeft,
        Dat ik heb ingesogen.
      
      
        Het is een honig-dauw, die uit haar sieltje rijst;
        (Ha, zoete spoockeryen!)
        Al watmen in kaneel, in tijm, of nardus prijst
        Komt van haar lipjes glijen,
      
      
        De bijtjes die wel eer de bloempjes van Hymet
        In Grieken-land door vloogen,
        En hebben uit Narcis, uit Roos noch Violet
        Ooit soeter zoet gesoogen.
      
      
        Zoo mij zoo lieven aas, de spijze van de vreugd
        Werd dikmaals aangeboden
        Blijf ik onsterfelijk en lef in stage jeugd
        Gelijk de Hemel-Goden.
      
      
        Maar sagjes, Rosemond; daar ziet wat in mijn zin
        Dat schijnt mij te vervaren.
        Al sagjes, Rosemond; of maakt u een Goddin,
        Of wilt u kusjes sparen.
      
      
        Ik wens niet zonder u een van de Goon te zijn
        En tot haar dis verheven,
        Neen, hertje, zonder u was het mij grote pijn
        En eeuwigheid te leven.
      
    
  