
    
      
        Onzen Joos die koos Clorinde,
        voor syn lief en wel Beminde,
        En hij swoor bij ziel en lijf,
        Dat hij haar koos voor syn wijf.
        Heel onnozel was hun praten,
        En al schoon zij somtydts aten
        Met malkander niet te min
        Daar en scheen geen boosheid in.
      
      
        En de moer zei bij haar zelven,
        Ik en moet mij niet verbelgen,
        Dat mijn dochter wordt gediend
        Van zo wel gheschickten vriend,
        Ik en kan in hem niet vinden,
        Dat niet wel is: ja een blinden,
        Zoude konnen wel gheraen,
        Dat mijn kind alleen mag staan:
      
      
        Bij haar Vrijer zelfs bij nachte,
        Schoon ik niet en hiel de wachtte,
        Want haar dochte dat bei,
        Zuiver waren als een Ei.
        t'Wiert de dochter toe gelaten,
        Om alleen te mogen praete,
        Met ons Joosken in den nacht,
        Als den duivel hout de wacht.
      
      
        Joos begonst haar wat te kwellen
        En zij stak hem dan met spellen
        En als hij weer soetjens slough,
        t'Was daar mé dan dat long.
        Dus als Joos haar gaf een kusten,
        t'Was het spel maar van een musken
        Dat in het hoexken vanden eert,
        Malt en spelt met zijnen werd.
      
      
        Joos begonst zich te verstouten,
        Zo in het doen als in het kouten,
        En zei vrijen t'is verdriet,
        Jont mij meer of jont mij niet.
        Onze Meijt begost te minnen,
        Dus verdoolden hare zinnen
        Zo dat zij niet eens en zag,
        Dat zij in het perikel lag.
      
      
        Sij en koste niet bemerken,
        Noch in woorden noch in werken
        Of Wel Joosken was den Man,
        Die haar noit verlaten kan
        Naar wat mallen dan en praten,
        Wierden vuil dêes zuiver vaten,
        En allenxkens met den tijd,
        Wiert de Schelp haar Mossel kwijt.
      
      
        Waar voor eertijds al de maagden
        Al hun bloed en krachten waeghden,
        Op dat lijf en ziel sou zijn,
        Zuiver als een Sonne-schijn.
        Die het perikel niet en achten,
        Mogen niet als leed verwachten,
        Zo het blijckt bij onze Maagd,
        Die te veel haar heeft ghewaeght.
      
      
        Nu zo kan zij wel bemerken,
        Dat haar Vrijer zonder vlerken,
        is ghevloghen uit het Land,
        Tot haar spijt en meerder schandt,
        En de Moeder moet beklagen,
        Al den tijd schier van haar dagen,
        Dat s'haer doghter in den nacht,
        heeft gelaten zonder wacht.
      
      
        Wie zal nu dêes dochter helpen,
        Mits gebroken is haar Schelpe,
        En dat in den zelven tijd,
        Als zij was zo zeer verblijd.
        Gans haar lijf begint te zwellen
        En een ider gaat vertellen,
        Hoe dat Joosken t'haerder leed,
        Hare Schelp in stukken smeet.
      
      
        Zij en doet nu niet als krijten,
        Dus zij moet haar leed verwijten,
        Eerst voor al aan haar slecht hoofd,
        Dat een Man zo licht geloofd.
        Zij en doet schier niet dan claeghen,
        En naar haren Joos te vragen,
        En hoe wel dat zij zo zucht,
        Joos die is, en blijft gevlucht.
      
      
        En zij blijft met t'pack geladen,
        t'Haerden schandt en t'haerder schade
        En sij moet haast Moeder zijn,
        En met een den Voester zijn.
        Sinte Pieter door fijn praten,
        Met een Maarte, en Soldaeten,
        Heeft verlochent zijnen heer,
        En dat meer als enen keer.
      
      
        Sompson zonder achterdenken,
        Wiert verblijnt als ene vincke,
        Mits 'hy kwalijk zijne trouw,
        Gaf aan ene vremde vrouw.
        En als Salomon ginck minnen,
        In den drift van al zijn zinnen,
        Al wat schoon was in het land,
        Wiert dan kwijt zijn groot verstand
      
      
        Die te veel gaat bij de vrouwen,
        Vroeg of laat zal hem berouwen,
        Die het perikel niet en schout,
        Vindt ter stond dat hem berouwt,
        Mensen syn te kranke vaten,
        En wie luttel konnen baten,
        Goe propoosten als den strijdt
        Van het Vlees te vinnig bijt.
      
      
        In het perikel van te falen,
        Mag een Mens niet blijven dwalen
        Als het Schaep mag staan en gaan
        Op den weg daar Wolven staan.
        Als gheoorloft is te saeijen.
        Daar men noit zal mogen mayen,
        Als men met een leer zal gaan,
        Waar dat al de sterren staan.
      
      
        Als de zonne zal doen vriezen,
        En de doden zullen niezen,
        Met een woord, men mag dan gaan
        Waar dat de peryckels staan.
        Als een Kind met vier gaat spelen,
        t'is gewis het zal haast kwelen,
        Want het stroy dat lichte brand,
        Zal beschadigen syn hand.
      
      
        Wij zijn Kinders in de zinnen,
        En dat meest als wij beminnen,
        En wij peizen op geen kwaad,
        Of het was alsdan te laat.
        Wijs en heilig zijn die vlughten,
        Het perikel de ghenuchten,
        Want zij schromen voor t'misdaet,
        Eer begonst is enig kwaad.
      
    
  