
    
      
        O JESU schreyt niet meer,
        U schreien doet mij zeer,
        Bedwingt u bitter stenen.
        Ik bidd' U, Kindtje teer,
        Ik bidd' U groten Heer,
        en wilt niet meerder wenen.
      
      
        Gij schreyt om mijn misdaad,
        Gij schreyt om all' mijn kwaad,
        Gij schreyt om mijne zonden;
        Die staegh Gij tegenstaet,
        Die Gij ten hoogsten haat,
        En wenst te zijn verslonden.
      
      
        O! ogen weent, en schreyt,
        Ziet hoe op hooy hier leit
        Om uwer sondens wille,
        De hoogste Majesteit,
        In grote droevigheyd,
        Die niet en is te stillen:
      
      
        Ten zij dat gij beweent,
        En swarelijcx besteent
        Uwe eyge zelfs misdaden:
        Dies braken dauw verleend,
        Toont trouw'lijck dat gij meent
        Uwe ziel van die het ontladen.
      
      
        'k Beschrey mijn zonden all',
        'k Beschrey mijn zwaren val,
        O trouwe Ziel-behoeder!
        Die op dit tranen dal
        In het Bethlemytsche Stal
        Geworden zijt mijn broeder.
      
      
        Ik schrei, ik zucht, ik steen,
        Ik mijn misdaad beween;
        'k Zal beter nu gaan leven.
        Mijn hert verhard voorheen
        Als ene Marmer-steen,
        Begint nu voght te geven.
      
      
        Houdt op, O kleine Kind!
        Die mij dus teer bemint,
        Houdt op, houdt op van schreien:
        Gij mij aan U verbindt,
        'k Zal zijn niet meer zo blind,
        Dat ik van U zal scheyen.
      
    
  