
    
      
        Ik roep' tot u uit dieper noot,
        O Heer wilt mij verhoren,
        Ziet doch eens aan, dit lijden groot
        Van uwe uitverkoren,
        Die als slacht schaepkens worden geleid
        Ter dood, gelijk als David zeid:
        Tot ons, o Heer, neigt u oren.
      
      
        Al die van zijn boosheid aflaat,
        Die moet haren roof wezen,
        En die niet meer tot Babel gaat
        Fij roept de wereld over dezen,
        Maar die boosheid en overspel doet,
        En die vergieten het onschuldig bloed,
        Die wonen over al zonder vrezen.
      
      
        Komen wij Oost, Zuid ofte West,
        Wij zien u Bruid moet zwerven,
        De voghelkens hebben haren nest,
        Maar haar stootmen uit haar erven,
        Ter poorten uit met groter schandt,
        Met Abraham in vreemde land,
        Haar Vaders land moeten zij derven.
      
      
        O God ontmaeckt ons u erfdeel niet,
        Wij en begeren hier schat noch gelde,
        Wij gaan, als oft gij ons verliet,
        Ter stad uit, op den velde,
        O Heer ons niet altemaal verstoot,
        Want tranen zijn dagelijks onze brood,
        En vreugde gebeurt ons selde.
      
      
        Pijne voor vreugd geeft gij, o Heer,
        Droefheid voor blijdschap meeste,
        Verslagen herten zijn u begeer,
        En ook gebroken van gheeste,
        Want gij kastijtse die gij wilt ontfaen,
        Als het goud in het vier, zo wij verstaan,
        Dus moet dit nu zijn ons feeste.
      
      
        Hier in verblijden wij ons weer,
        Dat ons droefheid zal verkeren
        In vreugd ende blijdschap, na Christus leer,
        Is God met ons, wie mag ons deren?
        Die niet en spaerde zijn enigen Soon,
        Maar liet hem voor onze zonden don,
        Wie mag ons van hem weren?
      
      
        Een kleine tijd hebben zij noch,
        Die ons hier branden en drinken,
        Eilaas dan zullen zij roepen, och!
        Wat mochten wij bedincken,
        Wij hebben Gods uitverkoren begeckt,
        Hierom, o bergen, ons doch bedekt
        Voor God, oft hij zal ons krincken:
      
      
        In steenrotsen en holen meed
        Zullen zij vluchten van vrezen,
        Voor Gods verschrikkelijk oordeel wreed,
        Bewijzen groot leet-wesen,
        Maar lacy, het zal dan zijn al te laat,
        Hierom doet goed en laat het kwaad,
        Zoekt vreed', ende staat na dezen.
      
      
        Neemt waar, o mens, het is nu de uur,
        Van zonden op te breken,
        Het valt u zwaar, o creatuur,
        Tegen 'tprickel te steken,
        Wilt doch verbeiden den Ooghste goed,
        En stort niet meer onschuldig bloed,
        'Trecht hoort God toe, hij zal het wreken.
      
      
        Reinigt u handen, O Rechters gij
        Van het bloed des Lams, en doet boete,
        Verlaat den roof, dat bidden wij,
        Niet om ons, want wij lijden moeten,
        Maar om dat gij onze dagen verkort,
        En onze bloed als water uytstort,
        Naakt u een oordeel onsoete.
      
      
        Ia lieve mens, wie zijt gij doch?
        Dat gij u tegen God dorst zetten,
        V zal veel tijds gebreken noch,
        Als gij ons meynt te verpletten,
        Ons zielen zijn in de handen Gods,
        Haar zal niet roeren de pijne des doods,
        Ook honger, dorst, kout noch hetten.
      
      
        Kondy ons trekken uit zijn hand,
        Hij is van allen den sterken,
        Gij meugt ons vangen, ter wereld sant,
        Maar niet om dieverij, noch quaey werken,
        Denkt wie Gods uitverkoren aentast,
        Dat hij zijn oogh-appel raakt, hier op past,
        Heer doet haar ogen op dat zij het merken.
      
      
        Schelt doch (O Heer) haar boosheid kwijt,
        Zij weten niet wat zij doene,
        Maakt ons slechts sterk in dezen strijdt,
        Dat wij ontvangen de krone,
        Al breken zij dan onze aarden vat,
        Als gij ons ziele dat schone schat,
        Behoudt in uws Vaders throone.
      
    
  