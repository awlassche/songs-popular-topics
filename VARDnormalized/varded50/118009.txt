
    
      
        O Koning Christus! die aan des Vaders rechterhand
        Den schepter voert, waar door gij morss'len kont, en pletten,
        Al wie vol wrevel zich onttrekken aan uwe wetten:
        Gij hebt den duivel zelf gekluistert aan uwe band.
      
      
        Nu woed hij grimmig, wijl hij weinig tijds meer heeft.
        Die Heldraak poogt uwe Bruid boosaardig te verslinden.
        het Bloeddronken Babel gaat op het nieuw zich onderwinden
        Te dempen al, wat haar verleiding wederstreeft.
      
      
        Is nog niet bloeds genoeg met stromen uitgestort?
        Vervaardigt men al weer vervloekte moordtooneelen?
        En zal de Tegenchrist zijn oude rol weer spelen?
        Ziet, hoe de Kerke van dat Beest beangstigt word.
      
      
        Allengskens is de muur van Sion ondermynt.
        De Vorsten hulden het Beest, wiens Vad'ren dat bestreden.
        Vervolgings moordtrompet blaast Babels aanhang heden,
        Terwijl de duivel ook gants losgelaten schijnt.
      
      
        O Koning Christus! zie eens van uwe hemelthroon.
        Zeg tot die Sauwels: wat vervolgt gij mij? Vel neder
        het Geen Babel sticht, en bouw doch Sions muuren weder.
        Geefaan vervolgers van uw'Kerk verdienden loon.
      
      
        Gij leeft 'en heerscht nog in den Hemel, als voor heen.
        Gij kont den raadslag der Achitofels verdwaazen.
        Gij breidelt hun geweld, en gij belacht hun raazen.
        het Zij al ons tegen: zijt gij met ons slechts alleen.
      
      
        Maar wilt gij dat uw volk ter proef weer zij gesteld:
        Maak het kloekmoedig en volstandig in dat lijden.
        Laat het niet weig'ren zelf ten bloede toe te strijden:
        Dan houd dat zegerijk door uwe kracht het veld.
      
      
        het Zal ook dus zeker zijn naar uwe onfeilbaar woord!
        Spijt hellepoorten! spijt die stormen, en die baaren!
        Het Kerkschip zal door al die barning veilig vaaren.
        Vervolgers worden eens in eigen bloed versmoord.
      
    
  