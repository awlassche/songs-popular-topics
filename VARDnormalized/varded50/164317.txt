
    
      
        Ik wil een Liedeken brengen ter banen
        Van d'ongheluckighe Courtisanen,
        In dezer stede mij wel bekent:
        Die Venus speeltjen wel zijn gewend,
        Met Duytschen, Franken, en Italianen,
        Daar met zij hebben haar jeugd geschend.
      
      
        Martijntje die heeft haar vrijer verloren,
        Daarom is zij ontsteken met toren:
        Zij geeft de schuld aan Antonet,
        En zeid dat zij haar vreugde belet,
        Daarom heeft zij haar de dood gezworen
        Zo haast zij komt uit het Kinder-bedt.
      
      
        Om dat er Mooi Aeltjen heeft onder gelegen
        Daarom zo gaat zij zo wijd ontreghen,
        Zij plag te gaan zo eng en zo smal:
        Zij was met Floris eens in de Stal,
        Daar heeft ze een Aposteuny gekregen,
        Die haar negen maanden zweren zal.
      
      
        Margrietje wil haar stellen ter eren,
        Daarom draeghtse zo prachtighe kleeren,
        A la modo op de nieuwe voet,
        En daar toe een ghepluymde Hoed:
        Maar dat haar droefheid doet vermeren
        Is het dat ze daar me niet op en doet.
      
      
        Francijntje wil hangen haar huis te huren,
        Om dat ze benijdt wordt van haar geburen:
        Zij zeggen zij houdt zo olijk ravot.
        Maar na mijn dunkt zo zijn zij bot,
        Dewijl haar huis heeft hoge muren:
        Zij zeggen, het is maar een Varkenskot.
      
      
        Anneken is daar zo bijster belaeyen,
        Want zij en kan noch spinnen noch naaien,
        Haar jonge Jaertjes die zijn verby,
        Zij is niet bekwaam tot slavernij:
        Daarom wend zij haar aan het Kopp'len draaien,
        En mede tot droge Gasterij.
      
      
        Princesse Susanne derft haar wel roemen
        Dat zij er wel vijfenveertig kan noemen,
        Die haar gestadig lopen na,
        En haar begeren, wou zij zeggen ja:
        Ik zeg, zij is er een bloeme der bloemen,
        Maar s' is gekweld met Sciatica.
      
    
  