
    
      
        Gij zoete Venus minnaeren,
        Die met gheneucht,
        Zoekt al met een lief te paren
        In eer en deugd,
        Gaat vrij, gaat vrij al zonder schromen
        Daar mede voort,
        Arbeid dat gij cont bekomen
        Van haar ‘het ja woord.
      
      
        O die eed’le zoete Minne
        Brengt vreugde aan,
        Die zijn lief na wens kan winnen
        Die mag wel gaan,
        En doen van herten den Here
        Eens offerandt,
        Dewijl God hem gaat vereren
        Zijn liefste pand.
      
      
        Ik wil overluyd’ gaan loven,
        Na ‘het recht gebod,
        Allene den Heer van boven,
        Die grootste God,
        Die ieder als een water-beke
        Het herte stiert,
        Dan hem, van hem zo wil ik spreken
        Die ‘het al regiert.
      
      
        ‘Tsijn al tezamen grote zotten
        Die Venus eerdt,
        Waardig zijn zij te bespotten,
        Die zulks ook leerdt,
        ‘Theeft al, ‘theeft al voorwaar zijn wezen,
        Wat dat men hoort,
        Dan boven, gelijk wij lezen
        In Godes woord.
      
      
        Jeugdig herten jong van jaren
        Die zijt ghesint
        Om in liefde voort te baren,
        Ik bid, bemint
        U lief oprecht, dat gij door deuchde
        O mens geniet,
        Gelijkerwijs als met vreugden
        Mij is gheschiet.
      
    
  