
    
      
        Rist uit den slaap schoon Herderin,
        Aurora die komt ons ontwekken;
        Rijst uit den slaap mijn schoon Vriendin,
        Wij moeten tezamen in het veld gaan trekken.
      
      
        Wel wie hoor ik al voor mijn deur
        Mij roepen in de middernachten,
        Is het enen Herder of een Monseur
        Die mij zo vroeg hier komt ontwaken?
      
      
        Och neen mijn schone Silvia,
        het Is Coridon uwen Beminden;
        Komt Liefste, want het wordt te spa,
        Laat ons gaan treden onder de linden.
      
      
        Ach Coridon, waar wilt gij gaan?
        Ik zie de Lucht is noch vol Sterren;
        Wat maakt gij zo vroeg op de baan?
        Want den dag is noch veel te verre.
      
      
        Wel hoe mijn schone Engelin,
        Mijn Schaepjens zijn al aan het weiden;
        Sa spoeyt u wat mijn Herderin,
        Om uwent wil zal ik wat beiden.
      
      
        Wel is het waar, ach Coridon!
        Ik zal haast op de been wel wezen;
        Ia Lief, mijn waarde, mijn schone blom,
        De Zon is al lank op geresen.
      
      
        Sa komt mijn schone Herderin,
        Ik zal u Schaepjens gaan ontsluiten,
        Ik zal ze drijven te veldwaerd in,
        Om te gaan plukken de groene kruiden.
      
      
        Wel Coridon, ay toeft noch wat,
        Ik moet mijn malen gereed gaan maken,
        Dan zullen wij al langs dit pat
        Ons Schaepjes drijven en vreugde rapen.
      
      
        Wel Lief ik bid u toeft niet lang,
        Den Nachtegaal begint te zingen,
        Al door zijn schoon en zoet gezang,
        Mijn hert van vreugd begint te springen.
      
      
        Sa Coridon laat ons met vreugd
        Ons Schaepjens in het veld gaan leiden;
        Ach laat ons treden gaan met deugd
        Al langs de groene Klaver-weiden.
      
      
        Ach Lief mijn schone Silvia,
        Sa komt mijn soetste Engelinne,
        Och ontvangt mij in u gena,
        Laat ons gaan spreken van de Minne.
      
      
        Coridon is dat u gedachtâ€™,
        Mijn aan te spreken van de minne,
        Gij zijt voorwaar niet wel bedacht,
        Ik ben te jong een Harderinne.
      
      
        Wel Lief ik bid u weest gerust,
        Laat mij u foetjens eens genaken,
        Dat ik u geve enen kus,
        En dat al op u rooder Kaken.
      
      
        Ach wat zal het zijn, ach Coridon,
        Als gij een kusjen hebt gegeven,
        Het zal verdwijnen als de Zon
        Die over ons hier komt geschenen.
      
      
        Oorlof gij Herders in het groen.
        Leeft soetjens met u Herderinne,
        Geeft met het aangenaam saysoen
        Malkander enen kus van minne.
      
    
  