
    
      
        O God, wiens goedheit is gelijk met uw vermogen,
        En die door uwe kracht de wereld onderhoudt,
        Die uwe kinderen het verbond houd in den hogen,
        En voor de bozen hebt een pynigplaats gebouwd:
      
      
        Wij staan voor u verschrikt van wegen onzen zonden,
        En hebben uwe wraak verdiend naar het hoogste recht;
        Als hebbend' uwe wet en heilverbondt geschonden,
        Waaraan gij uwen vloek en straffe hebt gehecht.
      
      
        Wij hebben naar uw woord en stem niet willen horen,
        Maar ons omtrent uw wet steeds wrevelig getoond.
        Wij leefden onvervaard voor uwe straf en toren,
        En hebben uwen dienst onwaardiglijk gehoond.
      
      
        Wij stopten de oren voor de stemmen der Profeten,
        En gaven geen geloof aan uwer knechten woord;
        Ia hebben stoutelijk uw hoog bevel vergeten,
        Zodat het nimmer in de harten is geboord.
      
      
        Wij allen doemen ons, als taande voor uw ogen,
        Gij moogt rechtvaardig ons vergruizen door uw hand:
        Wij zijn niet waardig uw ontfermend mededogen,
        Maar datg', als zondaars, ons in uwe wraak verband.
      
      
        Bij u, o God, alleen is het recht, doch wij staan schuldig,
        Wij zijn voor u beschaamt van wegen al ons quaat.
        Maar, Heer, naardien gij zijt barmhartig en geduldig,
        Zoo toon ons toch gena in dezen droeven staat.
      
      
        Vergeef, vergeef, o Heer, zoo veel elendelingen,
        En voer niet over ons uw gansche gramschap uit.
        Laat onze smekingen toch in uw oren dringen,
        Opdat, Heer, over ons uw oordeel word gestuit.
      
      
        Wil alle rampen, die ons dreigen, van ons weren,
        En zie ons in gena met gunstig' ogen aan:
        Zoo zal uw aangezicht naar Zion wederkeren,
        En uwe schatkist voor uw volk steeds openstaan.
      
      
        Doe dit om Christus wil, den Koning aller volken,
        Om uwes zelfs wil, Heer, betoon ons uw gena.
        Redt zoo veel duizenden uit's vijands naare kolken,
        Die tot u roepen in hun boeien vroeg en spa.
      
      
        O Iakobs Hoeder, Heer van alle wereldtstreeken,
        Zie op de smarten van uw volk, zoo zwaar gedrukt,
        Zijn lijden, droefheit, smaad, en zilte traanenbeeken:
        Hoor zijne stem omhoog, terwijl het hier gaat gebukt.
      
      
        Wij steunen niet op iets dat in ons wordt gevonden,
        Op waangerechtigheit, verdienst', of eige kracht;
        Naardienw' als aan het kwaad verkocht zijn en verbonden,
        En dat geen mens voor u onschuldig word geacht.
      
      
        Maar alles wachten wij alleen van uw genade,
        Van uw barmhartigheit en liefd' in uwen Zoon:
        Opdat het zalig licht uws aanschijns ons verzaade,
        Alsw' u in heerlykheit beschouwen op den troon.
      
    
  