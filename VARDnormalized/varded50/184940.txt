
    
      
        Waar zijn nu alle Hemel helden
        Die hare lusten eertijds velden!
        Of die het neemt ernstig voor,
        Is op het spoor,
        Om met ons te treen,
        Hier om laegh benen,
        Hier om laegh benen op d'aerden,
        Voor God en het lam van hoge waerden.
      
      
        Eerst wetend' dat de lust der zonden,
        Met al dat hier de Ziel kan wonden,
        Ter neder wordt geveld,
        Met haar geweld,
        En slacht d'offerhant,
        Wiens rook ende brand,
        Nu ten Hemel, zacht komt stijgen,
        En Godes gunste daar verkrijgen.
      
      
        Dit is het geen hem kan behagen,
        En wie dien slag met mij durf wagen,
        Die treet nu voor de hand,
        Met zijn verstand,
        En laat Godes reen,
        Nu het hert bekleen,
        Niet ten deel, maar heel en d'allen,
        Om niet in enig kwaad te vallen.
      
      
        Want al wat vleeschlijck is, moet henen,
        De held're dag is nu verschenen,
        Ons Heer, en opper-hooft
        Heeft nu verdooft,
        Al het geen wel eer
        Onder Moyses leer,
        Scheen den zegen mee te brengen,
        Maar het leven, niet en kon verlengen.
      
      
        Wel aan die dan u lust wilt zoeken
        In het open slaan van nieuwe boeken,
        Hoort wat ons Veldt-heer zeid,
        En u voor leidt,
        In het nieuwe verbond,
        Als een vasten grond,
        Ons van zijn gezant is beschreven,
        Waar door men eeuwig komt te leven.
      
      
        Hier is geen voorhuid te besnijden,
        Gelijk wel eer in oude tijden,
        Van het onverstandig Kind;
        Het welk men mindt:
        Maar het gehele lijf,
        Moet verstaald en stijf
        Van de deugd zijn ingenomen,
        Wil men ten hogen Hemel komen.
      
      
        Ontlast dan uwe phantasye,
        Die tegen dit verbond maar strye:
        Want al dat vleyschlijck leeft,
        Geen deel en heeft,
        Aan des Hemels kroon,
        Dien God tot een loon,
        Dien hij tot een loon wil schenken,
        Meer dat het aards vernuft kan denken.
      
      
        Op schortend dan de kracht der lenden,
        Om alle passyen te wenden,
        Na Gods volmaakt besluit,
        Het welk hij uit,
        In het volmaakte woord,
        Nu zo lang gehoord,
        Nu zo lang gehoord van Gode,
        'tGeen hij door Christus heeft geboden.
      
    
  