
    
      
        WIe is het die vrij, met ongeboeyde ziele,
        Bevrijd van alle kruis,
        Om hoog zal gaan, als op Elias wielen
        Tot boven in Gods huis?
        En hoe moet hij, en zijn gestalte wezen,
        Die voor Gods toorn (het welk is een gloed,
        Die al de boze gants verdoet)
        Niet hoeft te vrezen?
      
      
        Het is die geen die ongewoon tot liegen,
        Geen vals geruchte smeet,
        Die niet een mens zal wetende bedriegen,
        Of oorsaeck zijn tot leed:
        Die te aller tijd de kind'ren Gods doet eren,
        Maar het boze volk dat God versmaad
        Is vijand door een heyl'ge haat:
        En haat vals zweren.
      
      
        Die om gewin, door vuyle boze stukken
        Zijn naasten niet uytsuyght,
        Noch die ook niet, om de arme te onder-drucken
        De Rechten omme-buigt.
        Die door geschenk, noch ook door boze lere,
        De suyv're waarheid niet verlaat,
        Noch ook het goede om het kwaad,
        Niet doet verkeren.
      
      
        Die zijn gemoed voor Gode kan uitstorten,
        En toont een zuiver hert:
        Die door bedrog, ook niet en zal verkorten
        Zijn schulde, tot iemands smert.
        Die ook in tucht alzo bedwinght zijn ogen,
        Dat zij niet leiden tot het kwaad:
        Die door des werelds schijn-cieraert,
        Niet werd bedrogen.
      
      
        Ziet die is het, die daar zal gaan om hogen
        En eeuwig aldaar zijn,
        En alle heil geniet voor Godes ogen,
        En salige aanschijn:
        De Hemel zal zijn sterke vesting wezen,
        Daar hij met zegen overstort,
        In eeuwigheid behouden wordt
        Zonder te vrezen.
      
    
  