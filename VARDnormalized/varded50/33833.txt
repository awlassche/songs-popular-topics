
    
      
        G' Hebt d'Ouden horen lere
        De Phariseën kwaad,
        Bemindt uw naasten seere,
        Maar uwe vijanden haat.
      
      
        Maar, ik zeg, uwe vijanden
        Bemindt, en doet ze goed,
        Die van u spreken schanden
        Gij goed van spreken moet.
      
      
        Bidt voor die zijn verbolgen,
        En die u lasteren,
        Zo dat zij u vervolgen
        Om  te beschadigen.
      
      
        Dat gij met zulke daden
        Sijt Kinders van uw Vaêr,
        Die over goed' en kwaden
        Zijn Zon laat schijnen klaar.
      
      
        Die door zijn milde zegen
        Op goed' en kwaden giet,
        En zijn vruchtbaren regen
        Van niemand en verdriet.
      
      
        Is het saek dat gij uwe vrinden
        Alleenelijk bemindt,
        Wat loon zult gij dan vinden,
        Wat of gij daar mee wind.
      
      
        Dat doen ook de Sondare,
        En Publicanen fel,
        Die minnen ook, voorware,
        Die haar beminnen wel.
      
      
        Is het dat gij aan die gene,
        Die u weldaden geeft,
        Maar goed doen wilt allene,
        Wat grati of dat heeft.
      
      
        Indien gij aan die genen,
        Daar gij van waght profijt,
        Alleenelijk wilt lenen,
        Wie of u danke wijt.
      
      
        Dat ziet men wel geschieden
        Van de Zondaren kwaad,
        Die het leen elkander bieden,
        Om hare eigen baat.
      
      
        Is het dat gy-lie wilt groeten
        Uw Broederen alleen,
        Dat zelfde ook doen moeten
        De Heidens in het gemeen.
      
      
        Maar mindt gij uwe vijanden,
        En gundt haar uwe weldaad,
        En leent haar uwe panden,
        En waght daar van geen baat.
      
      
        Dan zult gij wezen Zonen
        Van de allerhoogsten Heer,
        Die u dat dan zal lonen
        Wel rijkelijken weer.
      
      
        Want hij is tot de kwaden,
        En tot d'ondangkbaer' mild:
        Dus wezen vol genaden,
        Als uwen Vader, wilt.
      
      
        Zoekt dan volmaektigheede,
        Op dat gij daar toe raakt,
        Gelijk uw Vader mede
        In d'Hemel is volmaakt.
      
    
  