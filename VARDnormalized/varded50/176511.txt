
    
      
        HEt stubbig Israël,
        Wat heeft het een gezwel
        En hardigheid in d'Ooren;
        Want watmen tot haar zeid
        In alle billijkheid,
        Zij willen het niet horen.
      
      
        Dies keer ik mij als nu
        Gij Hemelen! tot u,
        Ik heb u wat te spreken;
        Ik moet in uwen schoot,
        Uitstorten mijnen noot,
        Of't Herte zal mij breken.
      
      
        Hoort dan den rechten gront,
        En woorden van mijn Mond,
        Ei! laat mijn Lere druipen,
        Gelijk door des Hemels nat
        Het Aardrijk wit bespat,
        De Vrugten doet uytkruypen.
      
      
        Ik zal Gods Majesteit,
        En al wat hij mij zeid,
        Met luider keel uitroepen;
        Hij is een Rots, en Steen
        Voor allen in het gemeen,
        Doch meest voor zijne Troepen.
      
      
        De werken die hij doet,
        Zijn zo volkomen goed,
        Datt' niet en is te zeggen:
        Het Oordeel dat hij veld,
        Is machtig vast gesteld,
        En niet te weder leggen.
      
      
        De Woorden van het Verbond,
        Gekomen uit zijn Mond,
        Zijn nooit op Aerd' gevallen:
        De Waarheid, en zijn Recht,
        Staat bij hem vast gehegt,
        En strekt zich over allen.
      
      
        Wat is ook Israël,
        Een schandelijk Gesel!
        Hoe hebben sijt verkorven!
        Zij zijn, zeid God de Heer,
        Mijn Kinderen niet meer,
        Ik ben haar afgestorven.
      
      
        'k En house voor de myn',
        (Schant-vlecken alsse zijn)
        Ik zal ze voorts verachten,
        o Schadelijk en boos!
        o Gij verkeert en loos!
        Verdrayende Geslachte.
      
      
        o Vollick Dwaas en Zot!
        Zult gij, den Heer u God
        Het goed' alzo vergelden?
        Is hij u Vader niet?
        Die u zijn gunste biet
        In Stad, en op de Velden?
      
      
        Heeft hij u niet gekocht?
        En in zijn Huis gebrocht,
        En daar gegeven Voedsel?
        Heeft hij u niet gemaakt?
        En trouwelijk bewaeckt,
        Zegt, vuil, en slim gebroedsel?
      
      
        Hebt gij wel ooit gedacht.
        Aan het vorige geslacht,
        Of ande Oude dagen?
        Zo niet, dijn gang en tret,
        Naar uwe Vaders zet,
        En wilter haar na vragen,
      
      
        Die zullen met bescheid
        U zeggen, hoe het leit,
        En wat ik heb bedreven
        Om u, en u Geslacht,
        (Bij mij zo hoog geacht)
        Te houden bij het leven.
      
      
        Als d'alder-hoogste God,
        De Volken, door het Lot
        De Erfenissen deylde,
        En dat hij over al,
        In Canâns Berg en Dal,
        Het Land, en Gragten peylde,
      
      
        Hoe Vaderlijk en wel
        Deed' hij met Israël,
        En Israëls Geslachte;
        Hij toonde doen voorwaar,
        Dat hij haar allegaar,
        Veel meer, als and'ren achte.
      
      
        In het ruyme vlakke Veld,
        Heeft hij de Paal gesteld:
        Na dat de Stammen heten;
        Want dat hij haar besint
        En lief had als zijn Kind,
        Dat woud' hij geerne weten.
      
      
        Hij is doch in het geheel,
        Sijns' Iacobs part en deel,
        En het snoer van zijne Erven:
        Geen Man, zo noo' zijn Land,
        Zijn Erfgoed, en zijn Zand,
        Als hij dien Zoon souw derven.
      
      
        Hij vont hem in een Land,
        Van Bomen onbeplant,
        Een huilen de Woestijne;
        Daar heeft hij hem geleid,
        En Liefelijck geweyt,
        Gelijk een Man de zijne.
      
      
        Daar heeft hij hem gespaard,
        En trouwelijk bewaard,
        Als d'Appel zijner Ogen.
        Wat had hij met dat Kind,
        (Zo zeer bij hem bemint)
        Een machtig mededogen!
      
      
        Den Arent doet zijn best,
        Om uit het hoge nest
        Zijn Jongen op te wecken,
        Op dats' haar zachte Veer'
        En Wiexkens, des te eer
        Tot vliegen mochten rekken.
      
      
        Zo woont hij ook ontrent
        Het nest, en is gewend,
        Zijn Vleugels uit te strekken,
        Gelijk de Hinnen doen,
        Wanneer ze zijn in het broen
        Om het zoete Goed te dekken.
      
      
        Zo dede God de Heer,
        Ia dat, en noch al meer
        Met sijn' Israëliten;
        Hij de zo, hij alleen,
        Daar was ook anders geen,
        Die acht gaf op haar krijten.
      
      
        Hij gaf haar boven dien,
        Veel meer als and're Liên,
        Hij gaf haar, dat ze reden
        Op de hoogten van de Aard,
        [Hij gaf haar Vuur en haard,
        In groot' en vaste Steden.]
      
      
        De Vrugten van het Veld,
        Zij kregen, zonder geld
        Of iet daar voor te geven;
        Hij liet haar in dat Land,
        En ande soetste kant,
        In vrolickheden leven.
      
      
        Hij gaf haar zonder maet
        Den zoeten Honich-raet
        Uit Rotsen ende Leien;
        Hij gaf in die Woestijn
        Daar niet dan Rotsen zijn,
        Den Oly uit de Keyen,
      
      
        Hij gaf, zo veel als elk
        Mocht eten, vanden Melk
        Van het kleine Vé gekomen:
        De Boter gaf hij haar,
        Geronnen in de Kaar,
        Van Koeien afgenomen.
      
      
        Het zoete van het Lam,
        Het Vette vanden Ram,
        Gemest in Basans Weiden;
        De Bokken, en het Vé,
        De Hinden, en de Rhé,
        Haar over al geleiden.
      
      
        Hij gaf haar Druiven-bloed,
        Als Suikeren zo zoet,
        Hij gaf haar om te drinken
        Den Witten Hippocras,
        En wat het schoon gewas
        Noch meerder wist te zinken.
      
      
        Maar als dees' Jeschurun,
        (Eerst bijster schraal en dun)
        Van vet was overladen,
        Zo sloeg hij achter uit,
        En als een snoden Guit,
        Begost hij God te smaden.
      
      
        Helaas! dien trouwen God,
        Die wier hem tot een spot,
        Hij was niet te bedaren;
        Hij, die hem had bewaeckt,
        Wier over al gelakt,
        Den Rotsteen liet hij varen.
      
      
        Doe stond Gods ingewand
        Als in een luchten brand,
        Tot ijver zij hem weckten;
        Ten was ook niet te zien,
        Dat zulke snode Liên,
        Met haren Here geckten.
      
      
        Zijn Ingewand, zijn Hert,
        En Ziel, ontsteken werd,
        Door hare vuyle daden.
        Het was met haar van het zot,
        Zij dienden den Afgod,
        Den Duivel, en zijn Raden.
      
      
        Zij dienden sulcken Sant,
        Die in haar Vaderland,
        Haar Vaders nooit en kenden;
        Het was een Steen en stok,
        Het was een houten blok,
        Tot welken zij haar wenden.
      
      
        Den God die haar gebaard,
        En trouw'lick had bewaard,
        En het best gaf om te eten;
        Den Rotsteen van haar heil
        (Daar het immers was zo veil)
        Dien hebben zij vergeten.
      
      
        Als God de Here zag,
        Dat dit zo bij haar lag,
        En hoe die boze Lieden,
        Door al dat vuyle werk,
        Zo in, als uit de Kerk,
        Hem, haren God, verrieden.
      
      
        Dus wier bij hem bestemd
        (Ei! zegt doch was het vremt?)
        Zijn Aangezicht te bergen,
        En voor een wijle tijd,
        (Zo raakten zij hem kwijt)
        Haar niet met al te vergen.
      
      
        Ik zal zei God de Heer,
        Met mijn Gezicht, van veer,
        Van boven eens aanschouwen
        Wat van haar eynd' zal zijn;
        Ze zijn doch vol Venijn,
        En ledig van berouwen.
      
      
        Zij zijn een boos Geslacht,
        Bij mij gans niet geacht;
        Daar is geen Trouw te vinden,
        Bij haar, noch bij haar Zaad,
        het Is niet dan enkel kwaad,
        Wat dat zij ooit versinden.
      
      
        Zij hebben mij verwekt
        Tot gramschap, en gegeckt
        Met al mijn goedicheden:
        Dies zal ik tot de roen
        Mij haestelijcken spoen,
        En haar met Voeten treden.
      
      
        Tot ijver hebben zij
        Den Zoon, den Geest, en Mij
        Verwekt, met hare Goden,
        En ik den waren God
        Ben haar als tot een spot,
        Als waar ik enen Doden.
      
      
        Ik zal haar door een Volk,
        Dat zij niet zonder Tolk
        Verstaan, noch horen zullen,
        Een Vollick zo verhert,
        Als geen gevonden werd,
        Met bitterheden vullen.
      
      
        Door het Heydensche Geslacht,
        (Zo dwaas bij haar geacht)
        Zal ik haar gaande maken;
        Haar sond' in mijn gemoet
        Een Vier ontsteken doet,
        Dat in de Hel zal blaken.
      
      
        Een Vier, waar door het Land
        Tot in het ingewand,
        Zal werden aangesteken,
        Een Vier, waar door de vrucht
        Daar na den Huisman zucht,
        Zal werden weg gestreken.
      
      
        Een Vier, waar door den gront
        Der Bergen in het rond,
        Geweldig zullen kraken,
        Zo wil, zo zal ik dan,
        Zo veel ik immer kan,
        Mijn zelven zo vermaken.
      
      
        Geen plage, geen verdriet
        Men hier of daar en ziet,
        Ik sals' op haar uitgieten;
        Ik zal, (ik zweer het haar!)
        Mijn Pijlen altegaer,
        Op haren rug verschieten.
      
      
        Zij zullen ande Koorts,
        Gelijk een Kaars en Toorts,
        Al terende gaan kwijnen;
        Zij zullen bij gebrek
        Van Voedsel, en verdek,
        Al levende verdwijnen.
      
      
        Een Vierig, Root Geswel,
        Zal haar, zo hart en fel
        Aan allen kanten steken:
        Dat Long, en al dat goed
        Dat haar noch leven doet,
        Aan stuk zal willen breken.
      
      
        Jck zal den Tijger wreed,
        Den Slang die aarden eet,
        In het midden van haar zenden:
        Zij zullen door het land,
        Niet weten aan wat kant
        Dat zij haar zullen wenden.
      
      
        Van Buiten, zal het Zwart,
        Den ouden Grijzen Baard,
        Noch teere Maagd verschonen;
        Noch Moeder, noch het Kind
        Dat m' in de luren wind,
        Noch iemand van de Zonen.
      
      
        Van Binnen, zal den schrik
        Haar Ziel zo dapperlick
        Aan alle kanten treffen,
        Dat alsse neder zijn,
        Zij haar van smert en pijn
        Niet zullen konnen heffen.
      
      
        Ik zeide, ik zal haar Naam,
        En wijt-beroemde Faam
        Tot in den gront uitroeien,
        Ik zal haar over al
        Niet anders als een bal
        Wegwerpen, en verstroeyen.
      
      
        Ook soud't al zijn gedaan
        Zij waren lang vergaan,
        Indien ik niet en myde,
        Den Lasterlijcken Blaam,
        Die mijnen groten Naam,
        Daar door souw moeten lijden.
      
      
        En dat, die hier ontrent,
        Den Afgod is gewend
        Voor zijnen God te eren,
        Daar door uitkrijten souw,
        Met enen schamp'ren jouw,
        Zo moet men het haar verleren!
      
      
        Wij hebben Jacobs God,
        Haar allen tot een spot,
        Uit Canaan gedreven;
        Daar tegen is ons Land
        Door onzen groten Sant,
        In eren hoog verheven.
      
      
        'k Verklaar u noch eenmaal,
        En spreeck de zelve Taal,
        Zo 'k dat niet had gevreest,
        Gij waart den Cananijt,
        En wreden Iebusijt,
        Al lang ten prooi geweest.
      
      
        Gij sijt doch sulcken Zaad,
        Dat door u eigen Raad,
        En dwaasheid, loopt verloren,
        Daar is ook geen verstand
        Bij u, noch in het Land,
        Een ieder kan het horen.
      
      
        o Dat gij wel bedaard!
        En wijze Luiden waart!
        Gij zout in al u werken,
        In alles wat gij doet,
        In het quaed' en in het goed,
        Op uwe einden merken.
      
      
        Dan souw een enig Man,
        ('k Verseker u daar van)
        Wel duizend Man verjagen
        En duizenden, van twee,
        Als in een diepe Zee,
        Haar zien ter neer geslagen.
      
      
        Noch zout gij sulcken macht,
        En tonen sulcken kracht.
        Zo God niet had besloten,
        Van wegens uwen trots:
        U schielijk met een bots,
        In des Vijands hand te stoten.
      
      
        Want haren Rots en Steen,
        Haar Goden in het gemeen,
        Daar op zij haar verlaten,
        Zijn als ik heb gezeid,
        Maar enkel Ijdelheid
        En Porceleyne Vaten.
      
      
        Dit zeggen is zo klaar,
        Zo zeker, en zo waar,
        Dat, als zij het Vonnis wijzen,
        Zij onzen Rots, en Heer,
        (Iehova) al veel meer
        Als haren moeten prijzen.
      
      
        Want haren Wijnstok, wis
        Van Sodoms Wijnstok is,
        Gesproten uit de velden
        Alwaar Gomorrha stond,
        En het vollick haar zo bond
        En schandelijk aenstelden.
      
      
        Haar Besiën, haar Wijn,
        En al wat dat ze zijn,
        Met hare boze werken,
        Zijn enkel Draken Gal,
        Venijnig over al,
        Een ieder kan het merken.
      
      
        De Straffen van haar kwaad,
        En hare boze daad,
        Zijn die niet opgesloten
        Bij mij? en als een schat
        Versegelet, tot dat
        Ik haar ter neer zal stoten?
      
      
        De wrake die is mijn,
        Ik zal het vergelden zijn;
        Ook zal die niet verbeiden,
        Maar komen met der spoed,
        Wanneer dat haren voet,
        Haar schielijk zal verleiden.
      
      
        Den dag van haren val
        Niet lang uit blijven zal,
        Hij is alreeds aan het komen,
        Hij loopt wat dat hij mag,
        Bij nachten en bij dag,
        Gelijk de snelle stromen.
      
      
        De Here zal hem spoen,
        Zijn vollick recht te doen,
        En over haar berouwen:
        De Roeden die zijn hand
        Bedreygden het gantse Land,
        Die zal hij wederhouwen.
      
      
        Och! och! nu zien ik wel,
        Zal dan heel Israel,
        En alle knechten roupen,
        Gods hand is weg gegaan,
        Het is met ons gedaan,
        Wij zijn geslage Troupen.
      
      
        Daar is geen hulpe meer,
        Zal schreeuwen even zeer,
        Zo wie zich had besloten
        Of hier of daar in het Land,
        Of aan een woeste kant,
        Van alle Man verstoten.
      
      
        Alst dus zal zijn gesteld,
        En al ter neer geveld,
        Van ieder een verschoven,
        Dan zal Gods Rechterhand,
        Haar stellen in dien stand,
        Waar in des hem zullen loven.
      
      
        Dan zullen zij te gaar
        Gelijk een blijde schaer,
        Met vollen monde zeggen,
        Waar is der Heyd'nen God?
        Het is voorwaar van het zot,
        Op die zijn Hoop te leggen.
      
      
        Het is wind op sulcken een,
        Op zo een vozen steen,
        In druk, en in benouwen,
        In kruis en in verdriet,
        Als ieder treurig ziet,
        Zijn troost te willen bouwen.
      
      
        Zij dronken vanden Wijn,
        Tot dronckens toe te zijn,
        Wij gaven onze Offranden,
        Wij leiden altegaer,
        De giften op het Autaer
        En brachtent met ons handen.
      
      
        Wij dachten, door het bloed
        Te trekken haar gemoet
        Tot hulp en mededogen,
        Doch vonden ons op het lest,
        Gelijk ook al de rest,
        Zeer jammerlijk bedrogen.
      
      
        Zij wisten noch van gaan,
        Noch ook van op te staan,
        Om ons, eilaas! te helpen,
        Daar lagen wij op het veld,
        Zo derelick gesteld
        Gelijk verlaten Welpen.
      
      
        Wij liepen door het Land,
        Wij liepen na de Strand,
        Om hier of daar te schuilen,
        Dan het was om niet gedaan,
        Men liet ons droevig staan,
        En bitterlicken huilen.
      
      
        Ziet dan, ei lieve! ziet
        (Den Afgod is doch niet)
        het Geen ik u dikwijls zeide,
        Dat ik, en ik alleen
        God ben, en anders geen,
        Om iemand wel te leiden.
      
      
        Ik doo', ik sla, ik heel,
        het Is mij al even veel,
        Het is al in mijne handen,
        Wie dat het is of leeft,
        Hij kracht noch macht en heeft
        Te redden uit mijn banden.
      
      
        Ik doe, dat niemand kan,
        Noch Reus, noch sterken Man,
        Ik hef mijn hand na boven,
        Ik lef in Eeuwigheid!
        (Zo zweer ik met bescheid)
        Wie zal mijn ere roven?
      
      
        Wanneer ik eens den Trom,
        Zal laten slaan rondom,
        En mijne Zwaarden wetten,
        Zo zal mijn Rechterhand,
        Die stoten aan een kant,
        Die tegens mij haar zetten.
      
      
        'K zal maken, dat mijn Zwart
        Scherp, woest, en onbedaard,
        Der Mensen Vlees zal eten.
        'K zal maken, dat mijn Pijl
        Zal vliegen inder Ijl,
        En mensen Bloeden vreten.
      
      
        'K zal maken dat in het bloed,
        (Alst doch zo wezen moet!)
        Wie zal het mij beletten?
        Mijn zwart, mijn pijl, mijn loot,
        Waar meed' ik stiet of schoot,
        Haar zelven zullen betten.
      
      
        Ik zal ze groot en klein,
        En allen in het gemeyn,
        Gevanck'lick henen voeren,
        En niemand van het Land,
        Zal vinger of de Hand,
        Of Vin' daar tegen roeren.
      
      
        Iuygt Heidens; Joden, juygt;
        U zelven neder buigt,
        Hij zal de bloeden wreken
        Van die, waar door zo zwaar,
        Zijn Knechten hier en daar,
        Moordadich zijn gesteken.
      
      
        Hij zal als door een vloed,
        Van Christi Iesu Bloed,
        Het land met hem verzoenen:
        En alles wat er is,
        Van Zonden, als een wis
        Ter Poort' en Stad uit boenen.
      
      
        Dan zullen zij te gaar
        Gelijk een Nieuwe-schaer;
        Den Heer met Lof-zang prijzen,
        En zingen voor en nà
        Onze God, (Halelu-jah!)
        Wij zullen eer bewijzen.
      
      
        Dit is mijn laatste Woord,
        Ik Moses, moet nu voort
        Ik ga in vrè na boven!
        Alwaar ik buiten pijn,
        Bij mijnen God zal zijn,
        Om hem altijd te loven.
      
      
        Jck bid u voor het lest,
        ('k Betuyg u!) doet u best
        Dat uwe zoete Spruiten,
        Mijn laatste Testament
        Geschreven voor mijn eynd',
        Gestadig mogen uiten.
      
      
        Daar is doch leven in,
        Een leven, daar gewin,
        En blyschap is te vinden.
        Ei! laat ze dit, en dat,
        Als in een heilig Vat,
        Op hare Herten binden.
      
      
        Zo zullen zij met vreugd,
        En heel en al verheugt,
        In Iesu Christo sterven,
        En dan, alwaar ik ga,
        Nà het Hemels Canaà,
        Ook dat, met mij be-erven.
      
    
  