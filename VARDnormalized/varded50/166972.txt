
    
      
        EEn oude Fabel, van lange wijl,
        Stelt ons Cupido voor,
        Dat hij met zijne boog, ende pijl,
        Des Minnaers hert ziet door,
        Waar uit terstond de minne swelt,
        En maakt dat hij zijn liefd' op iemand stelt.
      
      
        Men stelt hem met een fakkel in de hand,
        Gevuld met brandent licht,
        Daar door hij terstond in het ingewand
        Een Minne vlamme sticht:
        Zij schild'ren hem ook als een kind,
        Zonder gezicht, en beide ogen blind
      
      
        Die dit versierde zeer grootlijcks loogh,
        En die het gelooft is mal:
        Een kind, een fakkel, een pijl, een boog,
        Die doen hier niet metal:
        De Minne vlam, die zoete brand,
        Die komt ons toe, van heel een ander kant.
      
      
        De minne die zijnen scherpen schicht
        Mij tot de ziel schoot in,
        Kwam aan gevlogen uit het gezicht
        Van haar, die ik bemin:
        Haar zoet, en minnelijcken oog,
        Was het altemaal, de pees, de pijl en boog.
      
      
        De fakkel die mij in mijne jeugd
        Het herte stak in brand,
        Dat was haar reine en witte deugd,
        Haar zeden, en verstand:
        En daar kwam ook haar schoonheid bij,
        Waar bij Heleen' niet te gelijken zij.
      
      
        Maar Cupido die en wasser niet,
        Hij heeft mij nooit geplaagd,
        Maar die mijn hart heeft in haar gebiet,
        Dat is een jonge maagd:
        Ik swijgh wie het is: maar zegge zo,
        mijn liefste in nu zelver Cupido.
      
    
  