
    
      
        DEn Here lof. zijn ere klincke,
        De luister zijner daden blincke
        Den volken. Hier, met lied en luid,
        En spreekt all’ zijne wond’ren uit:
        Dat zijnen name roem-rijck zij.
        Der Godt-gesinden hert verbly.
      
      
        De Heer, en sijn’ zo hoge krachten,
        Zij het opper-wit van uwe gedachten,
        Om durentlijck beglanst te zijn
        Van zijnes Godlijckheydts aanschijn.
        Behoudt in trouwe herte-blaen
        De werken ooit van hem gedaan:
      
      
        De seldtsaemheden zijner werken:
        Zijn wetten, vaste wille-perken.
        V, zaad van Abram zijnen knecht,
        V, Iacobs kind’ren, is het gezegd.
        De Heer ons’ God. (daar houdt hem voor)
        Zijn oordeel all’ de wereld door.
      
      
        Zijns woords onsterflijck na-geheugen
        Vrijdt eeuwlijck zijnen mond van leugen
        En knoopt door duysendt stammen heen
        Zijn eens-gemaeckte bond aan een,
        Daar van hij eerst met Abram sprak
        En na beswoer aan Isaac:
      
      
        Dat hij met Iacob laatst oprichte
        En met zijn zaad voor eeuwig stichte.
        Het land van Canaan (sprak God)
        Vw’ eeuwig erf en vaste lot.
        Te dier tijd was haar aanzien kleen
        En haar getal ten naasten geen.
      
      
        Haar staat was als der vreemdelingen,
        Die vast van het een tot ’tander gingen
        Van volk tot volk, van land tot land.
        En’ noch, in zo verschoven stand,
        En leed God niet dat van den lien
        Den zijnen hinder sou’ gezien.
      
      
        Liet enig Konings hert zich neigen
        Ten leed; straks hoord’ hij Godes dreigen:
        En raakt mijn uitverkoren niet.
        Doet mijn Profeten geen verdriet.
        (Wel hun die als een waerden schat
        In Godes zorge zijn bevat.)
      
      
        Den honger kwam, op Gods gebieden,
        Al ’taerdtrijck door. ’tgebrack den lieden
        (Mits hij natures krachten sloot)
        Alom aen’t noodelijcke brood:
        De Heer (o diepe goediche’en!)
        Zand, haar ten nut, een man voorheen.
      
      
        ’tWas Ioseph dieder wierd gezonden,
        Als slaaf verkocht, als schelm gebonden;
        De kluister heeft zijn voet geprangt,
        Het ijzer zijne ziel beangt.
        Tot dat zijn rede (na-vertelt)
        Gods in-spraeck in hem heeft gemeld.
      
      
        De volcker-heer zendt ijlig henen,
        De Koning zelfs ontboeyt zijn schenen,
        Stelt hem (onlangs een snooden slaaf)
        Ten vollen Heer van huis en haeff,
        Ten hoofden hoofdt, ten Raden Raad,
        Ten wijsheydts mond in doen en laat.
      
      
        Als Israël dit had vernomen,
        Verplaetst’ hij zich, en is gekomen
        In het rijck’ Egypten, ’tlandt van Cham,
        Daar hij als vreemdling woning nam,
        En d’haters (door Gods zegening)
        In tal en kracht te boven ging.
      
      
        Geluk volgt nijd. De Heer gehengde
        Dat niet alleen de gunst zich engde
        Maar ook het hert gants om ging staan
        Om, haats en quaedts-gesint, voortaan
        Zijn volk, sijn’ knechten, in den grond
        Te helpen door een lozen vond.
      
      
        Noch mist de list. God, haar behoeder,
        Zendt zijn knecht Mose, met zijn broeder
        Aaron, een verkoren paar.
        Die, door veel wond’ren, naakt en klaar
        In het land van Cham den harden lien
        Haars aen-segs wisheydt deden zien.
      
      
        Met duisternis kwam hij ze plagen;
        Tot nachten wierden haar de dagen.
        Sijn’ knechten hebben op zijn last
        Met onvermoeyden vlijt gepast.
        Haar water maeckt’ hij enkel bloed,
        Haar vissen krengen in den vloed.
      
      
        Haar land gaf vorsen, die met hopen
        Des Konings slaep-vertreck bekropen.
        Hij sprak: en op zijn machtig woord
        Kwam boos gewormt te grimmel voort.
        De luis, het wal-gelijck gediert,
        Heeft alle hoek en plaats door-swiert.
      
      
        Voor regen zand hij hagel neder.
        Vuyr-vlammen straelden heen en weder
        Door’t goddeloos verhardde land,
        Den aangename druiven-plant,
        Den vijgeboom smeet hij ter ne’er
        En alle hout in het woud om veer.
      
      
        Noch eenmaal sprak de plagen-gever:
        Straks kwam de sprinkhaan met de kever,
        En vrat, ontellijk in getal,
        Des landes vruchten all’ end’ all’.
        In het endt, met algemeenen moord,
        Kwam hij op alle eerst’-geboort’.
      
      
        Dit was het slot der wonderdaden.
        Zijn volk met rijken buit geladen,
        Heeft hij ten laatsten uitgebracht.
        En geen van dit bemint geslacht
        (Terwijl Gods straf den bozen sloeg)
        Die mede-last der plagen droeg.
      
      
        Uit waren zij; en blij, Egipten.
        Geen liever ding dan dat ze glipten
        Wiens bywoonst’ haar een plagen-tas,
        Een eeuwig stof van grouw’len was.
        Zijn wolk heeft haar des daags bedekt,
        Zijn vuyr een nacht-gelei verstreckt.
      
      
        Hij schafte Quackels’ does’ hem baden,
        En Hemelbrood tot haar verzaden.
        Hij opend’ haar den harden steen,
        En ’twater vloot met stromen heen
        Door’t dor en dorstig Heiden-zand
        In het ongebouwt Arabisch land.
      
      
        Want hij gedacht aen’t ver-voorleden,
        Aen’t bindt-woordt zijner heiligheden,
        Aan Abram sijn’ getrouwen knecht
        En’t bond met hem eens op-gerecht.
        In triumphante vrolijkheid
        Heeft hij zijn vrunden uitgeleid.
      
      
        Hij gaf haar, bij ’tbesit der landen,
        Den arbeid van der volken handen:
        Dat haarder elk in alle trou
        ’tGeset zijns Wets bewaren sou’
        Na ’tvoorschrift van des waerheydts leer.
        Lof zij den allerhoogsten Heer.
      
    
  