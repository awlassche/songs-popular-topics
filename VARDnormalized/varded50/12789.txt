
    
      
        Ik souck mijn hert tot Godes dienst te wennen:
        Daar toe zo moet ik God wel leren kennen:
        Ik lees zijn woord, na dat ik heb gebeden:
        Ik spreeck van God met Christi beste leden:
        Ik hoor zijn woord, eerbiedig en aandachtig.
        Heer maakt mij doch u woord altijd indachtig.
      
      
        Ik souck mijn God oprechtelijk te minnen:
        Ik toom, om Gods wil, al mijn boze zinnen:
        Des werelds goed en zal mij niet verleiden:
        Om mij van God, en van zijn dienst te scheiden:
        het is al voor God, mijn goed, ja ook mijn leven.
        Ik wil mij gans tot zijnen dienst begeven.
      
      
        Ik souck daar bij ook mijnen God te vrezen:
        Niet als een slaaf, gelijk ik plag voor dezen:
        Maar als een kind ontsiet zijn eyge Vader:
        Ik wordt, door 'theymlijck kwaad, geen Gods verrader.
        Ik schrik voor straf, doch veel meer voor de zonde:
        Ik worde, voor Gods oge beducht, gevonde.
      
      
        Ik derf mij vrijelijk op God vertrouwen,
        Ik zal niet meer op kwade midlen bouwen
        Schoon dat gebrek, of ellend mij verdrucket,
        Schoon dat de dood mij na het graf toerucket:
        Mijn hoop staat vast, God zal mij niet begeven:
        Ik zal na 'tsterven, met God eeuwig leven.
      
    
  