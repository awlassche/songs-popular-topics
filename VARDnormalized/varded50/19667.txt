
    
      
        Hier staan wij op die zelve gronden,
        Daar d'uitgedreve Vorsten stonden,
        Eer het zwaard Gods Veldheer werd vertrouwt:
        En och! wat maakt ons trots, en stout,
        Om, tegens des hemels zuivre wetten,
        Zoo eigenzinnig te besmetten
        Door tegenstreven ons gemoed,
        Eer het nieuwe Rijk ene vasten voet
        Genomen, en wel dicht gesloten,
        Zijn wortels heb zoo diep geschoten,
        Gelijk een cederboom, die, vast
        Aan Liban, op geen winters past:
        Noch komen cedren te bezwijken;
        Noch eer, dan cedren, grote Rijken:
        En spieglen zich de Groten niet
        Aan het geen men meer dan daeghlix ziet?
        O blinde en dolle reuckeloosheid!
        O al te ondanckbre en trotse boosheid!
        Wat is het, dat u den breidel slaeckt,
        Zoo ras als niet tot iet geraakt?
      
      
        Verwaentheit weelde en ledige uuren
        Verweldigen de steilste muuren.
        De hoogmoed en de leckre tand
        In het lachende beloofde land
        Terstond het eerste hof bedorven.
        De roozegeur der honighkorven,
        De versche room der dertele geit,
        Die in de beste kruiden weit,
        De muskadel, die d'ouders zagen
        Twee mans op enen handboom dragen,
        De hartverquickende granaat,
        De boom, die puik van dadels laed,
        De vijg, als vuisten uitgedegen,
        De vette olijf, al het veld vol zegen,
        Verzelt met dat gezegend zwaard,
        Zijn oirzaeck, dat de spruit veraard
        Van God, haer' stam, te mild in het geven.
        Men valt aan het woÃªn, van het wederstreven.
        Men houd met alle maght den staf,
        Dien d'eigenaer met recht vergaf.
      
      
        Een schip op zand verstreckt een baken.
        De Voorzaat leert den Nazaat waken,
        Die let op roer, en star, en peil,
        En houd gestadig oog in het zeil,
        Om recht de haven in te varen:
        Terwijl d'alziende ooghappels staren
        Op het hoofd, gekroond met diamant,
        het Welk in Gods hart de krone spant,
        En, in het paleis van louter marmer
        En cedren, klaeght dat zijn beschermer,
        De bondkist, met onzekren voet
        Zich aan een hut vernoegen moet:
        Doch God belooft zijn oir te wecken;
        Dat zal de Cherubinnen dekken
        Met bogen, hemelhoog gebouwd,
        En overkleed met klinkklaar goud.
        Daar zal hem Aron wierook branden,
        En zien de heilige offeranden,
        (Zijn aanzicht naar de zon gekeerd)
        Van hemels vier tot as verteerd.
      
    
  