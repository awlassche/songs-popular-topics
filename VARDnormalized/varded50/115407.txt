
    
      
        het WAs een Vrijer jonk van dagen,
        Deze had noch nooit gevrijt,
        het Was in het koelste van de tijd,
        Of het woey veel koude vlagen,
        Geen verkoeling hij en vand,
        Want hij was in lichten brand.
      
      
        Hij bestond hem eens te mallen
        Met een stuk geneuglijk vleys;
        En hij vond van reis, tot reis,
        Dat dit Dier had goed gevallen:
        Maar zij zocht een ander lied,
        En dien deun verstond hij niet.
      
      
        Heer! wat hebje zoete treeken,
        Heer! wat is u woelen zoet,
        Sprak zij met ontsteken bloed:
        Wilje mijn wat vorder spreken?
        Neem jou tijd, en stonde wis,
        Wijl'er stond, en plaatse is.
      
      
        Lieve susje, wat mag het wezen?
        Och! ik word zo zeer geport;
        En ik weet niet waer'et schort:
        Mocht ik met dees' kus genezen,
        Dan zo liet ik u met vre'e,
        En mijn matte leden me'e.
      
      
        Wel gij kunt'et krachtig zeggen,
        Ik sou menen het was waar;
        Komt mijn Vrijer, komt mijn vaar.
        Ziet dees' ronde borsten leggen,
        Plukt'et eerste Venus-kruit,
        Daar spruit meerder vreugde uit.
      
      
        Hoe? beginje mij te kwellen?
        Kijk dit wezen en bedrijf;
        Wel wat zel dit bloote lijf?
        Wel wat sellen deze vellen?
        Deze quabben met'er twieÃ«n,
        Wie sou daar vermaak in zien.
      
      
        Hoe staat Jochim; tast beneden,
        Heer wat ben je grouw'lijk plat;
        Fooi wat duivel wat is dat?
        Fooi wat duyvle morsigheden,
        Steld die vreugd vrij aan een kant;
        Fooi wat kreeg ik in mijn hand.
      
      
        Ik word bang, en sou wel spouwen,
        Dat mij dit van jou geschiet,
        Waar je vroom, je had dat niet:
        Waar je bent ik zal je schouwen
        Voor de spijt aan mij begaan,
        Non is al mijn brand gedaan.
      
      
        Loop gij Buffel, loop gij Vlegel,
        Bij de beesten op het land,
        Daar men sulken beest niet vand:
        En ik zeg met zinnen kregel,
        In het minste, en het meest
        Hij is slimmer als een Beest.
      
    
  