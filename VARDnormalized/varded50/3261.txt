
    
      
        Nooit en heb ik bet’re stonden,
        Voor mijn nare ziel gevonden,
        Als wanneer ik heel alleen
        Met mijn God mag zijn gemeen:
        O! wanneer ik stil en eenzaam,
        Zoo met God mag zijn gemeenzaam,
        Dat is ‘het aller zoetste zoet,
        Dat genieten kan ‘het gemoet!
      
      
        ’k Heb mij dikwijls afgescheiden
        Van ‘het gewoel, dat af te leiden
        Komt de zinnen van den Heer,
        En steeds druckt na de aarde neer,
        Om zoo vrij van ‘het aards gewemel,
        Op te stijgen na den Hemel,
        En het herte van de aard’
        Op te zenden Hemel-waard.
      
      
        O! hoe stiller! hoe eensamer!
        Hoe geschickter, hoe bekwamer!
        Dat mijn ziele zich bevind,
        Tot dat heilige bewind!
        Kan mij wonderlijk verluste
        In de stilte, in de ruste,
        Zelfs ook in het eenzaam veld,
        Daar het schepsel God vermeld.
      
      
        Ieder diertje, ieder miertje,
        Ieder graasje, ieder siertje,
        Roepen t’ zaamen uit de eer
        Van den groten Opper-Heer
        Ieder steentjen, ieder zantjen,
        Ieder boomptjen, ieder plantjen,
        Ook de bloemptjens in den hof,
        Geven overvloedig stof.
      
      
        Om de wonderlijke schoonheid,
        Die daar in dog naakt ten toon leyd,
        Van den Schepper te verstaan,
        Dan zoo denck ik onbelaan
        Indien ‘het schepsel is dus heerlijk,
        O hoe schoon! en onweerdeerlijck!
        Wat een glans! en wat een schijn
        Moeder in den maacker!
      
      
        Hoor ik daar het tirilieren
        Van de vogeltjens, die zwieren
        Door de lucht, of op een tak
        Zingende op haar gemak,
        ‘k Denck hoe zij met held’re kelen
        ‘s Heren zoeten lof uytqueelen,
        ‘k Neur mee na, ei lieve hoort!
        Wat maakt dat een zoet akkoord!
      
      
        Kom ik de aarde te beschouwen,
        ‘k Vind de bergen en lands-douwen,
        ‘k Vind het gansche aarterijck
        Uwer goed’ren vol en rijk!
        Schaapjens zijn der in de heide,
        Beesten zijn der in de weide,
        Waar ‘k mij wende, waar ‘k mij keer,
        ‘het Is vol uwer goedheid Heer!
      
      
        Gaa ik d’oogen eens opheffen
        Na den Hemel, met beseffen,
        Na de Zon, of na de Maan,
        Zoo moet ik verwonderd staan:
        En ik roep uit met verbaastheid,
        Welbedagt, en niet in haast’heit,
        Groot zijt gij in Majesteit!
        Wonderlijk in heerlijkheid!
      
      
        Of indien ik eens van verre
        Zie, hoe duizenden van sterre
        Flonkeren en pralen zelf
        Aan het buitenste gewelf;
        Dan zoo denck ik met verwond’ring,
        Indien de buitenste zold’ring
        Zoo versierd is, o hoe fijn
        Moet het binnenste wel zijn.
      
      
        Of zoo ik de diepe paden
        Gaa van d’ holle zee doorwaden,
        Daar bevind ik nog veel meer
        Uwe wonderen o Heer!
        Daar is diepte zonder maten,
        Daar is breete niet t’ omvaten,
        Dan zoo zeg ik o! hoe groot
        Zijt gij Here Zebaoot!
      
      
        ’k Zie daar in de Schepen wand’len,
        Die in verre landen hand’len,
        Die op Gods genade gaan
        Naa de Moor, en Indiaan;
        ‘k Vind daar in de Leviathan,
        Daar de mense heeft veel baat van,
        Kleine vissen zonder tal,
        Uwe wond’ren over al!
      
      
        ’k Gaa mij somtijds ook wel zetten,
        Om u Heilig Woord en Wetten,
        In het eenzaamst van mijn huis
        Afgezonderd van ‘het gedruis,
        Met mij zelven eens ter degen
        te Overleggen, t’ overwegen,
        en t’ herkauwen ook dat Woord
        dat ik voormaals heb gehoord.
      
      
        Als ik aan dat peinzen kome,
        ‘k Word’ daar door als opgenome,
        ‘k Word’ dan wonderlijk verheugt,
        ‘k Voel dan niet dan Hemel-vreugd;
        Daar en is geen aardse zaacke,
        Die mijn ziel zoo kan vermaacke,
        Zulcken zoeten zoetigheid,
        Is in ‘het peinzen opgeleid.
      
    
  