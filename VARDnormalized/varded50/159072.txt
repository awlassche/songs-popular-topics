
    
      
        KOude, lange, nare nachten
        Dringen ons verstand en krachten
        Tot haar rechte weder-deel:
        Wie soud' niet het Paren wensen?
        Want een Lichaam, en twee mensen,
        Warmen eens en eens zo veel.
      
      
        Maar hoe hoog onze zinnen malen,
        Boven alle Hemels stralen
        Is er een, die twee ver-eent,
        Is er een, die haar bij namen
        Roept, en voegt voor af te samen,
        Eer de een de ander meent.
      
      
        het Blijckt hier op den dag van huiden
        Aan des twee getrouwde Luiden,
        Onze Bruidegom en Bruyt.
        Als de Speel-noots komen tezamen,
        En een-drachtigh zeggen Amen,
        Daar mee is het praetjen uit.
      
      
        Wel dan nieu-getrouwde Lieden,
        Zegen, kan ik niet gebieden,
        Niemand doet dit als de Heer:
        Daarom zal ik u toe wensen,
        Zaligheid bij God en Mensen,
        Dan behoefje doch niet meer.
      
      
        Noch zo wens ik u te samen,
        Dat men noemt u beider namen
        Taat en Mem wat om-gekromt,
        Als de Maan in het Maeghde-teken
        Preuts en prachtig uitgestreken,
        Even oud te wonen komt.
      
      
        Ook zo raad ik de Speel-nootjes,
        Eer verstrammen hare kootjes,
        Eer de Grijsert komt aen-boort,
        Na een goed Partuur te ramen;
        Want een Man en Wijf te samen
        Maken verr' het best akkoord.
      
    
  