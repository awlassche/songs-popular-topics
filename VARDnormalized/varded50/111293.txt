
    
      
        HOe wel is het hem, die toe mag treen
        Tot in de binnenkaam'ren heen;
        En in Gods Tempel schouwen
        Den sieraad van het Heiligdom,
        De Sterkte van het Koningdom,
        En op zijn Naam vertrouwen!
        Genaed' is daar het Sielen-deel,
        Genade stilt het hert geheel;
        S' is als een Spijs van boven:
        Wordt men gebragt in het Heiligdom,
        het Verflaauwde hert zal wederom
        Den Here vrolijk loven.
      
      
        O dat mijn Ziel dan in der daad,
        Met David, in den dageraad,
        Door innig hertz-verlangen,
        Uit traag-en treurigheid ontwaak',
        En God in ootmoed regt genaak'
        Om steeds HEM aantehangen!
        Ik ben een arm onmagtig kind!
        Een blad gedreven door den wind,
        Zo Gij mij niet verschoonet;
        Een Tortelduyfje in de kloof!
        'k Erken de kleinheid van het geloof,
        Dat in mijn herte woonet.
      
      
        Dit is het geen mij roepen maakt,
        En mij zo vaak aan het herte raakt:
        Ach! laat ik het U klaagen,
        Mijn Heer! mijn Maaker! en mijn God!
        Die Gij wilt worden het deel en lot
        Van hen, die naar U vraagen.
        De Wereld is mij als een land
        Van wildernis', of het dorre zand;
        Mijn hert vindt geen verkwikken!
        Haar drank smaakt aan de ziel als draf,
        Haar voedsel is een louter kaf,
        Als GIJ geen' spys', zoudt schikken!
      
      
        Mijn vlees (de hutt', waar in ik woon)
        Dat eertijds had een ijdel schoon,
        Wil mij bijkans niet dragen;
        Ten zij de Ziel door hoop gesterkt,
        En door uwe Levenskragt bewerkt,
        Mij sett' als op een wagen!
        En daarom, o mijn GOD en Heer,
        Zij neemt tot U alleen haar keer,
        Als tot haar Zielsbeminde!
        Uwe Liefde set't toch maat en tyd',
        Dat niemand al te veel en lijd,
        Maar weer verpozing vinde!
      
      
        Mijn oge stelt U tot haar doel;
        Mijn hert dorst innig door het gevoel,
        Dat gene drank kan laaven,
        Dan GIJ, die de FONTEINE zijt,
        Daar vraagt ze om, ook nu ter tijd,
        En naar geen' and're gaaven!
        Ai, laat het smeken van Uw kind,
        Het geen sig zeer behoeftig vindt,
        Uw Vader-herte breken!
        Dat gene dag mij ga voorbij;
        Waar op niet een'ge laaf'nis zij;
        Verhoor dit sugtend' smeken!
      
    
  