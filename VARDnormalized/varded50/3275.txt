
    
      
        Laat ook komen wat wil komen!
        Duivel, Wereld, wat het zij,
        Rampen, smerten, kruis en lij,
        ‘k Zal niet zwikken, schrikken, schromen
        Voor al ‘het geen dat vleesch’lijck hiet,
        Jesum en verlaat ik niet.
      
      
        Buren, Vrinden, Vader, Moeder,
        Man of Vrouw, hoe na bevrindt!
        En hoe teder ook bemindt!
        Zoon of Dochter, Zuster, Broeder,
        Of wie dat het ooit aanriet,
        Jesum en verlaat ik niet.
      
      
        Alhoewel dat zelfs een ieder
        Jesum ook verlaten wouw,
        Echter evenwel ik zouw
        Jesum niet verlaaten, wie der
        Bij hem blijft of van hem vliet,
        Jesum en verlaat ik niet.
      
      
        In het zoet en in het zure
        Blijf ik mijnen Jesus bij,
        ‘k Lijd’ dan ook wat dat ik lij!
        Nood nog dood zal mij verrueren,
        ‘het Zij ook wat ‘het zij voor verdriet,
        Jesum en verlaat ik niet.
      
      
        Laat de Duivel woeden raazen!
        Jesus is mijn rust, mijn rots,
        Met hem ik de Duivel trots
        Laat hem vier en moord uitblazen,
        Jesus mij zijn hulp aanbiet,
        Jesum en verlaat ik niet.
      
      
        Wat ik lijd’ of niet en lijde,
        Ene kus van Jesus mond
        Die verzet dat weer terstond,
        ‘k Lijd’ dat lijden met verblijden,
        Als hij maar een straal uytschiet,
        Jesum en verlaat ik niet.
      
      
        ’k Schrik noch zwik voor ‘s werelds dreigen,
        ‘k Acht haar zuur zien niet met al,
        Haren toorn en ongunst zal
        Mij dog nimmer tot haar neigen,
        Hoe vergrimt zij mij aanziet,
        Jesum en verlaat ik niet.
      
      
        des Werelds zoet zien is mij zuur zien,
        Wee! indien ik ben haar vrind!
        Van de wereld word bemind!
        ‘s Werelds lachen is mijn stuur zien,
        God mij ‘s werelds gunst verbiet,
        Jesum en verlaat ik niet.
      
      
        Een zoet aanzien van zijn ogen
        Dat verzoet verzet heel licht
        ‘s Werelds donker zuur gezicht;
        Als wij dat genieten mogen
        Alle droefheid die vervliet,
        Jesum en verlaat ik niet.
      
      
        Wild de wereld spotten honen?
        Ik en stoot mij daar niet aan,
        ‘het Zelfd’ is Jesum ook gedaan;
        Zijne smaathe’en zijn mijn kronen,
        Of zij nog zoo vinnig ziet,
        Jesum en verlaat ik niet.
      
      
        Laat de wereld lokken tokken
        Ik en geef haar geen gehoor,
        Voor haar tronen ‘k stop mijn oor,
        Neen, zij zal mij niet verlokken,
        Of zij nog zoo koop’lijck biet,
        Jesum en verlaat ik niet.
      
      
        des Werelds vleien is mij vloeken,
        Kwelen kwellen, strelen zijn
        Stekken, al haar zoet fenijn,
        Vlemen vliemen, laat s’ het zoeken,
        Hoe zoet haar gevlei geschiet,
        Jesum en verlaat ik niet.
      
      
        Al haar licht dat is mijn duister,
        Kronen, tronen, groten staat;
        All’ haar’ heerlijkheid vergaat;
        Die betooverenden luister
        Hoe zij flonckert, die verschiet,
        Jesum en verlaat ik niet.
      
      
        Wat zijn schepters? Koninkrijken!
        Leeme nieten, pluyme-licht,
        Bij dat eeuwig zwaar gewicht;
        O! die moeten daar voor wijken,
        Of mij ‘het aardse groot ontschiet,
        Jesum en verlaat ik niet.
      
      
        ’k Heb een ander gloor in d’ ogen,
        Die men ziende niet en ziet,
        En niet hebbende geniet;
        Die al ‘s werelds schoon doet doven,
        Als men die daar bij besiet,
        Jesum en verlaat ik niet.
      
      
        Al woud’ iemand aan mij schenken
        Voor zijn liefde al het goud
        Van zijn huis, voorwaar ik zoud
        Gans verachten, en niet denken
        Hem te schatten tegens iet,
        Jesum en verlaat ik niet.
      
      
        Of schoon iemand naakt en bloot is,
        Nauwelijks een penning heeft,
        Op de gunst van and’re leeft,
        Geen Koning zoo rijk en groot is,
        Als hij Jesum maar geniet,
        Jesum en verlaat ik niet.
      
      
        Jezus zal mijn goud mijn goed zijn,
        Kosteler dan all het geen
        te Zaam gevonden wordt benen,
        In hem zal mijn overvloed zijn,
        Hij mijn all zijn, Lieve ziet!
        Jezum en verlaat ik niet.
      
      
        Of men schoon all’ vreuchd’ der aarden
        En haar blijschap aan mij gaf,
        Jesu zoet dat maacktze laf;
        Zij is mij van gener waarden,
        Hoe zoet zij zig mij geliet,
        Jesum en verlaat ik niet.
      
      
        des Werelds zingen is mij zuchten
        Reien schreien, lachen is
        Mijne ziele bitternis,
        ‘k Schep geen vreugd in hare kluchten
        In een ijdel werelds liet,
        Jesum en verlaat ik niet.
      
      
        Naa dat lachen volgt een wenen,
        O! die vreugde die breekt op!
        Hoe bitter is hare grondsop!
        Naa dat zingen volgt een stenen,
        Hoe die vreugde mij ook vriet,
        Jesum en verlat ik niet!
      
      
        Mag ik maar daar boven zingen
        ‘het Hemels Halleluja Heer!
        Ik en wens geen vreugde meer,
        En daar Davids sprongen springen,
        Wegg dan werelds vreugde! vliet,
        Jesum en verlaat ik niet.
      
    
  