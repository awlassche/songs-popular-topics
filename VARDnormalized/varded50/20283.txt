
    
      
        FOrtuna kwaad
        Gij valt mij heel rebel:
        Momi verraad
        Gij doet mij groot gekwel:
        Anteros vel
        t’Fy wat hebdy ghewracht,
        t’Is u op-stel,
        Dat mij mijn lief veracht.
      
      
        Ik, die gelen
        Heb Actaeons torment,
        Heeft zij (soo’t scheen)
        Getoond haar liefde jent,
        Zeer reverent
        Ghegunt tot een beloon,
        Dat ik present
        Mocht komen haar persoon.
      
      
        Hier door zo was
        Mijn hert altijd verblijd,
        Want druk genas
        Door rechte vreugd altijd:
        Want met jolijdt
        Waren wij dik vergaard
        In Venus crijdt,
        Daar Cupido kracht baard.
      
      
        Maar lacy ziet
        Het is nu zeer verkeert,
        Want gij lief vliet
        Van mij, en refuteert
        Mij, als onweert
        t’Ghebruyck mij voor ghejont:
        Maar gij rompeert
        Niet mij, maar u liefs gront.
      
      
        Princesse zoet
        Hoe wel gij mij veracht,
        Nochtans ik moet
        V minnen door de kracht
        Van liefde heet,
        Die in mijn herte woont,
        Zijt ook bereet,
        Liefd, met rein liefde croont.
      
    
  