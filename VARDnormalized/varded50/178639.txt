
    
      
        TWist, Heer, met mijne twisters, fier
        In moed, en recht uw krygsbanier
        Op tegens hen, die mij bestrijden.
        Grip zwaard en schild, om mij te vryden.
        Sta op, o Heer, tot mijne hulp,
        Dat des vijands magt mij niet bestulp;
        Vel uwe spiesse, en sluit den weg,
        Dat ik voor hem niet open legg'.
      
      
        Trek mijn vervolgers te gemoet.
        Zeg tot mijn ziel: ik ben uw goed,
        Uw heil. laat hen met schande sneven
        Die naar mijn ziele staan en leven.
        Dryfze achterwaarts, en maak beschaamt
        Die tezamen hebben quaat beraamt
        Tot mijn bederf. des hemels straf
        Verstrooize voor den wind als kaf.
      
      
        Des Heren Engel dryfze heen
        In duisternissen, nooit betreên,
        En jaagze op gladde slibberwegen,
        Versteken van Gods heil en zegen.
        Des Heren Engel volgze en sla
        Hun heir, en toon hun geen gena.
        Want zonder oorzaak is hun net
        En strik met list voor mij gezet.
      
      
        Zij hebben zonder reen mijn ziel
        Belaagt, opdat ze in lijden viel',
        Dat hem dan ook verwoesting treffe,
        Voordat hij het wete en recht beseffe.
        Dat hij zelf valle in het net, gesteld
        Voor mijne ziel, door boos geweld.
        Hij val 'er met verwoestinge in,
        Opdat zijn magt mij nooit verwinn'.
      
      
        Zoo zal mijn ziel zich in den Heer
        Verheugen, en, ook tot zijne eer,
        Gans vrolijk in zijn heil, hem prijzen,
        Al mijn gebeent' hem eer bewijzen,
        en zeggen; wie is u gelijk,
        O Heer ! die zulk een liefdeblyk
        Den onderdrukten geeft, en redt
        Hem uit des rovers magt en net.
      
      
        Getuigen, wrevelig van aard,
        Staan heftig tegen mij geschaard.
        Zij eisen dat ik nimmer kende:
        Voor goed vergeldt mij deze bende
        Het kwaad, de roving mijner ziel.
        Daar, als 'er een in krankheit viel,
        Ik enen zak koos voor mijn kleed,
        Ten blijk van het diepe hartenleed.
      
      
        Dan heb ik mijne ziel gekweld
        Met vasten, dat ik was beknelt,
        En het bidden in myn' boezem keerde.
        Zijn lijden mijn gemoed zoo derde,
        Dat ik gebukt ging in het zwart,
        Zodat het mij trof aan het hart,
        Gelijk het van vriend of broêr gebeurt,
        Of hem, die om zijn moeder treurt.
      
      
        Maar als ik hinkte, waren zij
        Verblydt in het hart, doch kwamen mij
        Gelijk verslagenen beklaagen,
        Men zag hen treurig rouwe draagen,
        En 'k merkte niets: zij scheurden het kleed,
        En spraken t'elkens van mijn leed.
        Doch onder het huichelachtig rot,
        En tafelbroêrs was ik hun spot.
      
      
        Hoe lang zal uw geduld dit zien,
        O Heer ! kom mij uw bijstand biên,
        En redt mijn ziel weer uit de klaauwen
        Der leeuwen, die haar fel benaauwen.
        Zoo zal ik, bij de grote schaar
        Van uw gemeinte, in het openbaar
        U loven; bij een groot getal
        Van volk u prijzen met geschal.
      
      
        Laat hen niet blij zijn over mij,
        Die mij voor valsheit zijn partij
        En vijand, noch met d'oogen wenken,
        Die mij door wrevelhaat verdenken.
        Want deze spreken van geen vreê,
        Maar pogen het slagzwaard uit de schee
        Te rukken; en des lands stille schaar
        Door list te storten in gevaar.
      
      
        Zij sperren hunnen mond wijd op,
        En schudden over mij den kop;
        Zij zeggen trots: ha, ha; onze oge
        Heeft dit gezien. Heer, die om hoge
        Zit, gij zaagt zulks; zwyg daarom niet,
        En wees toch bij mij in het verdriet.
        Ontwaak, wordt wakker tot mijn recht,
        Redt, Heer, de twistzaak van uwe knecht.
      
      
        Doet mij naar uw gerechtigheit
        Toch recht, mijn God, die u verbeidt.
        Laat zich mijn vijand niet verblijden
        In het hart; noch zeggen in mijn lijden:
        Wij hebben hem verslonden. laat
        Hen schaamrood worden die door haat
        Verheugt zijn in mijn leed. uw hand
        Bekleedeze met schaamte en schandt.
      
      
        Maar laat ze vrolijk zingen, Heer,
        Die mijn gerechtigheit en eer
        Beminnen, laat ze te allen tijden
        Gedurig zich in u verblijden,
        En zeggen: God zij groot gemaakt,
        Die voor zijn knechts gerustheit waakt.
        Zoo meldt mijn tong den gansen dag
        Uw recht en lof, met diep ontzag.
      
    
  