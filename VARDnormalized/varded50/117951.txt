
    
      
        Spaaren en duuren zijn goede gebuuren,
        En wonen te zamen onder het zelve dak.
        D'eene kan zonder den and'ren niet duuren.
        Houd spaaren op, ook duuren eindigt strak.
        Vergeefs word dat niet duuren kan, gespaard:
        En spaart men niet, word duuren niets bewaard.
        Is spaaren weg, dat duuren ook vertrekk'.
        Dan is 'er plaats voor missen en gebrek.
      
      
        Zal iets dan duuren, men moet het ook spaaren.
        het Verkwisten is daar om van genen duur.
        het Geen gij wilt houden, gij moet het bewaren.
        Wat spaart een lege ton, of yd'le schuur?
        Gewislyk hij, die van geen spaaren weet,
        Die kent ook niet de stad, die Duuren heet:
        Want beide liggen zij in een gewest.
        Die het een bij het ander voegt, doet allerbest.
      
      
        Wist men het kunstje, dat zonder het spaaren
        Het Duuren duuren wou; het was veeler zin;
        Daar nu de ton en de buidel ervaren,
        Spaart men die niet, zo duurt 'er ook niets in.
        Wel spaart dan, en gebruikt ook op zijn tijd.
        het Geen wel gebruikt word, is men dus niet quyt,
        Vermits de vrucht daar van dan duuren zal.
        En zonder dat, baat spaaren niet met al.
      
    
  