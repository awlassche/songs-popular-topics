
    
      
        WEest verblijd allegaar,
        Om deze blijde maer',
        Dat MARIA de moeder van Gods Soon,
        Gevaren is naar des hemels hoogsten troon,
        Laat ons loven die zuiver maagd,
        Die voor ons zondaars altijd zorge draagt,
        'K wil haar loven en prijzen met oodtmoedt.
        En te haarder eer' lezen den Weest gegroet.
      
      
        Wij zijn geheel verheugt,
        In God vol ware deugd,
        Dat hij uit liefd' u op-genomen heeft
        Van het aardse dal, en u den hemel geeft,
        de Engelen in het schoon hemels hof,
        Zingen gedurig uwen groten lof,
        In zoet muziek en met veel' snaer-gespel,
        Zingen uwe eer' en lof in vreugden wel.
      
      
        Naar JESUS hemel-vaert,
        Soe ons de schrift' verklaart,
        Leefde MARIA vijftien jaren lang,
        Op des weireldts dal heel heilig ende strang,
        Het welk ons voor een spiegel dient,
        Leven wij wel, wij blijven haren vriend,
        Sa sa gelijcker hand veel' deugd gedaan,
        Op dat wij mogen in den hemel gaan.
      
      
        Vriendelijk met oodtmoedt,
        Bidd' ik MARIA zoet,
        Dat zij ons arme zondaars doch bij-staat,
        Op dat de ziele niet verloren gaat,
        Want s' is ons voor-spraeckers in nood,
        Kan ons bewaren van de eeuwige dood,
        Wij bidden u te samen om bijstand,
        Wilt ons bevrijden van den hels vijand.
      
      
        O bloem! van Nazareth,
        Aen-hoort doch mijn gebedt,
        Weest ons genadig in de leste eur,
        Helpt ons te samen uit dit droef getreur,
        Bidt voor ons aan uwe lieven Soon,
        Dat hij ons te samen geeft des hemels kroon,
        Als wij hier scheiden uit dit tranendal,
        Helpt onze zielen in den hemel al.
      
    
  