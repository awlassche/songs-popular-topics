
    
      
        In een hoekje,
        Met een boekje,
        Is mijn meest vermaak, met rust.
        Niet hoe vele,
        Maar hoe eêle
        Zij het: en dat voldoet mijn lust.
      
      
        Anders, het lezen
        Zal ook wezen
        Tot vermoeiing, en verdriet.
        Worden pozen
        Uitgekozen,
        Dan verveeld het lezen niet.
      
      
        'K wil niet laaken
        And're zaaken
        Tot verlusting; houd men maat.
        Laat mij het mijne:
        'k Laat hem het zijne,
        Dien mijn keur niet aan en staat.
      
      
        'k Laat hem jagen
        Gantse dagen,
        En gestaag zijn op den tril.
        'k Laat hem hotsen,
        Rijden, rotsen:
        Liever ben ik te huis, en stil.
      
      
        'k Laat hem zetten
        Strikken, netten,
        Voor gevogelt', en voor vis,
        Dien het rusten
        Niet mag lusten:
        'k Vang ze liever op den dis.
      
      
        'k Laat hem spelen,
        Danssen, veêlen:
        Zeker, ik en doe niet mee.
        'k Laat hem raazen
        Bij de glazen:
        Dat vermaak komt uit op wee!
      
      
        'k Laat die willen
        Tijd verspillen
        In gezelschap, of salet,
        En waar gasten
        Zich verbrasten.
        Dus word menig ziel besmet.
      
      
        O! mijn boekje
        In een hoekje,
        Geeft mij meer vermaak en vrêe.
        'k Zal die uuren
        Niet bezuuren,
        Die ik dus tot nut bestêe.
      
    
  