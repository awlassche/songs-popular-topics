
    
      
        Dorind hoe zijt gij zo verstoort,
        Dat gij niet eens aen-hoort,
        Mijn droeve stem,
        Daar ik om uwen twil, by-naer in mijn tranen zwem,
        Gij kort, mijn jong, en jeudigh leven,
        Want zonder u,
        Zo is het met mij gedaan,
        Kan ik genen troost ontfaen,
        Zo ben ik het leven mu.
      
      
        Gij plaght wel over korten tydt,
        Te tonen zoetigheid,
        Maar het is verkeert,
        Mits u een ander mint, die gij meer als mij vereerd,
        'kEn weet wat u daar toe kan dwingen,
        Daar gij tot mij,
        Betoonde zo veel min,
        En dat al u hert, en zin,
        Scheen beweegd door mijn gevlij.
      
      
        Maar niet en doet mij meerder peyn,
        Dan dat g'u zoet aen-scheyn,
        Een ander toont,
        Dat g'aen een ander gunt, 'tgheen dat in mijn herte woont,
        g'Onstaeckt met duizend zoete lonckxkens,
        Mijn teer ghemoet,
        Mijn zinnen, en mijn hert,
        Met een zoete minne smert,
        d'Welck gij nu een ander doet.
      
      
        Dorind verandert van ghemoet,
        Laat 'tsuer keren in het zoet,
        Werde Vrindin,
        Toont aan u minste slaaf d'oude jonst, en d'oude min,
        Verghet al 'tgheen u ooit verstoorde,
        Gunt mij 'tgheluck,
        Als dat ik weder-om,
        In u goede vriendschap kom,
        Zo helpt gij mij uit den druk.
      
    
  