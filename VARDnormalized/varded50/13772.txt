
    
      
        DOen Apol zijn heete stralen,
        Had verschoten van den dag,
        Ging ik eenzaam droevig dwalen,
        Door de bomen daar ik zag,
        Dat een Rei van Nimphjens stond,
        Onder die was Rosemont.
      
      
        Rosemont verliet het reien,
        En zij ging haar wat vertreen,
        Na de groen begraesde Weyen,
        Op haar trots en vlugge leen,
        En met Hemels zoet geluid,
        Zong aldaar dit Liedtje uit.
      
      
        D’Hemel wil hem rijcklijck lonen,
        Die van herten meendt, en mint,
        Iae zijn hoofd met Laurier kronen,
        Die zijn lusten toomd’ en bindt,
        En bewaard zijn lent’ en jeugd,
        Voor de trouw en Echte vreugd.
      
      
        Die zijn lijf, zijn lust en leven,
        Tot een offer voor de geen,
        Wil gewillig over geven,
        Wien begaeft en zoete reen,
        Iae wiens deugd en deftigheid,
        Kroon en Scepter bij hen sweydt.
      
      
        Zulke liefd zal altijd branden.
        Zo dat ook den Oceaan,
        Die op onze sterke stranden,
        Zo veel stormen heeft gedaan,
        Door haar blazen en getier,
        Nooit zal blussen ‘het Echte vier.
      
      
        Wat kan Keizers Rijk dan baten,
        Als men vreed’ noch vreugd en heeft,
        Want men moet het hier al laten,
        Maar die vroom en vredig leeft,
        Werd met Hemels Nectar zoet,
        Hier en ook hier na gevoed.
      
      
        Na ‘het gezang ging ik haar groeten,
        En met groot eerbiedigheid,
        Boog ik neder voor haar voeten,
        Maar zij hield mij op en zeid:
        Waar toe deze Kortesy,
        Herder hier betoond aan mij?
      
      
        Nimf zeid ik u zang en stemme,
        Konnen ieders hert en zin,
        Konnen al mijn lusten temme,
        En bewegen tot u u Min,
        Gij alleen mijn Rosemondt,
        Hebt mij door u Liefd’ verwond.
      
      
        het Zijn u Bruyn-geooghde lontkjes,
        ‘het Is u Deugd en gauw verstand,
        Die door zoete Minne-vonckjes,
        Hebben mij geheel vermand,
        Kusjes van u Maeghde-bloos,
        Zijn mij soeter als Ambroos.
      
      
        Herder seyse laat u vleien,
        Want gij zoudt een Maagden-hert,
        Licht verlokken en verleyen,
        Neen mijn Nimf zeid ik dats vardt,
        Dat ik iets verzoeken souw,
        Aan een Maeghd’ als Liefd’ en Trouw.
      
    
  