
    
      
        BEdroefde Tortelduif waar henen
        Neemt gij met uwe gay de vlucht?
        Waar is u vrucht, en vreugd verdwenen,
        Waarom dat uwe liefde zucht?
        Hoe is u luid,
        O schone Bruyt
        Zo haast verandert van den eersten toon?
        Waar is verloren uwen lieven Soon?
      
      
        Waar is u Kind, o droeve Moeder?
        Wie heeft u zoete Lam verleid?
        Waar is den enigen Behoeder
        Van uwe schone suyverheyt?
        Waar is het Kind,
        Dat u bemindt,
        En voor zijn Moeder u verkoren heeft?
        En van u reine borsten heeft geleefd.
      
      
        Wel is de naam van u, Maria,
        Wel vergeleken met de zee,
        Wel vergeleken nu met Lia,
        En met een Schipje zonder ree.
        Den hert geraakt
        Zo niet en haeckt
        Naar zijn fonteinen, als gij zoeken gaat
        Den lieven appel van u schoon gelaat.
      
      
        Gij bij u Vrienden, en u Magen
        Zoekt of het Kind daar niet en is.
        Zij den verloren schat niet sagen.
        Gij loopt hier alderwegen mis.
        U lieve jacht
        Duert dag, en nacht
        Met uwen Bruidegom niet zonder smert
        Om weer te vinden het leven van u hert.
      
      
        Gij zoekt op straten, en in hoeken,
        En vraagt de mensen al naar hem.
        Ten derden dag naar al u zoeken
        Door heel de Stad Jerusalem,
        Gij weder vindt
        het Verloren Kind
        In zijnen Tempel, en het eeuwig woord
        Hier onderwijzen de Doctoren hoort.
      
      
        Het lieve Kind is weer gevonden
        Van zijne droeve Moeder hier,
        Een goed berouw van al u zonden
        Is d'aldersekerste manier.
        Ook om den Heer
        Te vinden weer,
        Die bij de LeliÃ«n gevonden wordt,
        En in een zuiver hert zijn liefde stort.
      
    
  