
    
      
        Mijn Heiland neemt de Zondaars an,
        Wien, onder hunnen last der zonden,
        Geen Mens, geen Engel troosten kan,
        Die nergens rust nog redding vonden,
        Wien zelfs de wereld word te klein,
        Die zich en God een gruwel zijn,
        Wien Moses in het herte dondert,
        En reeds ter straf heeft afgezonderd,
        Word hier een Vrijstad opgedaan;
        Mijn Heiland neemt de Zondaars aan.
      
      
        Zijn hert, zijn meer dan Moeders hert,
        Dreef hem van zijnen troon beneden,
        Hem drong des Zondaars vloek en smert,
        Ten vloek in hunne plaats te treden;
        Hij zonk ter neer in hunne nood,
        En smaakte den verdienden dood.
        Daarom, nu Hij zijn dierbaar Leven
        Voor ons tot Losgeld heeft gegeven,
        En des Vaders eis genoeg gedaan,
        Zo is het: Hij neemt de Zondaars aan.
      
      
        Nu is zijn uitgebreidde schoot,
        Een Vryburg voor gejaagde herten;
        Hij spreekt ze vrij van vloek en dood,
        Delgt uit hun bitt're zielen smerten;
        Hunn' angst, met al hun Zonden-heir,
        Word in het grondelooze meer
        Van zijn vergoten bloed verzonken,
        Zijn Geest, die aan hen word geschonken,
        Voert hen op des Levens vrede-baan;
        Mijn Heiland neemt de Zondaars aan.
      
      
        Zo draagt Hij hen voor des Vaders troon
        In zijne rood bebloedde armen.
        De Vader, om zijn waarden Zoon,
        Neigt zich tot hen met diep erbarmen,
        En neemt ze tot zijn Kind'ren aan;
        Al wat Hij is en schenken kan
        Word hen ten Eigendom gegeven,
        Ja zelfs, de deur ten eeuw'gen Leven
        Word hen zeer vrolijk opgedaan;
        Mijn Heiland neemt de Zondaars aan.
      
      
        O zoudt gij Hem in het herte zien!
        Hoe zeer het met Zondaars is bewogen,
        Het zij, dat zij nog dwaalend zijn,
        Of Hij ze vindt met schreijend' ogen.
        Geen Tollenaar Staat uit zijn zin;
        Hoe keert hij tot Zacheus in!
        Hoe stilt hij zelfs in Magdalene,
        Erbarmings-vol, het bitter wenen!
        En denkt niet wat zij heeft gedaan;
        Mijn Heiland neemt de Zondaars aan.
      
      
        Hoe vrind'lyk zag Hij Petrus aan!
        Zo spoor'loos van Hem afgetreden.
        Nu, dit heeft Hij niet slegts gedaan,
        Toen Hij hier bij ons was beneden,
        Neen, Hij blijft even eens gezind,
        In eeuwigheit, tot Adams kind.
        Zo als Hij onder spot en honen,
        Zo is Hij nog in des hemels tronen
        Vermoeide zielen toegedaan;
        Mijn Heiland neemt de Zondaars aan.
      
      
        Zo komt dan, Zondaars, klein en groot,
        En alle die hun vloek bewenen,
        Tot Hem die niemand van zich stoot,
        Wanneer zij het maar van harten menen.
        Hoe! wilt g'u zelfs in het Licht nog staan?
        En zonder nood verloren gaan?
        Nog langer in uw zonden leven?
        Daar u een Heiland is gegeven.
        Neen! neen, niet verder voortgegaan!
        Mijn Heiland neemt de Zondaars aan.
      
      
        Komt, komt belaaden en gebukt,
        Zo goed slegs als gij weet te komen,
        Komt maar, hoe zwaar ook neergedrukt,
        Gij word ook kruipend' aangenomen.
        Ziet, hoe zijn hart U open staat!
        Hij zelv' U te gemoete gaat!
        Hoe lang heeft hij, met vrindlyk smeken,
        Naar uwe komst al uitgekeken!
        Kom arme Worm, waar zult gij gaan?
        Mijn Heiland neemt de Zondaars aan.
      
      
        Denk niet, het is nog tijds genoeg,
        Het goede mag mij thans gebeuren,
        God, hoop ik, zal dog niet zo vroeg
        Mij sluiten zijn genaade-deuren.
        Neen, Hij is reeds van roepen moe,
        Grijpt nu met beid' uw handen toe,
        En zo gij heden niet zoudt komen,
        Gij zoudt uw komens-tyd verdromen,
        Daar na wordt u niet opgedaan,
        Komt nu, nu neemt u Jesus aan.
      
      
        Maar trek ons zelv' regt aan uw borst,
        Ontfermings-volle Vrind der Zonders,
        Vervul met honger en met dorst
        Ook ons, en alle Adams kinders.
        Toon ons, bij onze zielen smert,
        Uw uitgebreidt lief hebbend hert,
        Op dat onze innerst' ingewanden
        Tot U ontvonken en ontbranden,
        Tot dat een ieder zeggen kan:
        God Lof, ook mij neemt Jesus aan.
      
    
  