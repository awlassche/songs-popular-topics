
    
      
        Wat kan een vonk het buskruid ras
        In volle vlammen uit doen breken?
        Het harde, dat verdorven was,
        Word ras van des duivels vonk ontsteken.
      
      
        Hij werpt zijn sprankels ligt daar in,
        Door het oog, of het oor, of and're zinnen,
        Tot geldzucht, staatzucht, vuile min,
        Of wat het vlees kan meer verzinnen.
      
      
        Begeerlijkheid is daar gereed,
        En zal door het minste vuur ontvonken.
        Ja! zulk een vonk word, eer men het weet,
        Ook uit het stenen hart geklonken.
      
      
        Betrouwt u zelven niet bij het vuur.
        Zijt op uwe krachten niet te moedig.
        Bedriegelyk is uwe natuur,
        Dat leert bevinding overvloedig.
      
      
        Hoe wijs was Koning Salomo?
        Hoe sterk was Simson? en hoe heilig
        Vorst David? doch zij vielen zo.
        Vermetenheid is nimmer veilig.
      
      
        Die staat, zie toe, dat hij niet vall',
        En hoed u voor wat kan verlokken.
        Gij draagt uwe hart mee overal.
        Men moet met vuur bij kruid niet jokken.
      
      
        Heer! houd gij zelf de wacht voor mij,
        En weer den Satan met zijn lagen:
        Dan ben ik van die vonken vrij,
        En zal mij steeds voorzichtig dragen.
      
    
  