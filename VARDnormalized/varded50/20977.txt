
    
      
        Mijn hart en zinnen verlangen zeer,
        Ach! zij verlangen zeer na u langh' leven,
        Roemwaerde Dochter! och of die eer
        God d'Heer aan mij, zijn Dienaar, wilden geven!
        Ach! dit sou wezen mijn vermaak en vreugd,
        Roos! Lely! die mijn hart verheugt,
        En God behaagt door uwe deugd.
      
      
        Ten allen tijden zal aangenaam
        Aan mij ten hoogsten u lang leven wezen:
        Dat weet gij, Parel! wiens waarde Naam
        Een Parel is te zeggen, nooit vol-prezen.
        Zal ik dan niet bedanken moeten God,
        Wanneer hij mij vergunt dit lot?
        Ach ja 'k! ik segg'et zonder spot.
      
      
        Ei doch! gewaerdight, o Groten AL!
        Niet toe te laten dat zij haast zal scheyen:
        Peynst dat s'is nodig op het aardse dal;
        Eilaas! hoe zouden wij haar dood beschreien.
        Eilaas! wat soud'er opstaan voor gezucht?
        Naemt dan voor goed dat van ons vlucht
        (Ei lieve!) dit bezwaard gerucht.
      
      
        Laat haar bekomen een ouden tijd
        Van Nestors jaren; laat in deugd haar groeien.
        Al des Vijands listen, al des Vijands strijdt,
        Neemt van haar weg; laat haar in graty bloeien.
        Dat uwes graty overvloedigheid,
        En des Hemels Hof haar zij bereid,
        Goedgunstig Heer! haar daar toe leidt.
      
      
        Och of verhoren geliefden gij
        Uw's dienaars bidden, en zijn errenst smeken!
        Dat gun uwe Liefde, Heer Iesu! mij.
        Sou wel uwe graty mij hier in onbreecken?
        Komt ziel, en gaat, bedanckt God uwen Heer,
        Het zal geschie'n na u begeer,
        En bidt voor deze gunst niet meer.
      
      
        Met all' mijn zinnen, met ziel en lijf,
        Almachtig Schepper! kom ik dijn nu loven,
        En glory geven voor dit gerijf:
        Gedenkt te brengen haar, en mij, hier boven:
        Dat is, vereerd ons uwes Hemels Hof,
        En laat ons zingen daar uwe lof,
        Neemt ons op, die zijn aerd' en stof.
      
    
  