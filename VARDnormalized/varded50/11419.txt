
    
      
        DE Liefd' is onverwinnelijk,
        In vechten, strijden of in kampen.
        Daar bij is hij een-zinnelijk
        En zoekt hem stadelijk te klampen
      
      
        Waar Overvloed, en Rijkdom is.
        Dan noch zo vlieght hij ook te wonen,
        In het suiker van de ooghjens wis.
        En op de schone purp're koonen
      
      
        Van de frissche Maeghdekens, ach!
        Som-wijlen in het schuim der baren
        Hanghd hij, en swemt op zijn bejag,
        En maakt hem over al bevaren.
      
      
        Het Boeren-hut met riet gedekt,
        Hoe klein, en zal hij niet versmaden:
        Of Harder die zijn Liefjen wekt,
        Het leefter al op zijn genade.
      
      
        Nooit God, of Mens, of wie hij was,
        En kan zijn grote kracht ontvluchten,
        En wie hij raakt die moet ook ras,
        Verwoed, en sinneloosich zuchten.
      
      
        Al waar hij schoon, te voren vroom,
        Hij wordt dan vals, en ongerechtig,
        Het schijnt ons als een wonder droom,
        Dat die goed-aerigh was, wordt nechtig.
      
      
        En tussen vrienden zaeyt hij haat:
        Want hij en kent, noch recht, noch wetten,
        Als die hij in de ooghjens gaat
        Van een heel aardig Meysjen zetten.
      
    
  