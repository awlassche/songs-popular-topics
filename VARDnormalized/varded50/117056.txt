
    
      
        De vreugden van den hemel,
        De vromen zullen geven melodyen,
        In hun volmaakt gewemel:
        Waar bij het gerust gemoet hun zal verblyen:
        In dit geval, God aan hun zal
        Ook zijn volmaaktheid geven:
        En geen ellenden
        Des hemels vreugde zullen weederstreeven:
        Of iets toezenden,
        Dat hun kan kwellen in het eeuwig leven.
      
      
        Geen quaat die vreugd kan storen.
        De zonden zullen haar ook niet wegh-drijven.
        Gezangen zult gij horen,
        Waar door die vreugd bij u volmaakt zal blijven.
        O grote vreugd! u geen ondeugd
        Die blijdschap zal ontroven!
        Maar met de ruste
        Gij eeuwig en altoos u God zult loven.
        Aan des hemels kuste
        het Vermaak des werelds vreugd ver gaat te boven.
      
      
        Hoe groot die vreugd zal wezen,
        Geen mens, hoe vroom dat hij leeft, kan bedenken:
        Geen quaat heeft zij te vrezen;
        Geen boosheid van de wereld kan haar krenken.
        Haar zoet akkoord, werd nooit gestoord
        Door des werelds teegenheeden!
        Maar zij zal prijzen
        De Liefde, en Gods lieffelijcke Vrede:
        En in haar rijzen,
        Zij werden zal met geen verdriet bestreden.
      
      
        Veel dingen ons hier kwellen,
        Waar door het gemoet geen vreugde kan ontvangen:
        Maar God zal namaals stellen,
        In een volmaakte stand, des vreughts gezangen.
        Al het aards verdriet, van haar daar vliet.
        Bij haar kan het kruis niet komen.
        Zij zal ook geven
        Een troost, die eeuwig zijn zal aan de vromen.
        En in dat leven,
        Zal hun het genoegen vrolijk overstromen.
      
      
        O stille hemels ruste!
        Geen quaat kan storen alle uwe vreugden.
        O hemelse wellusten!
        Daar zullen zonder quaat zijn u verheughden.
        Geen sterflijckheyt, geen druk of strijd,
        Of geenderley zwakheden,
        Daar zullen storen
        De lieffelijcke goddelijke Vrede.
        Gij zult daar horen,
        Van ieder onuytspreeckelijcke reden.
      
      
        Een vreugde, zonder plaagen,
        Moet die hier na niet overheerlijk wezen?
        Wij over smerte klaagen,
        Al is de vreugd in ons hert opgereesen.
        Des hemels vreugd, geeft ons de deugd:
        Zoekt gij haar bij de zonden?
        Maar lang wilt zoeken:
        Nooit iemand heeft die vreugd bij hun gevonden.
        Maar in Gods Boeken,
        Die vreugden overlang al lieflijk stonden.
      
      
        O vreugd! hoe zult gij zweven?
        Met blijde vrolijkheid bij al de vromen,
        In het eeuwig zaaligh leven:
        Waar in het onvolmaackte nooit zal komen.
        Daar ieder het quaat, gewillig laat,
        Ja, ligt niet doen zal konnen,
        Moet gij lief wezen,
        Voor die de wereld hebben overwonnen.
        Gij werd geprezen
        Door die, die zweven boven onze zonne.
      
      
        O heerelijcke morgen!
        Waar in wij zullen deze vreugd aanschouwen!
        Dit zonder d'aartse zorgen,
        En met al het geen wij voor volmaaktheid houwen.
        lck niet meer weet: dit is mij leed:
        Wie kan Gods vreugd beseffen,
        Als die hier boven
        Hun geesten na den troon van hem opheffen?
        Zult gij hem loven?
        Gij zult die vreugd hier na bij hem aantreffen.
      
      
        Leeft dan een deugdig leven.
        Verlaat d'afschuuwelijcke boze zonden:
        Op dat God u haar geve!
        Maar zo dit niet bij u en wordt gevonden,
        Gij denken meugt, dat deze vreugd
        Bij u dan nooit zal komen!
        Maar, na het sterven,
        Haar erven zullen al de waare vromen!
        Als zij dit erven,
        En zal het hun eeuwig werden niet ontnoomen.
      
    
  