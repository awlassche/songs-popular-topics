
    
      
        VVReede Moorster van mijn jeugd,
        Ik ga u nu verlaten,
        Gij hebt benomen gans mijn vreugd,
        Mijn klagen mocht niet baten.
        Hoe dat ik sugt en hoe ik ween,
        Gij blijft verhard gelijk een steen.
      
      
        Daarom stel ik u uit mijn zin,
        Nu 'k u niet kan belezen,
        En denken na geen Venus min,
        Zo hoef ik niet te vrezen,
        Of u kop wel geschoren staat
        Gelijk het gemeen in het vrijen gaat.
      
      
        Maar hoort dit zal mijn Vrijster zijn
        Tabacq en Bier geprezen,
        Daar op de frisse, Koele-wijn,
        Die zal mij wel genezen,
        Het glaesje Mom moet hier ook bij,
        Ha nu ben van smerte vrij.
      
      
        Wanneer ik savons zit bij het vier,
        En doe mijn doosjen open,
        En smook een pijpje met playsier,
        En dan weer eens gesoopen;
        Dan ben ik wonder wel gerust
        'k En krijg niet meer na Vrysters lust.
      
      
        Maar als mijn altemets een geur,
        Komt mijn Jonk-hert door vroeden,
        Zo komt mijn strak de Vocht te veur
        Die kan dat weer verzoeten,
        Ha denck ik dan met blyden zin
        O Kan bij u is vreugden in.
      
      
        Wat meugt gij bij een spijtig Wijf,
        U Ionge Ieught verslijten
        Dik valtse norsigh om je lijf,
        Ensouje bij kans bijten,
        Weg, 'k min de Kan zo lang zij leeft
        Om dat zij gans geen gal en heeft.
      
    
  