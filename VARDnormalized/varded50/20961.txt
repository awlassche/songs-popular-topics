
    
      
        Ach! all' mijn zonden zijn mij leed,
        G'lijck als mijn drouvigh hart wel weet:
        Des zijt die niet gedachtig,
        O Iesu God Almachtig!
      
      
        Mijn zonden van mijn jonge jeugd,
        Die mij aenbrochten eertijds vreugd,
        Mij in de zin noch spelen,
        En doen mij zwaarlijk kwelen.
      
      
        Het dart'le welig kinderspel,
        Is mij een knaging, en gekwel;
        Het mallen, het groenen, het grazen,
        Benauwdheid mij aanblazen.
      
      
        De soentjes die 'k mijn liefje gaf,
        Mij suyr nu vallen, ende straf;
        All' mijne vuyle kluchten,
        Doen bitterlijk mij zuchten.
      
      
        Mijn zoete amoureuse praat,
        Mijn sierlijk pronken langs de straat,
        Mijn strelen, en mijn vleien,
        Doen bitterlijk mijn schreien.
      
      
        Ay mij! wat mag het maken al
        het Welk hier geschiet op des werelds dal?
        Wat zijn des werelds parten
        Als hartzeer, ende smarten?
      
      
        Dit heb ik lang-genoeg bezocht,
        Die aan de wereld was verknocht,
        Wiens lust ik heb gesogen,
        En heeft mij dus bedrogen.
      
      
        Daarom zo keer ik tot den Heer,
        Die waard is alle dienst en eer;
        Ik wil mij gaan begeven
        Tot een Godvruchtig leven.
      
      
        Ik bidd' u, Heer! vergeeft mijn sond'
        Waar mede ik u heb gewondt:
        Wilt tranen mij verlenen,
        'k Wil mijn misdaad bewenen.
      
      
        Laat prouven mij de zoetigheid,
        Die gij uwe dienaars hebt bereid:
        Laat overgaan mijn knagen,
        Ik wil u gaan behagen.
      
      
        O Iesu! all' mijn troost en lust,
        Vergunt hier aan mijn hartje rust:
        Geeft dat ik u mag loven
        Met d'Engelen hier boven.
      
    
  