
    
      
        Aenschout, o Heer, mijn hert! en wilt dat eens vervormen:
        Bereid mijn na u wil, monstert uit mijn het kwaad,
        Komt hellept mijn, o God! verwinnen en bestormen
        Den lozen Sathan, die mijn zaligheid zeer haat.
      
      
        Een duizend kunstenaar, is deze die met listen
        Fluks met zijn schalkheid snood, de arme Mensen dwinght.
        Ginck het mijn vijand na wens, hij maakten mij onchristen,
        Helpt Heer mijn schone ziel, eer hij die we'er bespringht.
      
      
        Ik wierd eerst door mijn jeugd, gevangen en gebonden,
        'Ken kon den drog noch niet, die met zijn listigheid
        Lustig had op gepronkt, de wereld en de zonden,
        Met fier en schoon gelaat, dat mij haast heeft verleid.
      
      
        Noch kwam den schijn-wellust, met Juffrou vals behagen
        Omhelzen streng mijn hals, met een waen-vreuchde zoet,
        Porden, ja drongen mij dat ik haar jonst moest dragen,
        Quetsten, och armen! dus mijn Godvruchtig gemoet.
      
      
        Reden werd daar geboeyt, en zotheid werd verheven,
        Ziet wat een zwakken ding is de mensch'lijcke stand:
        Trouwens het is mijn schuld, al wat ik heb bedreven,
        Vergeeft mij dat, o God! beschermt mij met u hand.
      
      
        Wilt u genadig oog, o Prins! niet van mijn keren,
        'Xerceert mijn in het goed, het welk ik noch niet en ken:
        Ieder zal dan met mijn u hoge goedheid eren,
        Zo gij mijn maakt de geen die ik nooit was, noch ben.
      
    
  