
    
      
        CHrist'ne mensen laat ons allen
        Op ons aanzicht nedervallen,
        Ende loven God den Heer:
        Want den Heer die is vernomen,
        Jesus Christus is gekomen
        Uit het graf op de aarde we'er.
      
      
        Jesus Christus heeft zijn Schapen,
        ('k Meen zijn dienaars, 'k meen zijn knapen)
        Vroom verlost door zijne dood:
        Christus heeft aan zijne Vader,
        Trouw verzoend aan allegader:
        Is zijn liefde dan niet groot?
      
      
        Laat ons zingen alleluya,
        Laat ons spelen alleluya,
        Jesus Christus is bewaard.
        Want de Dood die is verslonden,
        Jesus die is we'er gevonden
        Levendig op deze Aerd'.
      
      
        Magdalena! Wilt ons zeggen,
        Wilt aan ons eens uit gaan leggen
        Wat G' hebt onderweeghs gezien!
        'k Heb gezien het Graf des Heren,
        'k Heb gezien des Here kleeren,
        Dies mijn droefheid weg ging vlien.
      
      
        Ik ben in het graf getreden,
        Waar den Engel deze reden
        Heeft gehad met mijn persoon;
        Wilt niet schrikken, wilt niet vrezen,
        Jesus Christus is verrezen,
        Opgestaan is Godes Soon.
      
      
        Ziet waar dat Hij was gelegen,
        Hij is hier niet, ziet te degen,
        Laat nu varen u geween.
        Gaat, en zegt zijn lieve vrinden,
        En aan Petro, wien Hij minden
        Dat Hij gaat na Galileen.
      
      
        Gij zult Jesum daar aanschouwen,
        Gij zult zien dat we'er behouwen
        Jesus is op des werelds baan.
        Alleluja, alleluja,
        Alleluja, alleluja,
        Jesus die is opgestaan.
      
    
  