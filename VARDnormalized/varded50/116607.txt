
    
      
        Flus was de lucht zo zwaar en naar,
        Als of'er schier geen Zon en waar;
        Maar nu het Gordijn wat is verschoven,
        Nu blikt het weder door van boven.
      
      
        o Eeuwigheid! o klaare lucht!
        Daar het uitgestrekt gemoed na zucht;
        Wat zijt gij veelmaal overtogen,
        Met wolken voor des herten ogen.
      
      
        Maar evenwel, hoe het ook mag gaan,
        Uwe Zonneschyntje blikt ons aan;
        Of nu, of dan, en sterkt het hopen,
        Om onze loopbaan voort te lopen.
      
      
        Daarom, o Wolk, van vlees en bloed,
        Al overdekt gij ons gemoed;
        De Zon van Gods genaad'ge ogen,
        Is daarom niet van hier getogen.
      
      
        De donk're nevel der natuur,
        Maakt tussen hem, en ons een muur;
        Doch wijl wij zijn nabijheid weten,
        Blijft ons gemoed met hoop bezeten.
      
      
        Zo kleden wij ons in geduld,
        Tot eens het uurtjen is vervuld;
        Dat wij gelukkig mogen komen,
        Daar het deksel gants zij weg genomen.
      
      
        o Jezus, eeuwig God'lyk licht,
        Als gij ons schynd in het aangezicht;
        Daar alle hinder is verschoven,
        Dan zullen wij u eeuwig loven.
      
    
  