
    
      
        Dus rolt de zon steeds even vluchtig,
        Den dierkring door, nu hoog, dan laag,
        En toont des Scheppers hand doorluchtig.
        Zo ras vliegt onze tijd gestaÃªg.
        Dit baard den zomer, en den winter,
        De herfst, en lente, nacht, en dag,
        Tot des werelds einde; dan begint 'er
        Een dag, die nooit meer avond zag.
      
      
        Maar hoe de zon ook voort mag snellen,
        Zij rent haar' perkpaal niet voorbij,
        Dien eens de Schepper haar ging stellen,
        Op dat de tijd gemeten zij:
        Wijl geen vervroegen, noch vertraagen,
        Verwerring daar in brengen zal,
        Zo lang de nachten en de dagen,
        Hun beurt verwiss'len in dit Al.
      
      
        Dit Uurwerk van den groten Maker,
        Word aan het Uitspansel nooit ontstelt.
        Verstom, en schaam u, Godverzaker!
        De loop van dien beglansten held,
        Wiens licht uwe oog niet kan verdraagen,
        Een schets van het wezentlyke Licht,
        het Geen nimmer lichaams ogen zagen,
        Is naar Gods albestier gericht.
      
      
        Maar schoon de Zon haar glinsterstraalen
        Op held'ren middag van zich ziet,
        Die luisterpronk der Hemelzaalen
        Verlicht, noch baat den blinden niet.
        Dan zal de ziel u ook eerst merken,
        O Heilzon! als gij het donker oog,
        Om recht te staaren, gaat bewerken,
        Door nieuwe schepping van om hoog.
      
      
        Mogt ook mijn levens loop zo wezen,
        Als die der zon, op des Hemels baan,
        En steeds al hoger opgerezen,
        Eens als in vollen middag staan!
        Zo blinkt men in de hemelwooning,
        Daar nooit de glorizon weer daalt,
        Volmaakt in heiligheids vertoning:
        Wijl God en het Lam die Stad bestraalt.
      
    
  