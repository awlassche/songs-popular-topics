
    
      
        IN Iuda kentmen recht den Heer,
        In Israel is hij vermaard,
        Daar klinckt zijn roem, zijn lof, zijn eer
        Op harp en luiten wel gepaard:
        Op Syon en op Salems wallen
        Heeft hij zijn ogen laten vallen;
      
      
        Daar is zijn woning en zijn Hut:
        Daar brak hij met zijn sterke hand
        Des vijands zwaard en boog en schut,
        En joeg den oorlog uit het land:
        Hij kwam zich heerlijcker vertonen
        Als die in het roof-geberghte wonen.
      
      
        De vijand stout op zijne macht,
        Viel zelf ten roof, en gaf de moed:
        Het oorlogsvolk, verrast bij nacht,
        Lag haast gewentelt in haar bloed
        Met al haar wagenen en paarden:
        Daar was geen stercktâ€™ in arm noch zwaarden.
      
      
        Gij sijt verschrikkelijk, o Heer:
        Wie is er, die niet neder raakt,
        Wie biedt met voordeel tegenweer
        Wanneer het vier dijns gramschaps blaeckt ?
        Als gij u van om hoog laat horen
        Snijdt uwe stem door hert en oren.
      
      
        Het aardrijk beeft voor u, en zwicht,
        Als gij gestegen op den Troon
        De zake van de vromen richt,
        En geeft den kwaden kwaden loon;
        De mensen die u tegen-bassen
        Doen zelfs uw roem te hoger wassen.
      
      
        Zij lopen zich ten lesten dood:
        Haar tegen-streven is maar wind:
        Gij dan, die u in tijd van nood
        Aan God door uw beloften bindt,
        Wilt uwer schulden doch gedenken
        En komt tot hem met uw geschenken.
      
      
        Hij is de God, die dient gevreest,
        Die Koningen zendt na het graf:
        Die der verheven Vorsten geest
        Snijdt als de druive-trossen af:
        Hij doet ze schrikken en ontroeren
        Die scepteren en kronen voeren.
      
    
  