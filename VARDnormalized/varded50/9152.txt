
    
      
        Hemels Oge! wilt gij dogen
        Dat ik u kom spreken aan?
        Laat dan alle // Schepsels vallen
        Uit mijn hert, en buiten staan.
        O! Heilig eenzaam! met God gemeenzaam
        Altijd enig om-te-gaan,
        Altijd enig om-te-gaan.
      
      
        Al mijn tragten // Mijn verwagten,
        Is na U, Mijn God alleen:
        Want de klare, Segen-a'ren
        Scheiden sig uit u van een.
        O! Heilig eenzaam! Met God gemeenzaam!
        Was ik maar met U gemeen!
        Was ik maar met U gemeen!
      
      
        O Woestijne! // Daar verdwijne'
        Moet wat in de wereld blinckt.
        Daar mijn oren // niet en horen,
        Daar mijn oog het al ont-sinckt.
        O Zalig eenzaam! Met God gemeenzaam!
        Daar het al van Godheid blinckt!
        Daar het al van Godheid blinckt!
      
      
        des Werelds agten ,, Ik veragten
        Kan, in deze Heil-woestijn.
        Schatten, staten ,, willig laten,
        Al mijn lusten zonder pijn.
        O Zalig eenzaam! Met God gemeenzaam!
        Daar ik leev' op Hemels Wijn!
        Daar ik leev' op Hemels Wijn!
      
      
        Ach! hoe nietig // Hoe verdrietig
        Is des Werelds omme-ganck!
        Die met woorden // ons vermoorden,
        En verstikken met haar stank.
        O Zalig eenzaam! Met God gemeenzaam!
        Duyre dat vrij eeuwen lank!
        Duyre dat vrij eeuwen lank!
      
      
        Al het Heerlijk ,, Is verkeerlijk
        En der Prinsen gunsten wind:
        Niet dan duister // Al den luister
        Die men in de Wereld vindt.
        O Zalig eenzaam! Met God gemeenzaam!
        Daar ik ben des hemels vrind!
        Daar ik ben des hemels vrind!
      
      
        Hier en komen geen onvromen
        Hier en komt geen vrome bij.
        Groot nog kleene: Maar allene
        Ik, en Here Iesu, gij
        O Zalig eenzaam! Met God gemeenzaam!
        Daar ik vrolijk met, en vrij.
        Daar ik vrolijk met, en vrij.
      
      
        Met U leev' ik, Met U sweev' ik
        Jesu door het goed' en kwaad:
        Met U sterf ik, Met U erf ik
        Dat bij u te wagten staat.
        O Zalig eenzaam! Met God gemeenzaam!
        Daar mijn Jesus met mij gaat.
        Daar mijn Jesus met mij gaat.
      
      
        In het oordeel // Daar geen voordeel
        Is, voor ymand groot of kleen,
        Daar geen vrinden, Vrienden vinden
        Is het Jezus mij alleen!
        O Zalig eenzaam! Met God gemeenzaam!
        In dat oordeel in te treen!
        In dat oordeel in te treen!
      
    
  