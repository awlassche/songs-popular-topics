
    
      
        GOd is goed en genadig
        Des geeft hem lof en eer,
        Zijn goedheid duyrt gestadig
        En eyndight nimmermeer.
        Dat zegge, dien hij vrij
        Van des vijands handen maakte,
        Doe ’tjuck van slavernij
        Den hals en schouders raakte.
      
      
        Die hij van allen orden
        Heeft weder thuis gebracht
        Van zuiden en van noorden
        Van oost en west met macht.
        Zij hadden zonder pad
        Gedoolt door hei en bergen
        En vonden dorp noch stad
        Daar zij zich konden bergen,
      
      
        Gekweld van dorst en honger
        Wijl drank en spijs ontbrak
        Geen water-ader sprongh’er,
        Haar lijf wierd laf en mak,
        Haar ziel was overstelpt,
        Tot God gaan hare klachten,
        Zij schreien, en hij helpt
        Op dat zij niet versmachten.
      
      
        Hij kwam zijn volk geleiden
        Om lancx het rechte pad
        Te rakken uit der heiden
        Ter woning in een stad:
        Laat hen dan, voor den Heer,
        Zijn gunst en goedheid prijzen
        En, voor den mensen, eer
        Aan Haren God bewijzen.
      
      
        Hij heeft de droge zielen
        Van haren dorst verlost
        En die van honger vielen,
        Gesterkt met goede kost.
        Die in de duisternis
        In kerkeren en gaten
        (Daer’t nacht geduyrigh is)
        In band en boeien zaten.
      
      
        Om dat zij tegen basten
        Het woord van haren God,
        Noch op zijn raad en pasten
        Maar smaden zijn gebod
        Heeft hij het hert verneert
        Door kruis en harde slagen;
        Zij struyckelden ter eerd
        Daar zij geen hulp en sagen.
      
      
        Doch als zij tot hem stenden
        En als men tranen goot
        Vertrooste hij die weenden
        En hilp haar uit den nood.
        Die in den kerker stak
        Die voerd’ hij uit het duister
        Daar hij de banden brak,
        En brachts’ uit boei en kluister.
      
      
        Dat zij met volle monden
        God geven dank en eer
        En zijnen lof verkonden
        Den mensen wijd en veer.
        De deuren van metaal
        Op Gods bevel ontlooken,
        En grendelen van staal
        Heeft hij in twee gebroken.
      
      
        De dwazen ingetreden
        Des ondeugds slimme paan
        Ter ongerechtigheden
        Die hebben straf ontfaen,
        Dat haar de walge stak
        Noch spijs noch drank en smaeckten,
        Zo dat zij laf en zwak
        De poort des doods genaeckten;
      
      
        Doch als zij tot hem stenden
        En als men tranen goot
        Vertrooste hij die weenden
        En hilp haar uit den nood:
        Zijn woord schickt hij voor uit,
        Een woord, om haar te sparen
        Die nu de dood te buit
        Bij na gevallen waren.
      
      
        Dat zij met volle monden
        God geven dank en eer
        En zijnen lof verkonden
        Den mensen wijd en veer,
        Dat zij op den autaer
        Dankofferen doen branden
        En maken openbaar
        Zijn roem in alle landen.
      
      
        Zij die de Zee bevaren
        En grote waeter-vloen
        Met schepen en met waren
        En zo haar handel doen,
        Die kunnen in het diep
        De wondren en de werken
        Des Heren, die ze schiep,
        Wel duydelijcken merken.
      
      
        Hij spreekt: en op zijn woorden
        Zijn alle winden ree
        Van het oost, west, zuid en noorden,
        Het gaeter hol in zee,
        Zij vliegen op en neer,
        Nu na den Hemel henen
        Nu na den afgrond weer,
        Haar geest is als verdwenen.
      
      
        Zij suizelen en vallen
        Gelijk een dronken man,
        En geen zo wijs van allen
        Die het schip meer stieren kan:
        Zo zij in sulcken nood
        Tot God haar handen heffen
        Hij redse van de dood
        En maakt het water effen.
      
      
        De winden, die de baren
        Deen lopen na haar wil,
        Die vallen en bedaren,
        De Zee werd kalm en stil,
        Dies zijn de schippers blij
        Die’t al verloren gaven:
        Schip, goed en het lijf daar bij
        Raakt in behouwen haven.
      
      
        Dat zij met volle monden
        God geven prijs en eer
        En zijnen lof verkonden
        Den mensen wijd en veer:
        Zijn naam zij uytgebromt,
        Zijn goedheid uytgemeeten
        Daar het volk te samen komt
        En de oudste zijn gezeten.
      
      
        Hij maakt de rijke stromen
        Tot barre wildernis,
        Daar struik, noch stronk, noch bomen,
        Noch gras te vinden is;
        Hij maakt het vruchtbaar land
        Om der inwoondren zonden
        Tot duin en dorre strand,
        En klei tot zilte gronden.
      
      
        Hij keert de hoge heiden
        Weer tot een poel en plas
        En gaat de stromen leiden
        Daar de woestijne was,
        Zo datmer werd verzaad
        Daar honger wierd geleden,
        En daar geen huis en staat
        Daar bouwtmen heele steden.
      
      
        Men plant’er en men saeyt’er
        Tot lijftocht en gewin,
        Men pluckt’er en men maeyt’er,
        De vruchten komen in;
        Het volk groeyt aan en aan,
        God laat zijn zegen stromen,
        Haar vee is wel gedaan
        En ’twerdt’er niet benoomen.
      
      
        Maar als zij zat gegeten
        Aan voorspoed en geluk
        God en haar zelfs vergeten
        Zo raecktmen weer in druk,
        De Groten in den haat,
        De Vorsten in verachten,
        Zij zwerven zonder raad
        Met hulpeloose klachten.
      
      
        Noch denkt hij aan den vromen
        En wie onschuldig lee:
        Haar huis heeft toegenoomen
        Gelijk het vruchtbaar vee:
        Zij zien met blijschap aan
        Het goed dat God haar gonde,
        Maar alle bozen staan
        Met toegestopte monden.
      
      
        Wie wijs is, moete weten
        Uit dat hij ziet en merkt,
        Hoe ruim en ongemeten
        Dat Gods genade werkt
        Hij neem des dingen waar
        Die kennis heeft en reden,
        Zij spreken luid en klaar
        Van Gods weldadigheden.
      
    
  