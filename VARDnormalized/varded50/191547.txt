
    
      
        O Jesu, die uit wonderbaar goedheid
        Waarachtig mens geworden zijt
        En door den invloed van uwe zoetheid,
        Die vruchtbaar maagd zeer hebt verblijd
        Weest willekom // O Bruidegom,
        Schoon boven alle Sonne-schijn:
        O God en mens // het is onzen wens
        Met u inwendig een te zijn.
      
      
        Gij waart noch in u Moeder besloten,
        Als zij bezocht haar oude Nicht;
        Daar hebt gij uwen doper begoten
        Met blijschap en Profetisch licht!
        O wonder kind // dat uwen vriend
        Noch ongeboren hebt verheugt:
        Verlicht ons Heer // Ook met u Leer
        En geeft ons ook u volle vreugd.
      
      
        Gij zijt zeer schoon ter wereld gekomen
        Gelijk een straal door een gelas:
        De Maagd en hebdy geensints benomen
        Haar suyverheyt daar zij in was;
        O zoete vrucht // die met genucht,
        En alle reinigheid zijt gebaard!
        O schoon Fontein // Hout ons ook rein
        Want gij zijt die ons hert bewaard.
      
      
        Men heeft u in den Tempel gedragen
        Tot Offerhand' van lof en dank;
        Daar Simeon met wonder behagen
        Gezongen heeft den Swanen sanck:
        Al zijnen lust // Is toe geblust,
        Al zijnen wens is toe voldaan,
        Vult ons gezicht // Ook met u licht,
        En laat ons ook in vrede gaan.
      
      
        Maar zoeten Jesu, wilt ons verklaren
        Hoe kost dat met u liefde staan,
        Dat gij in uwe bloemige jaren
        U lieve Moeder zijt ontgaan?
        Zij zoekt, zij vraagt; Zij weent, zij klaeght;
        Zij vindt u naar den derden dag:
        Geeft dat ik u, zo zoeke nu,
        Dat ik u eeuwig vinden mag.
      
      
        O Jesu, die in het lijdens beginne
        Zo harden strijdt hebt uytgestaen,
        Dat u van vrees en krachtiger minne
        Het bloedig zweet is af-gegaen,
        O lieven God // Laat u gebod
        Altoos bestieren mijnen wil:
        Doet heel te niet, Zo mij noch jet
        Met u doet leven in verschil.
      
      
        De straf der helle waren wij schuldig
        Den hemel hadden wij verbeurd:
        Maar Jesu, gij zijt wonder verduldig,
        Door ons gegeseld en verscheurd:
        Saghtmoedigh Lam // En wordt niet
        gram // Al is het dat ik in zonden val:
        Al is mijn schuld // Eilaas vervult!
        Betaeltse met u Wonden al.
      
      
        O Zone Gods, o Here der Heren,
        Met dorens heeft men u gekroond;
        Zo heeft den mens u willen vereren
        Zo heeft hij uwen dienst geloont!
        O groten God, Gij zijt bespot,
        Om ons te brengen tot uw eer:
        O Vaders schijn // Ootmoedig zijn
        Dat is uw allerhoogste leer.
      
      
        Onnozel bloed, all' onze misdaden
        Hebt gij gedragen op u Kruis:
        Zo zijt gij met ons lasten beladen,
        Ter dood geleid van dat gespuis!
        O goeden Heer // en laat met meer
        Ons hert bezwijken in den druk,
        Maakt van u pijn, Ons medecijn,
        Maakt van u lijden ons geluk.
      
      
        O God, gij hebt den hemel ontsloten,
        Als gij aan het Kruis gestorven zijt:
        u leste Bloed, uit liefde vergoten
        Heeft noch voleindigt dezen strijdt,
        O Jesu zoet // en laat dat Bloed
        Aan mij toch niet verloren gaan:
        Geeft dat ik mag // ten jongsten dag
        Ook onder d'uytverkoren staan.
      
      
        O Jesu, gij zijt krachtig verrezen,
        En't eeuwig leven in-gegaen,
        Om ons te geven het Goddelijk wezen,
        En van den val doen op te staan,
        O Vaders kracht // Gelijk van macht,
        O allerhoogsten Medecijn,
        O dood der dood // Aanziet den nood,
        Daar wij met lijf en ziel in zijn.
      
      
        Als gij nu waart ten hoogste verheven
        Tot aan uws Vaders rechterhand,
        Zo hebt gij u beminde gegeven
        De gaaf des Geests tot enen pand,
        Die heeft terstond // Uit haren mond
        Doen vloeien alderhande taal,
        Stort ons ook in // die zoete min,
        Want zij vernieuwt altemaal.
      
      
        Maar, Jesu wie zal konnen verhalen,
        Met wat een honinck zoet gelaat,
        Gij hebt u Moeder komen onthalen,
        Als nu vervult was hare maet:
        Gij zijt met haar, Zeer schoon en klaar
        Den hogen hemel in-gegaen:
        doet onzen geest // Ook aldermeest
        Op het hemels goed zijn ogen slaan.
      
      
        Gij hebt haar boven d'Engelsche scharen
        Verheven als een Koningin,
        Verkoren om u, Schepper te baren,
        Vervult met uwe zoete min:
        Gij zijt de kroon // Gij zijt den loon
        Van hare grote deugd:
        O goeden Heer, Tot haarder eer,
        Laat ons ook komen tot u vreugd.
      
    
  