
    
      
        COridon liet lest syn schapen,
        In een groene vette wei,
        Met veel vreugd syn voedsel rapen,
        Zittende in bang geschrei
        Onder een verheven Linde,
        Bij een klare water-beeck,
        Daar hij wachtte syn Clorinde,
        Die hem al te snel ontweeck.
      
      
        Ha! Clorind' (zeide ik) mijn waarde,
        Die ik boven Phyllis acht,
        Niemand leefter op der aarde,
        Die mij brengt tot hoger klacht,
        Als gij, schone Herderinne,
        Maar een ooghsjen op mij slaat,
        Dan is het dat mijn hert en sinne
        Vrij zijn van hun meeste kwaad.
      
      
        Wat ik bidd', oft wat ik weene,
        Gij blijft even eens ghesindt:
        Dat den Heer u dan verleene
        Enen die u meer bemindt;
        Ik ontreck mij al dat lijden:
        Blijft voor eeuwig dan gegroet,
        Laat een ander zich verblijden
        In geluk en meerder goed.
      
    
  