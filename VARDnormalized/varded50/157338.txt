
    
      
        GOdinne Venus, gij die breken
        Kont Phillis hert,
        En Coridons wederom ontsteken
        Met grote smart,
        Wilt doch u Dienaar desolaat
        In deze pijn,
        Met uwen troost en wijzen raad
        Genadig zijn.
      
      
        Den Hemel schijnt voorwaar bewogen,
        De Silv're Maan
        Met zwarte Wolken overtogen
        Niet voort te gaan,
        Als Sylvia mijn Harderin
        Mijn Roodermont,
        Die ik door Venus kind bemin
        Mijn hart doorgront.
      
      
        Orpheus kan mij niet vermaken
        Met al zijn spel,
        En Ceres vruchten 'k moet verzaken
        Door groot gekwel:
        Als mij het loose Venus-Wicht
        Doet aan den tijd,
        Gedenkt als mijn Liefs gezicht
        Mij wiert ontvrijdt.
      
      
        En zal ik dan tot haar te komen
        (Die mijne vreugd,
        En ziel heeft in haar hert) nu schromen
        Met ongeneught?
        Zal dan mijn jeugd in brand vergaan
        En droeve smert
        Eer zij mijn lijden zal verstaan,
        Die kent mijn hert.
      
      
        Daar nochtans al de grote Goden
        Ja zelfs Jupijn,
        Mijn hulp en bijstand heeft geboden
        In deze pijn,
        En schijnt dat al des Hemels Licht
        Dat mij verriedt,
        Nu met het snel gewieckte Wicht
        Weer hulpe biedt.
      
      
        Zo zal ik dan met liefd ontsteken
        Eens mijn Goddin,
        Door Venus zoeten raad gaan spreken
        Die ik bemin,
        Fortuin die wat de Wereld heeft,
        En ieder mens
        Nauwen zin bestiert, ach geeft
        Mij doch mijn wens.
      
      
        Doch zo zij dan mijn droevig klagen
        Niet en verhoord,
        Noch na mijn smarte niet zal vragen,
        Zo moet ik voort
        Gaan dwalen daar de Zon bij nacht
        Zijn stralen ziet:
        Om u Goddin die mij noch acht.
        Noch hulpe biedt.
      
    
  