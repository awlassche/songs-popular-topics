
    
      
        Laat ons nu verheugt in het hart,
        God ten prijs, een lofzang zingen,
        Met de stem ten Hemel dringen,
        Buiten allen ramp en sinart,
        Daar de bomen en de bloemen,
        Daar de vogels en het gediert,
        Schoon zij stom zijn, echter roemen
        Hem die schiep al het geen hier zwiert.
      
      
        het Blomperk, dat in schoonte praalt
        En den roem des Hofs kan haalen,
        Zal de wijsheid ons afmaalen,
        Daar zijn glans en siersel straalt,
        Van den Schepper, die de kleuren,
        Zo verscheiden als een gloed,
        Aan de bloemen schenkt, en geuren
        Zo verkwikkelijk als zoet.
      
      
        het Leven van een sterflyk mens,
        Hoe vol wijsheid en vermogen,
        Hoe ontzaglijk voor elks ogen,
        Hoe volmaakt naar zijnen wens,
        Wordt gelijk een bloem verslagen,
        Die noch in den morgenstond
        Geur en siersel stond te dragen,
        Maar die het avond-uur verslond.
      
      
        Zie de bomen in hun perk,
        Groot' en kleene, sierlijk prijken,
        Die men mag met recht gelijken
        Bij Gods uitverkooren' Kerk,
        Daar men Eiken, daar men Ceed'ren,
        Daar men plant en spruiten vindt,
        Zo wel kragtigen, als teed'ren,
        Elk nochtans des Heren Kind.
      
      
        Bloeit de Boomgaard op zyn' tijd,
        het Zijn beloften van hun vrugten,
        Daar de Hoveniers naar zuchten,
        Voor hun werk, en nyvre vlijt;
        Laat ons van die bomen leren,
        In den welgeschikten Hof,
        Vrugt te dragen, God ter eren,
        Die ons schiep uit aard en stof.
      
      
        Ieder boompje draagt zijn vrugt,
        Om zijn Heer voor het goed te kronen,
        En zijn eigenschap te tonen,
        In deez' openbaare lucht,
        Waardig in den Hof te praalen:
        Zou de mens dan hier op aard,
        God ook niet zijn plicht betaalen,
        Levende zijn zegen waard?
      
      
        Let eens op het zacht geluit,
        Van de vogels, die met klanken
        Hunnen God en Schepper danken,
        Door hun zang en zoet gefluit:
        Daarze vrij van aardse kommer,
        Met een wonderbaaren lust,
        Onder d'aangenaame lommer,
        Schaat'ren vrolijk en gerust.
      
      
        Wie zou niet veel liever, met
        Dit gevogelt', opwaarts zweven
        Naar zijn God, zijn licht en leven,
        Op de waare deugd gezet:
        Als in onderaardsche hoolen,
        Met de mollen in den grond,
        In het duistere te scholen,
        Daar men nimmer blyschap vond?
      
      
        Zie den Hemel, zon of maan,
        Of de flonkerende sterren,
        Die nooit in haar orde werren,
        Met haar glans en luister staan;
        Denk dan eens hoe schoon het daar boven,
        In den Hemel zelfs, moet zijn,
        Daar men God volmaakt zal loven,
        Buiten aardse zorg en pijn.
      
      
        het Noestig Bytje vliegt en zweeft,
        Om den honig te vergaêren,
        Uit de bloemen en de blaêren,
        Die het ons tot voedsel geeft:
        Zouden wij dan, die geschaapen
        Zijn met redelijk verstand,
        Hier geen zielenvoedsel raapen
        Uit het geen hier is geplant?
      
      
        Laat ons uit al het geen hier staat,
        Altijd dezen voorraad haalen,
        Dat wij aan God dank betaalen,
        Die het ons geeft in overmaat;
        Laat ons uit de Schepslen leren
        Onzen plicht om dienst te doen:
        Om te leven God ter eren,
        En ons voor het kwaad te hoên.
      
    
  