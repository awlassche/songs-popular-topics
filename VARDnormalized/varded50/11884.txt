
    
      
        O God van wien de volheid vliet,
        De zegen en genade:
        Op ons u arme Schepsels ziet,
        En wilt ons ziel verzaden:
        Wij zijn door spijs en drank verheugd,
        Wij danken u voor deze deugd,
        Die gij ons hebt geschonken.
      
      
        Ja wat de lieve lucht beschouwt,
        En wat er schuylt verborgen:
        O Heer! gij alles onderhoudt,
        En het leeft, als, zonder zorgen.
        Gij opent uwe milde hand,
        En stort u gaven in het land:
        Die hondertvouwt ons voeden.
      
      
        Nu het lichaam dan zijn voedsel heeft,
        En dat het schept genoegen:
        Ons arme ziel' haar voedsel geeft,
        Op dat ze zich mag voegen,
        Te spijzen met u Godlijck woord:
        Dat zond en overdaad gestoord,
        Zij met haar boze werken.
      
      
        Want Heer gij geen gevallen draagt,
        Aan sterk gebeend noch paarden:
        Een vrome ziele u behaagt,
        En die houdt gij in waerden:
        Dus laat ons in u vreze gaan,
        Dat wij het gemoed ten Hemel slaan,
        En op u goedheid wachten.
      
      
        Wie leefter die de morgen Zon,
        Zich zeker kan beloven?
        Wat baat hem die de Werreld won',
        En ging zijn ziel verdoven?
        Dus let wel op de zekerheid,
        Die onze ziel, eilaas, verleid,
        En weest steeds op u hoede.
      
      
        Weest dan in God te zam verblijd,
        En roemt zijn milde zegen,
        Die hij ons schenckt ter rechter tijd,
        Gelijk een gulde regen.
        Waar Christus is bij spijs of drank,
        Daar eert men hem met lof en dank,
        Dus zingt van herten, Amen.
      
    
  