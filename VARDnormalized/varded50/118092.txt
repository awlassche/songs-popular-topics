
    
      
        AL wie wil horen zingen,
        Nieuw ongehoorde dingen,
        Die luistert na dit Lied,
        Wat 'er kortelings is geschied,
        Van een Apteker wel bekend,
        Deze Nering lang gewend,
        En hoe die Man zijn Maagd,
        Bij hem nu een Kintje draegd.
      
      
        Hij bragt haar in het benouwen,
        En weigert nu te Trouwen,
        Het geen dat deze Maagd,
        Aan de Heren heeft geklaegd,
        Maar d'Apteker ook niet gek,
        Die zei Vroumens houdje bek,
        Al wat ik u ooit de,
        Dat bragt maar mijn Nering mee.
      
      
        Ik hoorden haar steeds Klagen,
        Dat zij niet meer kan dragen,
        De Pijn die zij staag lee,
        En toen kwam ik regt ter snee,
        Ik sprak wat scheeld'er zoete Meid,
        En daar op heeft zij gezeid,
        Ag Meester hebje dan,
        Niet iets dat mij helpen kan.
      
      
        Ik vond'er zeer elendig,
        Want het schelden haar inwendig,
        Daer's weinig helpen aan,
        Als de Heren wel verstaan;
        Zij moest van stonden aan naar het Bed,
        En haar moest een Pil gezet,
        En dan nog wat meer,
        Is een Lating en Klisteer.
      
      
        Ik ging in mijn Winkel zoeken,
        Terstond in alle hoeken,
        En vond nog wat van het Kruid,
        Dat ik aan mijn wijle Bruid,
        Of mijn Vrouw te geven plag,
        Als zij als dit Meisje lag:
        En vond het weder goed,
        Wijl het nooit niemand kwaad en doet.
      
      
        Ik ging terstond aan het stoten,
        En het heeft 'er niet verdroten,
        Zij zei toe Meester toe,
        Ik zei Meisje ik word moe,
        Zij zei Meester helpt tog mijn,
        Ik zal u behulpzaam zijn.
        En ik hield veel van haar,
        En wij stieten met malkaer.
      
      
        Nu kan ik u verklaren,
        Mijne Heren allegaren,
        Dat deze zoete Meid,
        Niet eens heeft houdop gezeid,
        En toen alles was geree,
        Bragt ik het ook regt ter Snee,
        Ter plaatse daar het 'er scheelt,
        En dit heeft haar nooit verveeld.
      
      
        Al wil zij nu vertellen,
        Dat haar het Lijf gaat zwellen,
        Door mijn Medikament,
        Wijl het ieder is bekent,
        Dat ik aan mijn eyge Vrouw,
        Het graag zelf in geven zou,
        Daarom ik sta verstomt,
        Dat het haar niet wel bekomt.
      
      
        De Meid sprak zonder temen,
        het Was heel wel in te nemen,
        Zo 'k altijd zeggen zel,
        Maar het bekomt mij heel niet wel,
        Daarom Heren zoek ik regt,
        Maar de Meester heeft gezegd,
        Ik had het nooit gedogt,
        Dat gij daar niet tegen mogt.
      
      
        Ik heb aan u gegeven,
        het Best dat ik van mijn leven,
        Aan iemand heb gedaan,
        En het stond u heel wel aan,
        Daarom verzoek ik dat je zwijgd,
        Als gij goe Remedie krygd,
        Zijt gij dan niet te vreen,
        Maar het Meisje zeide neen,
      
      
        Waar op de Heren zeide,
        Terwijl gij met u beide,
        Die dingen hebt gedaan,
        En malkaer ten Dienst gestaan,
        Willen wij dat gij hier naar,
        Altijd helpen zult malkaer,
        Tot de Dood u scheid:
        Ik bedank u zei de Meid.
      
      
        Maar Meester Apoteker,
        Scheen voor die tijd geen spreker,
        Het Vonnis was gegaan,
        En zij hadden bei gedaan,
        Nu heeft hij, het zij lief leed,
        Haar Getrouwd als ieder weet,
        En Vrinden nu kan zij,
        het Stoten zo wel als hij.
      
    
  