
    
      
        ALle schepselen zo in de hand des Heren,
        Dat zij tegen zijn wil komen doen kwaad of goed,
        Daar uit de vromen nu konnen tot haar troost leren,
        Die God heeft tot zijn hulp, geen dinck hem hinder doet.
      
      
        Als de drie Jongelingen in den Oven waren,
        het Scheen dat haar naakten doen de meeste tegenspoed,
        Maar God heeft doen betoond, en willen openbaren,
        Die God heeft tot zijn hulp, geen dinck hem hinder doet.
      
      
        Als den Walvis had den Profeet Ionas gegeten,
        En met hem henen swom, hij dacht ik sterven moet.
        God bracht hem weer aan het land, waar uit wij konnen weten:
        Die God heeft tot zijn hulp, geen dinck hem hinder doet.
      
      
        Als Daniel heeft inder Leeuwen kuil bevonden,
        Hoe dat een Christen ziel het lijden treuren doet,
        Zo heeft den Heer betoond noch op die zelfde stonden,
        Die God heeft tot zijn hulp, geen dinck hem hinder doet.
      
      
        Die God den Heer lief heeft, moet alle dinck te besten
        Gedijen, dat's zijn troost, al is het noch zo onzoet,
        Of bitter voor zijn ziel, daarom zeg ik ten lesten,
        Die God heeft tot zijn hulp, geen dinck hem hinder doet.
      
    
  