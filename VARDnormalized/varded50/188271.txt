
    
      
        NAa uw begeer Maagdekens, ziet,
        Moet ik nu eens gaan dichten,
        Neem toch in dan dit simpel lied,
        Uit liefden het aan u geschied,
        Of het u of mij mogt stichten.
      
      
        Vrees toch den Heer van herten zeer,
        Van jongs op toch te degen:
        Neem geen af-keer, van zijne leer,
        Maar wild in deugd toe-nemen meer,
        Al strijd het vlees daar tegen.
      
      
        Want de jonkheid, zoo Moises zeid,
        Van jongs op is genegen
        Tot den quaaden, hoor dit bescheid,
        Naa des Werelds lust en ijdelheid,
        Hoe is het met u gelegen?
      
      
        Bezie of gij al gants zijt vrij,
        O maagdekens geprezen!
        Van des Werelds lust en hovaardij,
        Jokken, boerten, en spotterij,
        Beproef u wel in dezen.
      
      
        Want zullex ziet, behaagd God niet;
        Men vind het klaar beschreven:
        Hier om de lust der jonkheid vlied,
        Want wie de schrift te recht in-ziet,
        Mag wel schrikken en beven.
      
      
        Dus jonge lien wild wel toe-zien,
        En neerstig zorge draagen,
        Een ijdel re'en naa schrifts gebie'n
        En al niet te vergeefs geschie'n:
        Och, of wij wel toe-zaagen!
      
      
        En met voor-dacht, wel hadden acht,
        Op ons woorden en werken,
        Waar wij gaan, staan, bij dag en nagt,
        Och of ons tijd zoo word' door-bragt!
        Dat men het mogt zien en merken.
      
      
        Op dat die noch in duister zijn,
        Daar door mogten opwaken,
        Laat uw licht al zoo branden fijn,
        In daad, waarheid en niet uit schijn,
        O jeugd wild hier naa haaken.
      
      
        En wees bereid, als Petrus zeid
        Met een Geest stil en zachte,
        Niet men enen uit-wendig kleid,
        Of met hair-vlechtinge planteit
        Daar moet men hem voor wachten.
      
      
        Laat ons dit zaam zijn tot vermaan
        En het niet licht gaan achten,
        Gelijk het dikwils word gedaan,
        En denken het zal zoo nau niet staan,
        Wild Sijrachs woord betrachten.
      
      
        Wie kleine dingen gaat versma'en
        Zoo Sijrach gaat verklaaren,
        Die valt allenskens van de baan
        Laat ons dit wel naa-denken gaan,
        Dat wij niet in het beswaaren
      
      
        Komen al in der eeuwigheid,
        In het vuur dat daar zal branden:
        Och! daar men al-tijd huild en schreid,
        En nimmer-meer troost en verbeid,
        Noch geen hoop is voor handen.
      
      
        Och! mogt' men dan met duizend jaar
        Bevrijd zijn van het lijden,
        Te gaan op hekel tanden zwaar,
        En gloejende pansiers (het is waar)
        Om daar naa te verblijden.
      
      
        Maar zullex mag dan niet geschi'en
        Ons tijd is dan verschenen,
        Hier-om, o jeugd! Wild wel toe-zien,
        Wat God verbied wild neerstig vli'en,
        Dan baat zuchten noch wenen.
      
      
        Maar wie hier schreid zoo de schrift zeid
        Zal hier naa-maals verblijden,
        In grote vreugd en heerlijkheid.
        Dus jeugd hier neerstig om arbeid,
        Wild toch vromelijk strijden.
      
      
        Dat gij in vreugd, ende geneugd,
        Meugt eeuwig triumpheren,
        Dus lieve jeugd, schik u tot deugd,
        Dat gij dit rijk be-erven meugd;
        Men mag het toch niet ontberen
      
      
        Want zoo wij het nu verzuimen hier
        Om des vleeschs lusten te boeten,
        Zal men het naa-maals met groot getier,
        In een onuitblusselijk vier
        Eeuwig beklaagen moeten.
      
      
        O jeugd! Waar gij gaat, staat of zit,
        Hou dit in uw gedachten,
        Op dat gij wandeld onbesmet,
        Want zoo wij recht betrachten dit
        het Waar wonder dat wij lachten.
      
      
        Vrezen en beven mag men wel,
        Als met het recht gaar door-gronden
        Den schrikkelijken toren fel,
        Die den genen voorkomen zel,
        Die niet rein word bevonden.
      
      
        Dus hou goe wacht, dag ende nacht,
        Wild u gants bereid maaken,
        Wandel voorzichtig wel bedacht,
        En bid den Heer hier toe om kracht:
        het Zijn noodelijke zaaken.
      
      
        Hier mede einde ik mijn lied,
        Wild het ten besten keren,
        Uit liefden is het aan u geschied,
        Ik kond' het quaalijk laaten, ziet,
        Door uw groot begeren.
      
    
  