
    
      
        Mijn Ziel in ootmoed neergebogen,
        Stelt u, o Heer! haar zelven voor.
        Ziet af met Vaderlijke ogen;
        Beschouwtse door en weder door.
      
      
        Ziet hoe mijn Ziel en Hert van binne
        Ontsteken is met uwe min,
        Zij weet schier niet wat te beginne,
        Zo heeft uwe Liefd' het herte in.
      
      
        Dan suchtse met betraende wange:
        Dan singhtse weder in den geest:
        Dat zucht en hijghtse door verlange:
        Dan isse als een Kind dat vreest:
      
      
        Dan roeptse Abba lieve Vader:
        Verzoekt u hulp en klaeght haar noot.
        Dan looft en prijst zij u, o Ader!
        Fontein des Levens overgroot.
      
      
        Dan isse sterk gelijk een Reuse:
        En dan weer zwak gelijk een Riedt.
        Dan wilse staan, dan wilse kneuse,
        Dan is het blijdschap, dan verdriet.
      
      
        Dan isse boven: dan weer onder.
        En dan is het voor of in wind.
        Of licht, of duister. O groot wonder!
        Wat dat de Ziel niet al bevind.
      
      
        Dit doet, o Heer! haar oge weke,
        Naar u en naar het bestendig een,
        Dit doet haar hert en sinne trekke,
        En haar opvaren van benen.
      
      
        Dit doet haar achten het Arts gewemel
        Voor enkel niet, en niet met al.
        Dit doet haar rijk-halzen ten Hemel,
        Na het beste, en het beste van al.
      
      
        Het stukwerk kan haar niet vernoegen,
        Om dat zij van het volmaakte weet.
        Dus doet ze niet als hijgen, zwoegen,
        Het lang vertoeven is haar leed.
      
      
        Ia, zij zingt met betraende wange:
        Wanneer, o Here! is de tijd,
        Dat eens ophouden zal het verlange?
        En dat ik met u ben verblijd?
      
      
        Wanneer zult gij mij vergenoegen?
        Mijn Hemels Heer en Bruidegom.
        U ende mij te samen voegen?
        Kom Heer! mijn lieve Trooster kom!
      
      
        Ik tel bijna de dag en uure,
        Wanneer uwe komste zal gezien,
        Ik hoop het zal niet lange duuren,
        Dat ik eens tot u op zal vlien.
      
      
        Vertrek niet, maar verkort de dage,
        Brek af, en maak met mij een endt,
        Wilt Heer! mijn Ziele overdrage
        Bij u, in uwe Hemels Tent.
      
      
        Neem doch in acht mijn groot verlangen,
        En mijn ontsteken hart vol min!
        Snelt toch en spoeyt Heer uwe gangen,
        En treedt tot mijne Tempel in.
      
      
        Wilt u toch tot u Duyfje voegen,
        En u verenigen met haar,
        Dan zal zij haar wel vergenoegen,
        Al duurt het vrij noch menig Iaer.
      
    
  