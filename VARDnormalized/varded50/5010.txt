
    
      
        O Wonder God, Koninck en machtig Heer,
        Gij zit hoog, en ziet in de diepte neer,
        Gij ziet op Mens, ‘het geschapen Creatuur,
        Dat blijckt, dat blijckt,
        Dat blijckt aan al u wonder bestuur.
      
      
        Gij hebt, o God, geschapen hier den mens
        Na ‘het eigen Beeld, volkomen na u wens,
        En hem gezet over u werken al,
        Die gij, die gij,
        Die gij geschapen hebt, zonder getal.
      
      
        O edel Mens betracht u rechten staat,
        Laat Godes Geest u leiden na zijn raad,
        Weest maar getrouw, en volgt hem zo naar,
        Dan zal, dan zal,
        Dan zal gheen dinck u lastig zijn te zwaar.
      
      
        Al wat gij ziet dat dient tot lering schoon,
        ‘het Hindert u niet, maar ‘het staat u al ten toon:
        ‘het Maakt u maar vast, heel zeker en gewis,
        Dat hij, dat hij,
        Dat hij alleen Schepper van alles is.
      
      
        Aanziet de Sonn’ blinckend aan ‘het Firmament,
        En ook de Maan die geeft haar schijnsel jent,
        Die Sterren klaar blinken als Cristalijn:
        Hoe schoon, hoe schoon,
        Hoe schoon moet dan den lieven Schepper zijn.
      
      
        De Bomen schoon, met vruchten delicaat,
        Elk heeft zijn smaak, ‘het heeft schier geen tal noch maet,
        En op haar tijd brengen zij vruchten weer:
        Wie kan, wie kan,
        Wie kan u lof te recht verbreiden, Heer?
      
      
        De Diertjes zoet, vol lieffelijck geluid,
        Elk met haar toon breiden u ere uit:
        Als ik dit hoor, ik moet verwonderd zijn,
        En denck, en denck,
        En denck, hoe schoon moet dan den Schepper zijn?
      
      
        De Bloemkens fier, elk een heeft zijn coleur,
        Elk heeft zijn aard, en zijn bijzonder geur:
        Het getuigt al u wonderlijke macht,
        Dat gij ‘het, dat gij ‘het,
        Dat gij ‘het zo onderhoudt door uwe kracht.
      
      
        De Kruiden groen vol reuk en Medecijn,
        Elk heeft zijn aard, de Wijnstok heeft haar Wijn,
        Het Gras daar hij verbreydt ook uwen lof,
        ‘het Spruit al, ‘het spruit al,
        ‘het Spruit al uit u ghenaedelijcken Hof.
      
      
        Als ik hier zie u wonderlijk beleid,
        Door u wijsheid geschapen en bereid:
        Ik denck dikmaal, o lieve Koninck schoon:
        Hoe zoet, hoe zoet,
        Hoe zoet zijt gij daar boven in uwe Troon.
      
    
  