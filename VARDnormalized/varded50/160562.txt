
    
      
        O Mijn Schepper groot van waerden,
        Die hier door u woord en geest,
        Een gemeente op der aarden
        Hebt vergadert, die u vreest.
        Heer ik bid u met ootmoed,
        het Arme hoopken bijstand doet,
        Dat u woord heeft aangenomen,
        En de waarheid heeft bekomen.
      
      
        Houdt doch bij de reine Lere,
        Bij het recht ghebruyck hoog van waard,
        Uwer instelling (o Here)
        U lieve Kerk hier op aard,
        Dat noch duivel, dood of hel,
        Noch geen ander boos gekwel,
        In des droeve Zee vol baren
        Nimmermeer haar komt bezwaren.
      
      
        Hoedt u Schipken voor de golven
        Van de woeste Zee zeer stout,
        Dat het niet en wordt bedolven
        Door de baren menichfout,
        Laat het niet te gronde gaan,
        Maar als onbeweeglijk staan,
        Op den gront-steen, daar het op bouwet,
        En van herten vast vertrouwet.
      
      
        Wilt u lieflijk aanschijn keren
        Tot ons Heer die eeuwig leeft,
        O God Sebaoth! Vol eren,
        Uwen Wijnstok wasdom geeft,
        Die u lieve rechterhand
        Zelfs op aarden heeft geplant,
        Maakt haar vruchtbaar, rijk in deughden,
        Als een Lusthof vol van vreugden.
      
      
        Neemt den schild, o Heer in handen,
        En beschermt het Vaderland,
        Dat ons niemand brengt tot schanden,
        Noch geen ander Leer en plant,
        Dat hier geen Afgoderij,
        Voor u reine ogen zij,
        Maar u lieve woord mag lichten,
        En ons eeuwig onderrichten.
      
      
        Doet doch bijstand Heer der Heren,
        Aan u lief beminde Bruyt,
        Wilt de doofheid van haar weren,
        Blust het Hemels licht niet uit,
        Laat op deze droeve aard
        Altijd zijn met u gepaard
        het Tortel-duyfken, dat u prijset,
        U aanbidt en eer bewijset.
      
      
        Onze misdaad wilt vergeven,
        O mijn God vol vriend'lijckheyt,
        Laat ons niet in zonden sneven,
        Want gij hebt genaed bereid.
        O mijn zaligmaker zoet,
        Komt vertroost ons, en behoed
        Uwe Christenheid op aarden,
        Gij mijn Koning groot van waerden.
      
      
        Laat de poorten van der Hellen,
        Noch het vier, of helsche pijn,
        U Gemeente nimmer kwellen,
        Noch haar overweldich zijn,
        Weest met ons in aller noot,
        Blijft bij ons tot in de dood.
        Wilt ons nimmermeer beschamen,
        Om u lieve Zoons wil, Amen.
      
    
  