
    
      
        GIJ yveraars gemein,
        Die yverd om het goed,
        Al is uw hoopken klein,
        Hou al-tijd goeden moed,
        Wild reine liefde zoet
        Onder malkander draagen,
        Zoo zal uw yvers gloed
        God uwen Heer behaagen.
      
      
        Met broederlijke aard,
        En lieffelijk akkoord,
        Als gij bij een vergaard,
        En handeld van Gods woord,
        Breng geen propoosten voort
        Van tijdelijk generen:
        Op dat hij, die daar hoord,
        Zijns zielen heil mag leren.
      
      
        Niet eigen wijs en zijt,
        In het gene gij verstaat,
        Om woorden niet en strijd:
        En zoo gij u ontgaat,
        En wees niet obstinaat,
        Maar zoek der zielen winste:
        U onderrechten laat,
        Al waar het ook van de minste.
      
      
        Wacht u van ijdel eer,
        Want zij heeft zulken kracht:
        Den vrede veld zij ne'er,
        Breekt liefde en aandacht,
        Haar naasten zij veracht
        In schijn van heilige eden:
        Daar-om u voor haar wacht
        Wild gij behouden vrede.
      
      
        Die gij gebrek'lijk ziet,
        Met dezen heb mee-dog,
        Ergerd u daar-om niet,
        Trek uit het schalke oog:
        Want die daar zom-tijds hoog
        Boven al meind te lichten,
        het Is niet in zijn vermoog
        Een iegelijk te stichten.
      
      
        Dus u ootmoedig draag
        Naa het voor-beeld Jezus Christ',
        U zelven niet behaag:
        Is het dat uw naasten mist,
        Moed-willig niet en is het,
        Het beste zoekt hij mede,
        Waar het dat hij beter wist,
        Gewis hij beter dede.
      
      
        Hou staadig in het gebruik
        het Verzaamen, laat het niet
        Om Mammon noch om buik,
        Gelijk men daag'lijks ziet
        Dat nu ter tijd geschied
        Van die de Wereld minnen,
        z' Hebben in het woord verdriet,
        En onbereide zinnen
      
      
        Gods woord, dat edel zaad,
        Opwassen niet en kan het
        In herten, daar het kwaad
        Noch heeft de over-hand,
        Noch ook daar het verstand
        Belemmerd is met lusten,
        En kan het niet wezen, want
        het Moet in de stilheid rusten.
      
      
        Uw herten wel bereid
        En van de zonde vrijd,
        Dat tot haar dienstbaarheid
        Gij niet verbonden zijt,
        Hoe-wel in dezen tijd
        Veel Mensen daar in blijven;
        Doe des te groter vlijt
        Om haar uit u te drijven.
      
      
        Zoo moogt gij onbelet
        God dienen met geduld,
        Consciency onbesmet,
        En handen met onschuld
        Gij voor-taan hebben zult
        Voor God, in zuiver klaarheid,
        Met liefde Gods vervuld,
        En vrij-gemaakt in waarheid.
      
      
        Aldus gij yveraars
        Yverd van herten vrij:
        Uit-wendig veel gebaars
        Bij u toch niet en zij:
        Wacht u van huich'lery,
        Want God ziet alle dingen:
        Uw wetenschap moet gij
        Ook in der daad vol-bringen.
      
    
  