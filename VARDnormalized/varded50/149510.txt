
    
      
        HET Geruchte heeftet ons doen horen,
        Wij hebben’t God, met eigen oren,
        uit onzer Vad’ren wisse weet,
        Wat gij ten haren tijden deed:
        Hoe gij, door kracht van uwe hand,
        De volken straff’lijck hebt verdreven,
        Geplaagd, verdorven, en haar land
        Den uwen ruymlijck ingegeven.
      
      
        ’tEn was noch ’tstrijdt-mes, scherp van snede,
        Noch kracht van spieren, die’t haar dede,
        Maar uwen arm, en’t gunstig licht
        Van uwe onsterflijck aangezicht.
        Gij liefden haar. doet ons zo me’e.
        Gij, die de kroon draagt over allen;
        Laat Iacob, vrij van herten-wee,
        De volt van alle heil toevallen.
      
      
        Weest nu, als doe; ons, als ons Vaders.
        Geeft kracht en pit in le’en en aders.
        Zo storten wijze plots ter ne’er
        Die tegen ons staan in het geweer:
        Niet anders als een sterke stier,
        Door aangeboren kracht van hoorne,
        Een ander min-vermogen dier
        Ter neder veld in zijnen toorne.
      
      
        Geeft kracht. zo treden wij den Vorsten
        Op haren nek en trotse borsten:
        Zo wordt haar luister, pracht, en lof
        Van ons vertreden in den stof.
        Het hert is stout en onvervaard,
        Maar niet op snel-gepijlde bogen,
        Noch op de scherpt’ van het strijdbaar zwart,
        (Een wijze kent zijn onvermogen.)
      
      
        Gij zittet, God, die ons komt vry’en
        uit handen van de we’er-partijen;
        Die onze haters zendt en hond
        En hares poogens zotheid toont.
        Dies vloeytter dag’lijcks dank en eer
        Van onze noyt-vermoeyde tongen.
        Die ’tvrolijck brengt na ’tdroeve we’er,
        Met recht wordt hem steeds lof gezongen.
      
      
        Hulp-rijke God, hoe maghe het wezen
        Dat gij niet zijt als wel voor dezen?
        Waar is, helaas! het oude hert?
        Doe waart gij dicht, nu zijt gij verdt;
        Doe holpt, nu laat gij ons in schandt,
        Doe tooghmen uit met u, nu zonder:
        Gij laat ons vlien voor ’svyands hand
        En geeft ons eer en haeff ten plonder.
      
      
        Gij laat ons (ach! waar vind ik woorden?)
        Als schapen van den Wolf; vermoorden.
        Gij laat ons vreemde aard betre’en,
        En stroyt ons onder d’heyd’nen heen.
        Vw’ volk, wel eer zo gants dierbaar,
        (Hoe kan’t ook met den mens verlopen!)
        Die veylt gij als een snoode waar.
        En legt geen winst op door’t verkopen.
      
      
        Wat doet gij ons al smaedts bezuren
        Van onze naast-gezeten buren!
        Den vreemden volken strekken wij
        Gerede stof van boertery:
        Zij schudden over ons den kop,
        Wij zijn een Fabel op haar tongen,
        (In we’erspoedt legt den Haat zijn krop)
        Als s’ons van ramp zo zien verdrongen.
      
      
        Waar ik mij keer, waar ik mij wende,
        Des hoons en smaedts is nimmer ende:
        Dies schaamte roerster van het bloed,
        Steeds and’re verve stijgen doet.
        Geen wonder. want niet dan verdriet
        Komt mij van mijn partij te voren:
        All’ spijt en wraak, wat d’ooge ziet;
        All’ laster, wat de oor moet horen.
      
      
        Aldus, met onheil dicht om-smeten,
        Van elk bespot en overkreten,
        In alles, Heer, wat ons geschied,
        Vergeten wij noch uwer niet.
        Nooit heeft ons hert bedrog gesmeedt
        Om zich aan Goed en Kwaad te deilen
        (Want Trouw staat vast in lief en leed)
        En in het verbond een stip te feilen.
      
      
        De rechte paden uwer zeden
        Zijn ongekromt van ons betreden.
        En nochtans, Heer, (na allen schijn)
        Is het of wij niet meer uwe zijn.
        Van mensen, wreed, en in het hert
        Als felle draken, laat gh’ons schenden,
        En diep verzinken in de smert
        Ten duyst’ren afgrond van ellenden.
      
      
        Ach! waarder aanklacht in het geweten
        Dat God van ons ooit is vergeten:
        Of hadden wij, van Hem gekeerd,
        Ooit vreemde Godlijckheydt gëeert:
        Dat konde doch voor zijn gezicht
        In gender wijze zijn verscholen:
        Het Godlijck al-door-siende licht
        Doorgrondt des herten diepste holen.
      
      
        Wij worden dag’lijcks dood geslagen:
        En dat, om dat w’u liefde dragen.
        Om uwent wille zijn w’er aan
        Als schapen die ter slachtbank gaan.
        Ontwaak eens Heer, ontwaak ’tis tijd.
        Wat is het dat gij door’t lange merren
        Als in een diepen sluimer zijt?
        Ach! wilt u eeuw’lijck niet ververren.
      
      
        Waarom verschuilen zich de stralen
        Uws aangezichts die troost doen dalen?
        Waarom vergeet gij onzes drucks
        En angst-vruchtbaren ongelucks?
        De moed leit vlak. de geest is dof.
        Het lijf raakt d’aerd’ en is onmachtig.
        Op, Heer, ter hulp. tilt ons uit ’tstoff,
        En weest uws goedtheydts eens gedachtig.
      
    
  