
    
      
        Schoon Jsabel,
        Verstaat mijn reden wel,
        Helpt uwe Dienaar uit het droef gekwel,
        Die dag en nacht,
        Met zuchten en geklag,
        Voor u deurtje heeft gestaan zo meenige nacht.
      
      
        Al wat gij doet,
        het Js al verloren moet,
        Vertrekt van hier och Minnaar metter spoed,
        Blijft die gij zijt,
        Jck hou mijn enigheid,
        Want ik ben te schamel en gij veel te rijk.
      
      
        Maar schoon Goddin,
        Laat uwe stuurse zin,
        Als ben ik rijk toont mij maar wedermin,
        Mijn hert en goed
        Geef ik u metterspoed,
        Als een rechte Minnaar aan zijn Liefste doet.
      
      
        Wel kammeraet,
        Zegt mij eens metterdaad,
        Waarom dat gij u ogen op mijn slaat,
        Of is het om mijn eer,
        Zo waar ik in het verzeer,
        Daarom wilt vertrekken en komt nimmermeer.
      
      
        Bruin Maeghdelijn,
        het Js om u zoet aanschijn,
        Want u bruin ogen als twee sterren zijn,
        Uwe borsjes blank,
        En uwe roder mond,
        Hebben mijn jonk hert zo zeer verwond.
      
      
        U zoete taal,
        Als enen Nachtegaal,
        Jck weet zo doen de Jongmans altemaal,
        het Js maar om de blom
        Van de dochters Maagdom,
        En dan gaan de Jonghmans dragen haren roem.
      
      
        Mijn Lief playsant,
        Jck liet u niet in sant,
        Daar is enen rinck van Diamant;
        En laat het daarom niet,
        Het is wel meer geschiet,
        Want je bent de band van alle mijn verdriet.
      
      
        Weest nu verheugt,
        Minnaert in eer en deugd,
        Daar is mijn Trou en ook mijn jonge jeugd,
        Komt laat ons gaan,
        Al u droefheid is gedaan
        Want door al u klagen hebje troost ontfaen.
      
      
        Blaast overluyt,
        Jsabel is de Bruyt,
        Roert nu Schalmeien Trommel ende Fluit
        Wens nu dit Paar,
        Geluk in het openbaar,
        Die in eer en deughden komen bij malkaer.
      
    
  