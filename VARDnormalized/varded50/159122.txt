
    
      
        KOmt Fama blaast in het openbaar,
        Ter eren van dit jonge paar,
        Komt wenst haar mee
        Des Heren heyl'ge vree.
      
      
        Geluk zo wensen wij te zam
        U beide in des Heren naam,
        Geluk jong paar,
        Geluk van Iaer tot Iaer.
      
      
        Aenhoort nu wat gij schuldig zijt,
        En hoe gij zult tot aller tijd,
        In de Echte-Staet
        U dragen vroeg en laat.
      
      
        Gij man hoofd zult al wat gij doet,
        In u geluk of tegenspoed,
        In vreugd of pijn
        Niet wreed noch korzel zijn.
      
      
        U Huysvrou zult gaan te moet,
        In vrede bij haar wonen zoet,
        En onbeswaert
        Haar houden lief en waart.
      
      
        Gij zijt voortaan u eigen niet,
        Daar is een vast verbond geschiet:
        Want man en wijf
        Twee Zieltjes in een Lijf.
      
      
        En gij Huysvrou van uwen man
        Neemt ook u plicht gewillig an,
        Met vreugd betoond,
        Dat Liefde bij u woont.
      
      
        U man zult gij gehoorzaam zijn,
        Uit reine Liefd' en niet in schijn,
        De vreed na jacht,
        Doe niet dat hem mishaeght.
      
      
        In woorden en in daden kuis,
        Zachtmoedig, stil ook in het kruis,
        Met heus gelaat,
        Want dit is u sieraad.
      
      
        Laat lichten als de Zonne klaar
        U beide deugd in het openbaar,
        U kind'ren zoet
        In Godes vrees op-voet.
      
      
        Leeft het samen vredig, vreest den Heer,
        In Liefde bloeyt, groeyt meer en meer,
        Tot dat de dood
        U voert in Abrams schoot.
      
    
  