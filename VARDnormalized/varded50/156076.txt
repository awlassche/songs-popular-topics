
    
      
        ALs Fobert had zijn tijd vergist
        Tot op den Ouden dag,
        Ook al zijn jonge jeugd verquist,
        En nu niet beter mag,
        Sprak met berou, Had ik een Vrouw,
        Dat was de rechte slag.
      
      
        Nu ben ik al te Oud bedaagd,
        En weet voor mij geen raad:
        Vraag ik het een jonge brave Maagd,
        Die in mijn Liefde staat,
        Ik vrees dat zij Niet eens na mij
        Zal horen wat ik praat.
      
      
        Wel waarom staan ik dus verheerd?
        Mijn Geld, mijn Schat, mijn Goud,
        Dat zal mij maken liefde werd,
        Al ben ik loom en koud:
        Want ieder een Zoekt dat alleen,
        En menig hier op bouwt.
      
      
        Ik ga met deze Zak vol geld
        na Tet, dit is mijn Sin,
        En zeg dat zij des Schijven telt,
        Zij weet wie dat ik bin,
        Zo zij het doet, Dan krijg ik moet,
        En maak een goed begin.
      
      
        Houw Teetje, 'k wens u goeden dag,
        Dus kloek, is daar geen rust?
        Hoor Fobert, die niet anders mag,
        Wind zo zijn Brood met lust,
        En zonder leed, Al is het met zweet,
        Het loon de leden sust.
      
      
        Gij kond wel beter, waar het u wil,
        Ik wist daar toe wel raad,
        Om met gemak te leven stil,
        Of pronken bij de straat,
        Verzien met goed, In overvloed,
        Een huis gepropt van staat.
      
      
        Maar Fobert, zeid zij, dat was goed,
        Hoe raak ik best daar an?
        Als gij nu mijn begeren doet,
        En neemt mij tot u Man,
        Dan is mijn Geld In u geweld
        Ik scheid terstond daar van.
      
      
        Al wat mijn Huis en Land bezit,
        Dat maak ik u goed rond;
        Zie daar een Zak, besiet eens dit,
        Die geef ik u terstond,
        En voort al het geen Is u gemeen,
        En eigen tot de grond.
      
      
        Dat is een sak om aan te gaan,
        Zeid zij, waart gij noch fris,
        Ik woud' met u de reis bestaan,
        Maar nu zo is het mis;
        Want zo een Vriend Mij niet en dient,
        Zoek een voor u daar s' is.
      
      
        Al waerje, Fobert, noch zo rijk,
        Ik wil u nimmer niet:
        Het goed acht ik maar stof en slijk,
        Vol moeyten en verdriet:
        Want een qua Trouw Baard vaak berouw;
        Als men aan Treuzel ziet.
      
      
        Ik ben een Jong en aardig Dier,
        Mij dient geen oude Grijs,
        Maar Suyer is al mijn playsier,
        Die is nog Jong en wijs,
        Daar reis ik mee In Dorp en Stee,
        En des Winters op het Ijs.
      
      
        Hoor Vrysters, hoog of laegh van staat,
        Zie voorje watje doet;
        Het oog op uw's gelijken slaat,
        Dat is het beste goed:
        Mijn naam is Tet, Daarom zo weet
        Ik Suyer hebben moet.
      
    
  