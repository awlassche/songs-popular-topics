
    
      
        WIlt hier leren Christene mensen,
        Dit lied het welk profijtig is,
        Voor die naar de zaligheid wensen,
        God is schepper van al gewis,
        Hier staan de poincten alle zeven,
        Van het Rooms gelove recht beschreven.
      
      
        Wij moeten eerst voor al geloven,
        Dat God den schepper eeuwig leeft,
        Die ons verlost heeft daer-en boven,
        En ons zijn milden zegen geeft,
        Eeuwig, en eindig, de alder-meesten,
        Van vermogen en des hemels geesten.
      
      
        Gelooft dat God is den regierder
        Van alles, het minste niet en geschied
        (Onzen voorsichtigen bestierder)
        Het gon' zijn goedheid niet toe en liet,
        Het beginsel, het eynd' van alle goeden
        Die het al regeert en kan behoeden.
      
      
        Gelooft dat God het goed zal lonen
        En het kwaad zal straffen op zijn teydt,
        En naermaels onze deugd zal kronen,
        Ons oordeelt als de ziele scheid,
        En zal rechtveirdigh oordeel geven
        Als de weirelt vergat daar neven.
      
      
        Men moet ook vastelijk geloven,
        Dat God den Heer dryvuldigh is,
        Den Vader, Soon, en Geest van boven,
        Des dry Personen, het is gewis,
        Die zijn verscheiden zo wij lezen,
        Nochtans maar enen God in wezen.
      
      
        Wij geloven ook allegaere,
        Dat Gods Soon van der eeuwigheid,
        Voor ons wierdt mens als martelaere,
        En stierf voor onze zaligheid
        Aan het Kruis, en heeft aan ons gegeven
        Als hij verrees het eeuwig leven.
      
      
        Gelooft ook tot uwe saligheden,
        De gratie Gods ons nodig is,
        En zonder God al de gebeden
        Zijn dood, daar des geen vergiffenis,
        Wij konnen doen geen goede werken,
        Zonder dat God ons komt te sterken.
      
      
        Gelooft de ziele nooit kan sterven,
        Het lichaam naar korten tijd in het graf,
        Moet liggen rotten en bederven,
        En gants vergaan in rook en kaf,
        Als de zielen uit het lichaam gangen,
        Die zullen loon naar werk ontvangen.
      
    
  