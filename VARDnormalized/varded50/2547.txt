
    
      
        Als ik in mijn gedacht
        Der scheps'len aard deur-schouw,
        'k En vind geen meerder macht
        Als het vermogen van de Vrouw,
        Die met haar gezicht
        des Mans moed verlicht,
        Die met haar gezicht
        des Mans moed verlicht,
        Van haar last, van haar leit,
        Van haar smart, van haar smaad,
        Van haar quael, van haar kwaad,
        Van haar hoon, van haar haat
        Die sik ter vlucht verspreid,
        Door een swenkje van haar vriendelijkheid.
      
      
        O Vrou! o's werelds pracht!
        O Aerd-rijckx praal en pronk!
        Gij smoort der Reuzen kracht,
        Met een minlijcke lonk:
        De moedichste Held,
        Of man in het veld,
        De moedichste Held,
        Of man in het veld,
        Die verschrikt, die verschiet,
        Die verblickt, die verblauwt,
        Die verloomt, die verlauwt,
        Die verflout, die verflaauwt,
        En sackt in zoet verdriet,
        Zo haast als hij u schone ogen ziet.
      
      
        De Koning vol geweld,
        Of d'aldergrootste Prins
        Van moghentheyt, en geld,
        Is nietig, klein, en kinds;
        Al schijnt hij verwoed,
        Of groots van moet,
        Al schijnt hij verwoed,
        Of groots van moet,
        Op syn macht, op het gebien,
        Op syn staf, op syn staat,
        Op zijn rijk, op zijn raad,
        Op zijn deughd', op zijn daad,
        Op zijn land, op zijn lien,
        Hij word gedweeg door het Vrouwe-Beeld te zien.
      
      
        Is het te verwond'ren dan
        Dat ik verwonnen ben,
        Daar dwinger noch Tyran
        Geenszins bestaan en ken?
        Al waar ik een Graaf,
        Ik wierd een slaaf,
        Al waar ik een Graaf,
        Ik wierd een slaaf,
        Van de Vrouw die ik min,
        Die ik lief, die ik loof,
        Die ik strook, die ik stoof,
        Die ik huis, die ik hof
        In mijn ziel, in mijn zin:
        Want in mijn hart daar woont een Ionghvrou in.
      
    
  