
    
      
        Almachtig God verheven,
        Eeuwig ghebenedijt,
        Wilt mij doch sterckheyt geven,
        In dezen benauden tijd,
        En in zo groot verdriet,
        Want ik zijn in het benauwen,
        Wilt mij met uwen geest bedauwen
        En mij genadig aanzien,
      
      
        In Gods vreze te leven,
        Hebbe ik altijd bedacht,
        Wilt mij u gracie geven,
        Dat bidde ik uit al mijn kracht,
        O God wilt mij doch sterken,
        Al met u woord ydoon,
        En krachtig in mij werken,
        Dat ik ontfanghe de kroon.
      
      
        O Here verhoord mijn kermen,
        En al mijn zwaar verdriet,
        O Here wilt mij ontfermen,
        Bidde ik u in dit Liet,
        Die vroom begeert te leven,
        Bidt God dag ende nacht,
        Om die waarheid verheven,
        Al deur des Geests kracht.
      
      
        Ik roepe tot den Here,
        Al met den Publycaen,
        Dat ware wel mijn begeere,
        Mocht hier haast zijn gedaan,
        Als ik verlost zijn uit dit leven,
        Van mijn ellende zwaar,
        Wilt mij dan ruste geven,
        Al onder den Autaer.
      
      
        O Here wilt mij verhoren,
        Al met de Moordenaar,
        En laat mij niet verloren,
        Mij arm ellendig zondaar,
        Wilt mij genade bewijzen,
        Al door die goedheid dijn,
        Als ik zal moeten verrijzen,
        Verlost mij van de pijn,
      
      
        O Here zijt mij geduldig,
        Met u onnutte knecht koen,
        Die u tien Pont is schuldig,
        En hebbe niet om te voldoen,
        Maar wiltse mij vergeven,
        En mijn genadig zijn,
        Dat ik mag worden verheven,
        In u glorie fijn.
      
      
        Ik comme met bezwaren,
        Tot u Here mijn God,
        Wilt mij wel bewaren,
        Voor mijn vijanden bodt,
        Dat zij mij niet en verrassen,
        In haren grimmen moet,
        Haar handen niet en wassen,
        In mijn ontschuldich bloed.
      
      
        Vreest niet mijn Wtvercooren,
        Al wordt gij hier benijdt,
        Ik zal u wel verhoren,
        Als gij tot mij roept en crijdt,
        Ik en zal u niet begeven,
        Al verliet een Moeder haar Kind,
        Waar voor zo wilt gij beven,
        Als gij genade vindt.
      
      
        Gij moet noch leren strijden,
        Met mij tegen dat Beest,
        Maar ik zal u bevrijden,
        En wilt niet zijn bevreesd,
        Al gaetse haar verblijden,
        Met haren groten boel,
        Ik zal ze noch doen lijden,
        In den vierighen poel.
      
      
        Als zij nu is verdreven,
        In de eeuwige pijne groot,
        Dan zult gij zijn verheven,
        Met Lazarus in Abrahams schoot,
        Als dan zullen ze razen,
        Deur haren valsen list,
        Wij uytsinnighe dwazen,
        Hebben den rechten weg gemist.
      
      
        Zij zullen tot u komen gebogen,
        Die u hier hebben verdrukt,
        Gelasterd ende beloghen,
        Die werden weg gerukt,
        Die zullen u vallen te voete,
        En nomen des Heren stad,
        De heilige in Israel zoete,
        En een uitverkoren vat.
      
      
        De Here zal u geven,
        Enen nieuwen Name fijn,
        Als Kinderen verheven,
        Zult gij ghecroont zijn,
        Al in de hand des Heren,
        Enen Conelicken hoed,
        V en zal geen leed meer deren,
        Hier om hebt goeden moet.
      
      
        Op Syons Berg geprezen,
        Daar zult gij zijn gheloont,
        Zo wij in Esdras lezen,
        Vanden Jonghelinck ghecroont,
        Met Palmen Takken in de hand,
        Een krone op u hoofd,
        Gij en zult niet komen tot schanden
        Is het dat gij vast en geloofd.
      
      
        O eeuwig God verheven,
        V zij lof aan elken kant,
        Dat gij mij hebt gegeven,
        Wijsheid ende verstand,
        Om de Drake te ontvliegen,
        Met haren valsen schijn,
        Zij meende mij te bedriegen,
        En te bringhen in het gepijn.
      
      
        Die ons dit Liet eerst dichten,
        Die was van krachten teer,
        O Here wilt hem verlichten,
        Deur uwe rechte Leer,
        Dat hij u ere mag bewijzen,
        Here mijn toe verlaat,
        En uwen Name prijzen,
        Inder waarheid en inder daad.
      
    
  