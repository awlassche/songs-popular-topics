
    
      
        ALs gij zult ter maaltijd treden,
        het Welk den Christenen staat vrij,
        Gaat daar niet om ijdelheden,
        Of om tonge lekkernij:
        Die om spijs of drank daar gaat,
        Is niet beter als de Beesten,
        Die sig geeft tot yd'le praat,
        Is in dienst van kwade Geesten.
      
      
        Dat is regt een Christen maaltijd,
        Daar men Jesus zet voor aan,
        Daar men het stigtige verhaal lijd,
        Daar men zedig op kan staan:
        Daar de spijs niet overlaed,
        Daar te veel niet word geschonken,
        Daar men niet zit al te laat,
        Daar men niet word vol en dronken.
      
      
        Zoekt het gezelschap van de vromen,
        Daar men ijdel praat vermijd,
        Daar de spotters niet en komen,
        Daar men agterklap bestrijd:
        Daar men spreekt van Godes Woord,
        Daar niet is een vuil gewemel,
        Daar u Venus niet bekoord,
        Dat is het beeldsel van den Hemel.
      
    
  