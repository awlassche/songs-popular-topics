
    
      
        Ik ging op enen morgen
        Al door den Aarden-hout,
        Daar zag ik onverborgen
        Gods werken menighfout:
        De vogelkens zongen en maakten vreugd
        De Konijntjes liepen in het wilde
        Mijn hert was zeer verheugt.
      
      
        Ik zag daar bloemkens spruiten
        Van veelderley couleur,
        Kruiden goed van virtuyten
        En daar toe zoet van geur;
        Ik ginck hem loven, alleen waar deur
        Zij uytter aarden spruiten
        En staan in haren fleur.
      
      
        Ik zag de Duinen hoge
        Daar voor de Zee gesteld,
        O God! door u vermogen
        Beletten zij het geweld
        Al van de baren woestig verstoort;
        Gij hebt gesteld haar palen
        Dat zij niet konnen voort.
      
      
        De Duinen waren droge
        Daar bij de vruchten groen:
        Dit ziende voor mijn oge
        Dacht ik op dat saysoen:
        het Is immer waar dat den Huisman zaeyt
        God moet de wasdom geven,
        Of daar wordt niet ghemaeyt.
      
      
        Langs Duin ging ik spanceeren
        Zoo voort na Overveen.
        En zag na mijn begeren
        Gods werken groot en kleen,
        Erten en Boonen stonden daar groen,
        Ook Tarruw en Rogg’ bij dezen
        Om ons daar me te voen.
      
      
        Ik zag dat Vlas met blommen,
        Dat stond zeer fraai en net,
        Daar het Lijnwaad af moet kommen,
        Langs Duin zo maecktmen het wit,
        Daar uit loopt Water als een Fontein,
        Zoo dat men het Garen en Lakken
        Daar maakte schoon, wit en rein.
      
      
        Ik kwam aan een Riviere
        Daar men dat Water haalt,
        Daar men van brouwt het Biere,
        Zoo dat daar niet en faelt
        Van dat ons dient tot onderhoudt;
        Ik zag de Garst daar groeien
        Daar men van maakt het Mout.
      
      
        Ik zag ook met verblijden
        Vrouwkens (dat is gewis)
        Van Zandtvoort komen rijden
        Na Haerlem met de Vis,
        Al uit de Zee vers en goed,
        Doen loofd’ ik God den Here
        Daar het al van komen moet.
      
      
        Uit Duin ben ik gescheiden,
        Daar zag ik zeer pleysant
        Veel Beesten in der Weiden,
        God geeft ons abondant
        Boteren Melk, ook zuur en zoet,
        Ook veelderleye Kazen
        het Komt ons in overvloed.
      
      
        het Is u al onderdanig,
        O Heer, wat men hier ziet:
        Maar den Mens wederspanigh
        En acht u gaven niet,
        Noch ook u Woord tot ons ghebrocht
        Door Christum onzen Here
        Die ons zo diere kocht.
      
      
        Met zijn dierbaren bloede,
        Zoo Petrus dat beschrijft,
        Ieder zij op zijn hoede
        Wie onghehoorsaem blijft,
        Met Toovenaers zal hij loon ontfaen,
        Gods Rijk moeten zij derven,
        Vindt men geschreven staan.
      
      
        Mijn tijd ik overleyde
        Van minder jeughet aan,
        Mijn hert inwendig schreyde
        Dacht op Christus vermaan:
        Wij zonden wezen een vruchtbaar Rank
        Hij is den Wijnstok reine
        Voor hem geven wij stank.
      
      
        Wilde Druiven wij dragen
        Voor God zeer onbekwaam,
        Verslijten onze dagen
        Blammeren des Heren Naam;
        Wat zal dan baten al onzen roem?
        Die zal voor God verstuiven
        Gelijk een Distel-bloem.
      
      
        Doen loofd’ ik God almachtig
        Van herten zeer verneert:
        Want deur zijn werken krachtig
        Zoo heeft hij ons geleerd,
        Dat men alleen moet gehoorzaam zijn
        Den gever aller goeden
        Der Zielen Medicijn
      
      
        Oud vijf-en-tsestigh Iaeren
        Is dit van mij gedaan,
        Wat zijn der al Zee-baren
        Mij over het Hoofd gegaan:
        Somtijds wat weelde, maar veel verdriet
        Mag ik u Heer behouwen
        Zoo acht ik het min als niet.
      
      
        Men moet doch al hier laten,
        Wat baat ons geld of goed?
        Of te zijn hoog van staten?
        Daar deur komt hogen moet,
        Dat het herte van den Here leidt,
        En als men dan moet sterven
        Zoo is het te laat beschreydt.
      
      
        Met geduld wil ik verbeiden
        Heer mijnen lesten dag,
        Ik hoop gij zult mij leiden
        Daar den Rijken Lazarus zag:
        Dat’s een exempel hier voor gesteld,
        Dan waar mijn Ziel genezen,
        het Staat al in u geweld.
      
      
        Oorlof Prinse, God, Here,
        Die het al goedheid geeft,
        Ook Mannen die Regeren
        Met wijsheid zeer beleeft:
        Zoo dat men in Steden en Dorpen fijn
        Nu mag met vreden wonen
        En God gehoorzaam zijn.
      
    
  