
    
      
        HOlterhoek, hoe klein gij zijt,
        Gij maakt mij al mee verblijd,
        Als gij nadert,
        En vergadert,
        Daar ik in uw buerte maar
        Kom bezoeken de een of d'aar.
      
      
        Schoon gij ook maar, met u all',
        Twee of drie waart in getal,
        'k Gaaf u ere,
        Mits de Here
        Zelfs tot twee of drie alleen
        Geern' in het midden wenst te treen.
      
      
        Of gij, in geringe staat,
        Dus eenvoudig henen gaat,
        'k Acht u echter
        Niet te slechter,
        Mits ik mij zorgvuldig wacht
        Dat ik noit het klein veracht.
      
      
        'k Sing u mee een Liedtje toe,
        Als ik de ander buurten doe.
        Holterhoekje,
        Neemt dit Boekje,
        Vol van geestelijk gesank,
        Door mij zelfs gemaakt, in dank.
      
      
        Laat het noit weer van u gaan.
        Kont gij het zelve niet verstaan,
        Of niet lezen;
        het Zal doch wezen
        Tot bewijs aan ieder-een,
        Hoe 'k u hertlik min en meen,
      
      
        Wat gij zelve niet en vat,
        Zal de Jeugd uit onze Stad
        U wel zeggen,
        En uitleggen,
        Zo gij mij en haar bezoek
        Geern' hebt in den Holterhoek.
      
      
        Schoon uw buurt de kleinste zij,
        het Komt uit ander buurten bij,
        En vermeert u.
        Elk begeert u
        Tot gezelschap aan zijn zijd.
        Maakt de plaats vrij ruim en wijd.
      
      
        het Is een lust om aan te zien,
        Hoes', in menigt, tot u vlien.
        Stoelen, banken,
        Leeders, planken,
        En al zulk gezeet wordt dan
        In der haast zo vol als het kan.
      
      
        Komen wij aldus tot u,
        Weest dan ook van ons niet schuw;
        Komt tot d'andren
        Met malkandren,
        Wordt maar ergens hier ontrent
        Ons by-een-komst u bekent.
      
      
        Maar maakt boven-al uw werk
        Van te komen in de Kerk.
        Loopt niet verder,
        Want uw herder
        Wijst u aan, waar Jesus weidt,
        En waar hij zijn kudde leidt.
      
      
        Jesus roept u met zijn stem:
        Hoort gij die, en volgt gij hem,
        Dus genegen,
        Op zijn wegen,
        Zo en gaat gij nimmer mis,
        Noch verdwaald in duisternis
      
      
        Blijft door liefde t'saam gevoegd,
        En met Christus vergenoegd;
        Wilt hem kennen,
        En na-rennen.
        des Levens woord heeft Hij alleen:
        Waar zoudt gij dan anders heen ?
      
      
        Hoopt op Hem, en loopt om prijs.
        Zoekt hem niet om d'aardsche spijs,
        Hij wil geven
        Spijs ten leven,
        Ja is zelfs het levend brood,
        Dat ons vrij maakt van den dood.
      
      
        Wat de wereld hoog weerdeert
        Schijnt te klein voor uw begeert'.
        Christum winnen
        En beminnen
        Is het allerhoogste goed,
        Daar men sterk na trachten moet.
      
      
        Wilt gij rijk zijn en geacht
        Boven alle staat en macht,
        Daar de mensen
        Hier na wensen,
        Acht al het aardsch' als drek en slijk,
        En staat na Gods Koninkrijk.
      
      
        Denkt, dat God en wijze lien
        Op uitwend'ge glans niet zien.
        Elk rechtveerdig
        Is meer weerdig
        Dan zijn naasten, die te hoog
        Door zijn waan en trotsheit vloog.
      
      
        'k Hou mij zelfs op het hoogst vereerd,
        Als ik met u ben verneert,
        En wij tezamen
        Iet beramen,
        Daar Gods lof en heerlikheit
        Lieflijk door wordt uitgebreidt.
      
      
        'k Wandel niet in iet, dat mij
        Al te groot en wonder zij.
        U te stichten,
        T'onderrichten,
        Of te troosten, met Gods woord,
        Is de vreugd, die mij bekoort.
      
      
        Dat een aar verheven schijn,
        Ik wil met u nederig zijn,
        Liever zingen
        Met geringen,
        Dan na hoge dingen staan,
        Die mijn ambt niet aan en gaan.
      
      
        Maar leeft gij ook dus in het kleen
        Met uw eigen staat te vreen.
        het Groot en heerlijk
        Schijnt begeerlijk,
        Maar veel moeite, zorg, en last,
        Is er in het gemeen aan vast.
      
      
        Die zich na geringe stand,
        Buiten nijd en strijdt, op het land,
        Met genoegen,
        Weet te voegen,
        Is er vrij wat beter aan,
        Kond' hij zijn geluk verstaan.
      
      
        Zijt gij klein, zijt rein te saam,
        En wordt groot en hoog van naam
        Door uw handel
        En uw wandel.
        Heilige Godtvrucht'ge lien
        Zijn meest heerlijk en gezien.
      
      
        Heiligheit is in der daat
        Voor Gods huis het best cieraat.
        Die vercier' u,
        En God stier' u
        Door zijn woord en Geest voortaan,
        Om zijn heil'ge weg te gaan.
      
      
        Zo zal ik, mijn leven lank,
        Met een dankbaar lofgeklank,
        God daar boven
        Hertlik loven
        Om uw ijver, liefd', en deugd,
        Daar gij meest mij door verheugt.
      
    
  