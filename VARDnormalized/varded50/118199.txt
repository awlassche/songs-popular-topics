
    
      
        Helaas! hoe is des mensen leven
        Bezet met moeit aan alle kant!
        Waar gij uwe ogen heen doet zweven,
        Gij ziet het over al beplant
        Met vele doornen van onluste,
        Met scherpe distels van onruste.
      
      
        het Is lopen, draven, trekken, halen,
        En moeilik woelen alle weeg:
        het Is arbeit, angst, verdriet en qualen,
        Ja nimmermeer en is het te deeg:
        Gij meugt u keren ende wenden,
        Nooit zult gij vrij zijn van elenden.
      
      
        Verwacht van heden vrij tot morgen,
        Van morgen langen tijd daar naar,
        Om eenmaal vrij te zijn van zorgen,
        Ja wacht van het een tot het ander Jaar;
        Gelijk het eerst was, is het laatste,
        Ja achter aan komt vaak het quaetste.
      
      
        Komt ons de blijschap eens ontmoeten,
        De droefheit volgt weer achter aan,
        Zij haast en loopt met snelle voeten
        Om in des blijdschaps plaats te staan.
        De blijdschap laat haar haast verdrijven,
        Maar droefheit kan wel vast beklijven.
      
      
        Het schoonst' en het lieff'likst' hier beneden
        Is in der waerheit anders niet
        Dan moeit en ongerustigheden
        Wanneer men het maar te recht insiet.
        het Gemoet en vint nooit vol genoegen,
        Hoe gij uw zaken zoekt te voegen.
      
      
        Komt gij eens tot u wens te raken,
        Waar door gij wildet zijn verzaad,
        Gij zult haast na wat anders haken
        Dat meerder in uw zinnen staat:
        En als gij dat al hebt verkregen,
        Zo is u dit of dat noch tegen.
      
      
        Wie souw doch deze wereld minnen,
        Daar het alles is als ebb' en vloed?
        Zult gij wel zijn zo dom van zinnen,
        Dat gij verkiest haar ijdel goed?
        O neen, wilt beter schatten kiezen
        Die gij niet weer en zult verliezen.
      
      
        De wereld en het geen daar in is
        En hebt niet lief: want die zulks doet,
        Des Vaders liefde dies te min is
        In zijn gedachten en gemoet.
        Dees' twee bestaan niet met malkander,
        Maar d'eene liefd' verdrijft de ander.
      
      
        Daar des werelds kinderen na pogen
        Des vlezes snoo begeerlikheit,
        En de begeerlikheit der ogen,
        En dezes levens grootsigheit
        En is in het minst niet uit den Vader,
        Maar uit de wereld allegader.
      
      
        De wereld zal zeer haast verdwijnen,
        En haar begeerlikheit vergaan,
        Daar met zo vele smert en pijnen
        De yd'le mensen steeds na staan.
        Maar die Gods wille doet, zal blijven,
        En in der eeuwigheit beklijven.
      
    
  