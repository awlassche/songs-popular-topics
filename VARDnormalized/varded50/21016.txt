
    
      
        WIe zijn Plicht, an de Ouders doet,
        Zal God zeeg'nen met overvloed:
        In al zijn bedrijf:
        Na de ziel, en na het lijf:
        An goed, an Kind, en Wijf:
        Hier op der aarden.
        Want zo toond hij zijn dankbaarheyd.
        Die hem, voort tot een hoger leyd:
        Dat is tot zijn God.
        Na het eenigste-gebod:
        Als aller deugden-slot:
        Om an te vaarden.
        O Pero, stof geeft gij tot lof.
        O Cimon, wat is uwen schat?
        U, broeders eer, is noch veel meer,
        Van waarden.
        O Cress Soon, wel waard de kroon,
        En gulde staf uws Vaders. gaf
        U niet natuur, een brandent vuur,
        Voor zwaarden?
      
      
        Noch veel heftiger, is de Gloed
        In het Moederlijk teer-gemoed.
        En in des Vaders hart:
        Dat de alder-wreedste smart,
        Ja dwingelanden tart:
        Om te behoeden
        s' Lichaams vrucht: d'eygen zuigeling:
        Als het de nood, of't gevaar om-ving.
        Geen kracht, noch geweld,
        Daar het zich, niet tegen steld,
        In Kerkers, en op het Veld.
        Het doet haar woeden
        Op al de geen, die dat vertreên.
        O Rachel, gij vertoond ons, vrij
        U liefdens kracht (schoon in onmacht)
        Ten bloede.
        U bang gezucht door-dringd de lucht.
        U stemme hoord men, voort en voort:
        Tot schand, en smaad, voor die, haar zaad
        Niet voeden.
      
      
        Boven al, klimt de Huw'lyks-plicht.
        Want haar fakkel, verdoofd het licht,
        De heldere glans
        Van Apollos gulde krans.
        Zij leyd zijn Rei, ten dans:
        Met wijde schreden.
        d'Echte-Liefd, en haar kuysse-min
        Heeft een heel onverzetbaar-zin,
        Die staat: en nooit wijkt.
        Die zeylende, nimmer strijkt.
        Bemind, bewald, bedijkt
        Met vaste Reden:
        Gevest, gegrond op het verbond
        In d'opper-wet, haar voor gezet.
        En met den Eed van trou, bekleed:
        Tot heden.
        Dit stuurd de kiel, dit bind de ziel:
        Dit mengt het bloed: dit strengt het gemoet
        Van Vrou, en Man, dat niemand kan
        Ontleden.
      
      
        Zo een Man, Moeder, Vrou, en Kind,
        Tot de dood, dan veroordeeld vind:
        En het vermogen heeft,
        Een (die hij de vrijspraak geeft)
        Te redden: dat ze leefd?
        Hij zal beschermen
        d'Eygen-Vrou: zijn verkoren deel.
        Buiten wien, het onvolmaakt geheel
        Niet wel kan bestaan.
        Waar mee, dat hij heeft gelâan
        Een last: in des werelds-baan.
        En zich ontfermen
        Zijn vlees, en been. het is haar gemeen
        En hart; en bloed: en eer, en goed:
        En schijn, en deugd, verdriet, en vreugd
        In d'armen.
        Door Liefd geneigd: door Wet gedreygd:
        Door d'Eedt gestijft. die eeuwig blijft:
        Zelf in het gevaar. een Vuur dat haar
        Kan wermen.
      
      
        Want hij moet na Gods woord, en last,
        (Om het Wijf) d'Ouders af-gaan. en vast
        An-hangen, zijn helft:
        Daar hij zich, mee heeft ontselft.
        Zijn vrijheid over-welft:
        In dood, en leven.
        Niemand heeft ooit zijn vlees gehaat.
        het Geen hij ook nimmermeer verlaat;
        Dit gaat dan voor al:
        In het droevigste Geval.
        De boom van Echt staat pal,
        Om vrucht te geven.
        O Julia! wie volgd u na?
        O Cesars kroost, Pompeus troost:
        Geweldig, word u ziel gestort.
        
          Gedreven
        
        Alleen door d'Echt: die steen bevecht,
        En over-wind. gij kend noch Kind,
        Noch Ouders. Trou zijt gij, o! Vrou
        Gebleven.
      
    
  