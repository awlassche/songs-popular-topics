
    
      
        Gij die op d'over-groote vreugd
        Van dit, van God-gevoegde Paar,
        Die in het bloeien van haar jeugd
        Verzamelen te gaar,
        Die op het verzoek van Bruidegom
        En Bruid, hier tezamen zijn vergaard,
        Weest vrolijk, drinkt eens lustig om,
        En geen genuchten spart:
        Weest verblijd, want de tijd, zulks gebiet,
        Nu de trouw, alle rouw, en verdriet,
        Die het woelig vrijen,
        Haar dede lyen,
        Gemaakt heeft gans te niet.
      
      
        Ziet hoe verheugt de Bruidegom lacht,
        Om dat hij nu gevonden heeft
        Zijn helft, zo treftig van geslacht,
        Zo zedig, zoo beleeft,
        Zo jong, zo kuis, zo deughden-rijck,
        Zo zoet van wezen en gelaat,
        Zo schoon, zo heus, zo vriendelijk,
        Zo loffelijk van staat,
        Hart en zin, springht hem in, het lijf van weld,
        Om dat hij, zij aan zij, met dit beeld
        Sigh zal vermakken,
        Dies wilt ook staken,
        Wat stille droefheid teelt.
      
      
        En of de Bruid wat stemmig kijckt,
        O Gasten! acht dat niet een sier,
        Want zij een wildje stadig prijckt,
        Kwansuis om de manier:
        Maar weest verheugt, en denck ook dat
        Het alle dag geen Bruiloft wordt,
        Dus brengt elk hier te voorschijn wat
        Dat ons de tijd verkort:
        Zingt verheugt, lacht met vreugd, allegaar,
        Toont met lust, dat de rust, van dit paar
        V aangenaam zij,
        En volgt al t'saem mij
        In vroolijckheden naar.
      
      
        Wel Maagden waarom zijt gij stil?
        Zijn dan al u genughten uit?
        Dat gij nu prijckt, dat des maar een gril,
        Gij zijt noch niet de Bruid;
        Laat blijken nu de geestigheid
        Die uit uwe zoete ooghjes blaeckt,
        Die in uwe borst begraven leidt,
        En ons daar mee vermaeckt:
        Laat u geest, deze Feest, cieren vrij,
        V geluid, onze Bruid, maken blij
        Met u gesange',
        Wacht niet te lange,
        Maar zingt eens op 'en rij.
      
    
  