
    
      
        IK leg somtijds gehele nagten,
        In fantesyen en gedagte:
        En beklage mijn misdaad,
        Ik overpeys mijn goede dagen;
        die ik eerst niet konde dragen,
        Maar nu is het te laat geklaegt.
      
      
        Hoe kan het fortuin zo verkeren,
        Hoe kan den tijd den mensen leren,
        had ik dat wat eer bedagt,
        ik had mijn Studie waar genomen:
        Ik waar niet in de krijg gekome,
        Daar ik nu ben ingebragt.
      
      
        Ik woude mijn niet laten rade,
        Maar nu is het veel te spade,
        Ik was te logt en los van zin,
        En wat Professer of Regenten,
        of wat mijn ouders mijn inprenten,
        Ik sloeg het alles in de wind.
      
      
        Ik liet Disput of Argumente,
        Voor Professoren of Prezidente,
        Mij dogt het was 'er maar wiltsank,
        Mijn hoofd stond mijn niet tot studeren,
        Maar tot meest zuipen in pocheren,
        Was ik het aldermeest gezind.
      
      
        Ik hiel van zuipen en van zwieren,
        Meer als van boeken en papieren,
        Ik had den brui van pen en ink,
        Waar zijn mijn zinnen of Orlasen,
        dat bleef in kannen en in glazen,
        Mijn beste troost was op de drank
      
      
        Op het lest heeft mij het weeldrig leven,
        Uit de scholen uit gedreven,
        En tot in den dienst gebragt
        maar nu vervloek ik die gedagten,
        die mij uit de Studie bragten,
        Maar nu is het te laat beklaegt.
      
      
        Vier stuyvers daags dat is mijn rente,
        mijn huis dat is een linne tente,
        mijn bedde stroy dat zomtmyds stinkt,
        mijn rok is laken en de deken,
        de knapzak onder het hoofd gesteld,
        dat is mijn hoofd peuluw
      
      
        Mijn kleeren zijn heel dun versleten,
        Van binnen wit van luyse en neten,
        Mijn broek zit niet als lap op lap,
        Mijn grove hembden ende dassen,
        Draeg ik zes weken zonder wassen,
        en somtijds nog geen aan het gat.
      
      
        Op schildwagt staan en exerceren,
        en somtijds dag en nagt marseren,
        Zonder geld en zonder brood,
        En van de heete zon verbraaden,
        Met kruid en loot zeer zwaar beladen,
        somtijds benout tot in der dood.
      
      
        Nu wordt ik gestoten en geslagen,
        Ik moet mijn lijf en leven wagen,
        tot vegten moet ik zijn gereed,
        En om te stormen op de wallen,
        Daar armen en benen vallen,
        Of het mijn lief is ofte leed.
      
      
        Bleek van aanschijn schief van benen,
        Mijn jongen glans die is verdwenen,
        Door de armoe die ik lei,
        Waar ik mijn kere wil ofte wende,
        Ik vind mijn rondom in ellende,
        En verdriet aan alle zij.
      
      
        Voor alle mijn goede dagen,
        moet ik snaphaan en patroon tas dragen,
        Nu lij ik armoey ende smert:
        en in plaats van enen mantel,
        draeg ik een qua knapzak of ransel,
        dat leven valt mij veel te hart
      
      
        Dat mijn ouders of mijn vrinde,
        Die dogters die mijn eerst beminde,
        mij eens zagen in deze staat,
        Wel zij en zouden mij niet kennen:
        dat ik zo verandert bennen,
        Sedert dat ik wier Soldaat.
      
      
        Wie zal ik nu mijn droefheijt klagen,
        Mij dunkt het zijn verdiende plage,
        ik heb mijn zelver daar in gebragt,
        Ik moet mijn daar in passienteeren,
        Ik hoop het zal nog eens verkeren,
        Als ik maar den tijd verwagt.
      
      
        Wel Mars hoe bitter zijn u vrugten,
        wat doet gij menig jonk hart sugten,
        met u getuig en u gezang,
        want al u trommen en trompetten,
        Dat zijn maar strikken ende netten
        waar gij de jonkheid mede plaegt.
      
      
        Oorlof Studente en jong gezellen,
        als gij hoordt van den Oorlog vertellen,
        stelt daar op u zinne niet:
        maar hebt het liever te geloven,
        Als het zelver te beproeven,
        want het best is maar verdriet.
      
    
  