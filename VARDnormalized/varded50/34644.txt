
    
      
        LVystert toe verkilde hanen
        Die uwe broek ontwassen zijt,
        En nu fouckelt op de banen,
        Waer-men tot den Schippers tijd
        Van de onder-aerdtsche poelen,
        Om zo met het ghelapte schuit
        Over Phlegeton te spoelen
        Bij uwe lest' on-kosen bruid.
      
      
        Hoort en ziet eens wat een vleyster
        Dat ik u voor ogen stel,
        Ziet wat leste t'samen-reyster
        Nu booght onder uwe bevel:
        Al is zij wat lang van leden,
        En een-voetigh als den hoop,
        Die in vremde kusten treden
        Als wij snelder op den loop.
      
      
        Al is zij gans kaal van hoofden,
        Met een gapend' aen-gheschijn,
        Daar zij het wezen med' naer-roofden
        Van het veel-ooghigh lamperijn:
        Al is haren a'em van roken,
        En haar leven vier en vonk,
        Als het dansende ghespoocken
        Dat uit diepe kuilen spronck.
      
      
        Wilt haar even-wel beloeren,
        En verkiesen voor uw vrouw',
        Want zij kan u hoofd vervoeren,
        En ontfutselen den rouw',
        Als gij aan haar mag're memmen
        Zult uyt-suyghen enen damp,
        'k Wedd' gij zult in vreugden zwemmen
        Als den vis in het water zwamp.
      
      
        Wilt gij haar in trouw' aankleven,
        Zo is al uwe zorgen hen',
        Want zij kan een voedsel geven
        Voor uwe over-ploeghde le'en,
        Waar van gij de schaperaden
        In u sacksken dragen meugt,
        het Ghen' u niet zal over-laden,
        Al is het van grote deughdt.
      
      
        Tandeloos (moety noch weten)
        Is haar ronde bak-huis-gat,
        Dat hem nooit en voegt tot eten,
        het En zij gij ghesoghen had
        Aan haar achter-deel te voren:
        Hoe staat u des vrijster na,
        Kan u sulcken vrouw' bekoren ?
        'k Weet gij hebt ze, zegt maar: ja.
      
    
  