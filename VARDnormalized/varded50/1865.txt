
    
      
        Gelijk een Iagher in het veld,
        Staat vroeg op om het wild te bekomen,
        Gheen kwaad weer maakt hem ontstelt,
        Noch geen wreed wild dat doet hem schromen,
        Met Winden en met Braken voor
        Tot dat hij vindt het wild zijn spoor,
        Gheen tijd gaat daar te loor.
      
      
        Aldus moet ik mij ook ter jacht
        In het amoreuse woud begeven,
        Gij Braken neemt op het wild wel acht,
        Gij Winden zeer snel daar beneven,
        En vanght dat Wild dat ik dus jaegh,
        Dat ik mag nemen een groot behaag
        Te jagen alle dag.
      
      
        Gaat voor, gaat voor gij Winden snel,
        Mijn Braken die hebben het wild gevonden,
        En vvilt u niet tonen rebel,
        Maar volgt haar ras tot allen stonden:
        Helaas! helaas! ik ben beducht,
        Mij dunkt mijn Brak heeft gheen meer lucht,
        Het wild moet zijn gevlucht.
      
      
        Schoon lief gij zijt het wild alleen
        Dat mijn jonk hert aldus doet jagen,
        VVant gheen ander wild ik meen,
        In mijn jacht neemt toch behagen,
        Mijn lijden is u wel bekent,
        Ik hoop het zal nemen haast een endt
        Te zijn in dit ellendt.
      
      
        Mijn Braken zijn gestadigheid,
        Mijn Winden moet ik hope noemen,
        Gestadig hopen als men zeid
        Doet somwijlen gramschap verzoenen,
        Gestadig moet ik hopen ziet
        Wil ik komen uit dit verdriet,
        Uit Cupidos gebiedt.
      
    
  