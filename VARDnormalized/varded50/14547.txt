
    
      
        ALs Jesus in zijn Majesteit
        Zal komen, zo hij heeft voorzeid:
        Geven rechtveerdig oordeel
        Over elk zonder voordeel.
      
      
        Den reken-boek zal open gaan,
        Elk zal daar loon na werk ontfaen,
        En rekeninge geven
        Van zijn voor-gaende leven.
      
      
        Mijn reeckeningh' is ongereed:
        Mijn bloed verandert al in zweet,
        Als ik aanzie die zonden,
        Die mijne ziel door-wonden.
      
      
        Ik vinde mij in groten nood,
        Als ik denck op de tweede dood:
        het Waar beter nooit geboren.
        Dan eeuwig zijn verloren.
      
      
        Hoe heb ik zo den tijd verquist!
        Och hoe heb ik aldus gemist!
        Dat ik die schone straten
        Der deughden heb verlaten.
      
      
        Van zinnen was ik wel berooft:
        Dat ik den vijand heb geloofd:
        Het vlees heeft mij bedrogen.
        En de wereld gelogen.
      
      
        Maar ik wil volgen goeden raad:
        Voort-aen bewenen mijn misdaad,
        En mij in tijds bereiden,
        Om wel van hier te scheiden.
      
      
        Weest mij genadig, Jesu zoet,
        Al door u zweet en dierbaar bloed,
        En wilt mij niet verdommen,
        Als ik voor u zal kommen.
      
    
  