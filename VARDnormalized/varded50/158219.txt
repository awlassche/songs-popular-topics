
    
      
        Hoe komt ontloocke Roosemont,
        Dat gij u hart en lieve zinnen,
        Aan het tijdig minnen,
        Noch niet hangen kond?
        Gij ziet hoe vast de tijd,
        Stil-swijgens door het uyt-stel henen glijdt,
        En met de tijd de Jeugd,
        En met de Jeugd de vreugd.
      
      
        Gevogels, Vee en Vis dat vrijt,
        En leert hoe dat de jonge Jaren,
        Moeten willen paren,
        Nemen waar den tijd:
        Gij ziet, gij ziet al is de Mier
        Van alle Dieren ook het minste Dier,
        Noch wil het zijn gepaard:
        Waarom u Jeugd gespaard.
      
      
        Gedenkt mijn Roosemont mijn min,
        Gedenkt het Blompje van uw name,
        Het heeft zeer bekwame
        Lering voor u in:
        Den aard, den aard van deze Blom,
        Die is ook eigen aan het magedom:
        O Roos, O teere Roos!
        Gij bloeyt maar voor een poos.
      
      
        Het Roosje dient bij tijds gepluckt,
        Eer dat haar eerste jeugdig bloeisel,
        Dauw en vierigh gloeysel,
        Door de tijd mis-luckt:
        Wat is, wat is d'ontloke Roos,
        Die blijft op het steeltjen vreugd en vruchteloos,
        Zij dort, zij droogt, zij kwint,
        Haar lieve Jeugd verdwijnt.
      
      
        Nooit keert de zoete Lente-stont
        Wanneer de doode-verw eens geschept is,
        En een Roos verlept is:
        Nu dan Rosemont,
        Gij ziet, gij ziet hoe vast den tijd
        Stilzwijgende door het uitstel henen glijhdt:
        En met de tijd de Jeugd,
        En met de Jeugd de Vreugd.
      
    
  