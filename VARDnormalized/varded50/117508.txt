
    
      
        Naar dat de lezers zijn gezind,
        Krijgt ook een boek zijn lot,
        En zo 'er iemand smaak in vind,
        Hij zij dan wijs, of zot.
        Een uil verdraagt het straalend licht
        Der held're zonne niet:
        het Moet na zijn ogen zijn gericht,
        het Geen hij met prijs beziet.
      
      
        Geen wijsheid, konst, of aardigheid,
        Is van een plompaards smaak,
        Als niet bekwaam tot onderscheid:
        Dies vind hij geen vermaak
        In het geen zijn herssens overtreft.
        het Zijn rozen voor het zwijn.
        Het geen hij goed keurt, en verheft,
        Moet zijns gelijke zijn.
      
      
        Komt enig boek in des vijands hand,
        Hoe wel dat is gemaakt:
        Hij spitst, en wet al zijn verstand,
        Hoe hij het bespot, en laakt.
        En treft men een bedil-al aan:
        Hij hekelt wat hij leest:
        Wel meest die het allerminst verstaan;
        Uit een berispinggeest.
      
      
        Vooroordeel, zelfbelang, en drift,
        Waanwijsheid, haat en nijd,
        Maakt menig lezer, als een zift,
        Die het goede henen smijt,
        En het quaade houd, het geen hij vind,
        Of immers vinden wil.
        Men oordeelt, naar men is gezind.
        het Draait alles op die spil.
      
      
        Een schrijver stelle zich dit voor.
        Hij timmert aan den weg.
        Hij hoor' met een geduldig oor
        Dan allemans gezeg.
        het Boek, dat hij in de wereld bragt,
        Komt uit op elks genaÃª.
        het Is dan niet meer in zijne magt,
        Hoe het met het lezen ga.
      
    
  