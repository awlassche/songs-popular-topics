
    
      
        HIer Zeilen wij met God verheven:
        God wil onze Zonden vergeven:
        Onze Zonden snood en kwaad;
        God is ons troost, ons toeverlaat.
      
      
        O Heer wilt deze Vaart doch zegenen,
        Dat ons geen rampen mag bejegenen;
        Behoed ons Schip, en ons bewaard
        In dezen, en de laatste Vaart.
      
      
        Quaertiers Volk, die daar leit te dromen,
        Rijst uit den slaap, wilt boven komen;
        Stuermans Kwartier, komt uit in Vree;
        Geluk en behouden Reis ook mee.
      
      
        Een Salige Reis wil God verlenen,
        Goed Weer en Wind ook mee met enen,
        Een klaar Gezicht, en Voorspoed mee,
        Van hier tot op een goede Ree.
      
      
        Is er niet een van onze Knapen,
        Die binnen het Schip nu leit te slapen?
        Die onzen God en Vader eert,
        En Moeder, Broeder, Zuster werd.
      
      
        De Heer wil ons Schip bewaren,
        En al de gene die mee varen,
        En al zijn toebehoren goed,
        Staat altemaal in Gods behoed.
      
      
        Bewaard doch, Heer, ons Schip geprezen,
        Voor enig ongeluk, mits dezen
        Voor vier, storm en waters noot,
        En van den bozen vijand snood.
      
      
        Heer helpt ons in behouden Haven,
        Daar wij bevrijd voor angst en slaven
        Dan danken mogen uwen naam.
        Kwartier, het uit in Godes naam.
      
      
        Kwartier, komt boven met verblijden,
        Bidt God den Heer tot allen tijden
        Van gantser herten, geeft hem eer,
        Zo krijgen wij goe wind en weer.
      
      
        Quaertiers-volck wilt boven komen,
        Legt of de slaap, en wilt niet schromen;
        Ziet wel jou togh geen zeer en doet,
        Voor ongeluk ons God behoed.
      
      
        Quartiers volk boven, wij verlangen,
        Wilt haast ons man aan het Roer vervangen,
        Zijn glas is uit, laat hem niet staan,
        Zo mogen wij na kooi toe gaan.
      
    
  