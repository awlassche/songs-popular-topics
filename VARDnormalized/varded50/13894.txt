
    
      
        Mijn gemoed verheugt van binnen,
        Als ik ga die vreugd verzinnen,
        Die wij hadden voor en naar,
        Doen wij waren bij malkaer:
        Want ‘het gezelschap vroom en eerlijk,
        Na de vreugd altijd begeerlijk,
        Zongen, sprongen op ‘het Gespeel,
        Van het Fluytje en de Veel.
      
      
        Al leefd’ ik noch honderd Iaren.
        Zo en zel mij dat vergaren
        Niet gheraecken uit de zin,
        Sulcken lust hadd’ ik ‘er in:
        Want ‘et schijnt noch dat mijn Oren
        Al die vreugd gestadig horen,
        Sulcken oversoetigheydt
        Was daar voor de Ieught bereid.
      
      
        Nooit en waren wij gezeten
        Aan de Tafel, om te eten,
        Of daar wierdt een zoet akkoord
        Van ons al-te-mael gehoord:
        Iae de held’re Keeltjes gingen,
        Elk die wou om ‘het soetste zingen:
        Niemand op gheen droefheid docht,
        Maar zijn tijd in vreugd deur brocht.
      
      
        Iae soud’ ik mijn hoofd gaan breken
        Om die vreugd al uit te spreken,
        ‘k Hadde werk schier zonder endt,
        Als een ieder is bekent:
        Daarom laat ik ‘het hier bij blijven,
        Heefter yeemandt lust om schrijven,
        Die doet ook reis zijn best,
        En beschrijft zo voort de rest.
      
    
  