
    
      
        IN het diepste van de middernagt,
        Wanneer het gestarnte blinkt;
        En het ligt der Zonne zinkt;
        En al het menselijk Geslagt,
        In het zwanedons verborgen,
        Violen slegs laat zorgen.
      
      
        Kwam Venus Zoon, dat wufte kind;
        Dat kind dat al wat leeft
        En al wat adem heeft,
        In brand zee en geheel verwind,
        Dat kind dat met zijn schigten,
        Doet alles voor hem Zwigten.
      
      
        Dat Fieltje klopte lustig aan,
        En riep als met getreur;
        Ei opend uwe Deur,
        Ik ben een kind, Ei zie mij Staan.
        Ik druip schier van den regen,
        En ben geheel verlegen.
      
      
        Het derde mij van het kleine Wicht,
        Ik opende mijn deur,
        Daar zag ik door een scheur,
        Het Boefje staan met boog en schigt,
        En vleug'len aan de armen,
        Wie zou zig niet ontfarmen?
      
      
        Hij droop, en trilde van het nat;
        Ik zette met 'er vaart,
        Het halsje bij den haard;
        Daar het neffens mij wel warmpjes zat;
        Ik droogden hem zijn hairen.
        Maar hoord mijn wedervaren.
      
      
        Als het Guitje was gewarmt en droog,
        Kom zeid het sa wel aan,
        Laat mij hier eens begaan,
        En zien of mijn gevreesden Boog,
        Door zulk een zwaren regen,
        Niet heeft een krak gekregen.
      
      
        Hij spantse in een ogenblik,
        En zet voor aan op het spits,
        Een scharp geslepen flits,
        En zonder enig lang gemik,
        Treft hij mijn ingewanden,
        En doet mijn zinnen branden.
      
      
        Toen springt hij op, als heel goed schiks,
        Nu ziet gij hier voor het oog,
        (Zegt hij) dat mijne boog,
        Nog ongeschonden is en fiks;
        Weest blij van mynent wegen,
        Voor zulk een groten zegen.
      
      
        Maar armen Sul gij zult hier na,
        In uw getroffen hart,
        Haast voelen welk een smart,
        Ik u aanzetten kon zoo dra:
        Gij brand nu reeds van binnen,
        Ga spot nu vrij met het Minnen.
      
    
  