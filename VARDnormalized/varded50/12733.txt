
    
      
        Wat is ‘het dat gij, O jonge Maagd!
        Zo bijster hogen moed
        Op u geleende schoonheid draagt,
        En in u boezem voedt:
        De schoonheid, zonder denkt, O Kind!
        Is ijdelheid, en maar een Blaas vol wind.
      
      
        De schoonheid is een slibb’rich goed,
        Des Werelds doel en wit,
        Die menigmaal geen voordeel doet,
        Aan die, die haar bezit:
        Zij lockt tot sond’, en brengt gevaar,
        En daar is geen standvastigheid bij haar.
      
      
        Hoe trots dat gij daar henen gaat,
        Hoe zeer gij u beschout,
        Hoe veel dat gij u dunken laat,
        En van u zelven houdt,
        Of schoon u Haar vrij geestig krult,
        Denkt, dat gij zo niet altijd blijven zult.
      
      
        Al het aertsch’ dat is gelijk een rook
        Die metter haast verdwijnt,
        En zo is het met de Schoonheid ook,
        Hoe heerlijk dat ze schijnt.
        Sieckt’, moeite, sorg’ en ouderdom
        Die stoten licht de glans van schoonheid om.
      
      
        Zo gij haar noch voor die bewaard,
        Dat zelden wordt gezien,
        Daar is er een die niemand spart,
        En niet en is t’ontvlien,
        De Dood die vast en onbeweegd
        Gelijke straf aan schoon en lelijk pleegt.
      
      
        Die zal u na verloop van tijd
        Ook slepen in haar nest,
        En maken dat gij niet en zijt:
        Dies’ houd’ ik voor het best
        En kies die Schoonheid boven al,
        Die nimmer vlek noch rimpel hebben zal.
      
    
  