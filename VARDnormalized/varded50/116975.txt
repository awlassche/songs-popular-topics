
    
      
        O lang gewenste dag! o vreugde-rijke tijd!
        Waar in zich het Christen volk met reden zeer verblijd,
        Wanneer des Hemels bood’ die tijdinge deë horen,
        De Zaligmaker is op heden u geboren!
        Te Bethl’hem in een sta, wordt uwen Heer gevonden
        Daar leit het klein grote kind, in doeken omgewonden.
      
      
        O wonder God! o groot geheim der zaligheid!
        Hier ziet men zaam armoed, ootmoed en majesteit.
        God is een mens! en komt bij ons in ‘het vlees verkeren
        Gods een-gebooren Zoon! dien zelfs de Englen eren
        Vernedert hem tot knecht om aan het kruis te sterven
        Om voor zondaars genaa bij Gode te verwerven.
      
      
        Hoe heerlijk daalt, en straalt, de heylge Hemel-schaar!
        Die zingt Gods lof, en maakt zijn wondren openbaar,
        Gode zij de eer, in d’hoogste Hemel! is haar taale,
        Dat zijne gunst en vree, op aarden neder daale.
        Hij neme in den mens, een heilig welbehagen!
        Om dezen Middelaar! die alle schuld zal dragen.
      
      
        O Jezus Vrede-vorst! dat doch uw vrede daal
        Op ons van God vervreemt, datz’ in onz’ herte straal.
        Maakt met den Hemel vreê, dat vijandschap verdwijne.
        Doet vrede over al, en zaligheid verschijnen,
        Aan ons ontrust gemoed wilt uwen vrede geven
        Dat wij eendrachtelijk als Vredens-kindren leven.
      
      
        O ziel! verheft u toon, en zingt der Englen lied.
        Zingt Gode eer, nu gij u Zaligmaker ziet,
        In wien nu straalt Gods Macht, wijsheid, genaad’ en trouwe,
        Goedheid, en liefde is in Jezus te beschouwen,
        Rechtveerdigheid, gepaard met Gods barmhertighede,
        Laat zijn de stof van vreugden van uw lof op heden.
      
    
  