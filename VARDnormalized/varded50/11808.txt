
    
      
        ALs Christus op den Berg gegaan,
        Om God alleen te bidden aan,
        Hij zijne Jongers laste,
        Dat zij van strand, na het ander land,
        Te over-varen pasten.
      
      
        Zij swierven midden in de Zee,
        Het was voorwaar een bange ree,
        De stroom vocht mette winden:
        Gepranght door schrik, elk ogenblik,
        Dat die hun sou verslinden.
      
      
        Doch Jezus kwam des nachts bij haar,
        En wandlend' over golv' en baar,
        Zo kreeten zij vol vreze:
        Wel is het een rook, of een gespook,
        Och wie mag dit doch wezen?
      
      
        Maar Jezus sprak haar vriend'lijck toe,
        Zijt wel getroost en fris te moe',
        Ik ben het, wilt niet schromen.
        Is het u begeer, riep Petrus, Heer?
        Zo wil ik tot u komen.
      
      
        Hij riep komt vrylijck tot mij aan,
        Straks Petrus uit de Schuit gegaan,
        Trat moedig op de baren,
        Maar wind en zee, noch gants t'onvree,
        Die deden hem vervaren.
      
      
        Hij kreet zeer bang, Heer mij behoed!
        Eer ik versinck in deze vloed,
        Wilt mij u hulpe schenken,
        het En zij u hand, doet onderstand,
        Zo moet ik hier verdrenken.
      
      
        Hij reikte hem zijn rechter-handt,
        En sprak, o zwak en klein verstand,
        Waar door zijt gij bezweken?
        Gelooft gij niet, dat in verdriet,
        Mijn hulp niet zal ontbreken?
      
      
        Zij zijn het Scheepken in getreen,
        De wind bedaard, de storm verdween,
        Daar elk hem kwam aanbidden:
        Gij in Persoon, zijt Godes Soon,
        En waarlijk, hier in het midden.
      
      
        Wie dus in Gods bewaring blijft,
        ‘ En door het geloof hem in-gelijft,
        ‘ Dien zal hij niet begeven:
        ‘ Al schoon dat hij, een holle tij,
        ‘ Ter Werreldt most beleven.
      
    
  