
    
      
        Ijdel vernuft, vermetel brein,
        Zoud' gij, zo verblind en klein,
        Konnen vatten
        Al de schatten
        Van d'oneindige Wijsheid Gods?
        O die verwaandheid is te trots!
      
      
        het Eindig bevat het oneindig niet.
        Vind gij in Gods woord dan iet
        Daar uw Rede
        Straks niet mede
        Over een gebragt en werd:
        God is veel meerder dan ons hert.
      
      
        O deze hoogt' is u te steil:
        Deze diept' en lijd geen peil
        Die het wil gronden
        Word verslonden
        In dien afgrond: en het gezicht
        Schemert in zulk een glori-licht.
      
      
        Is niet die wijsheid dubbel zot
        Die wil wijzer zijn dan God:
        En vermeten
        Zich te weten
        het Geen God zelf voor zich behoud?
        Fnuik doch niet vleugels: het is te stout.
      
      
        Of al het licht aan licht gelikt;
        het Schort aan het oog dat vonnis strijkt.
        het Kan niet missen,
        Duisternisse
        En begrijpt het licht doch niet,
        Of zij het al helder straalen ziet.
      
      
        het Eerst daar de Satan door bedrog,
        Dat was wijsheid, die te hoog
        Op wou steig'ren,
        En dus weig'ren
        Af te hangen van Gods mond:
        Daar zich de mens verdwaast door vond.
      
      
        Reden van mijn geloven is
        Gods gewis getuigenis
        Die niet liegen
        Noch bedriegen
        Kan: Hij kent zich zelven het best.
        'k Hou mij op deze grond gevest.
      
      
        'k Werp al die hoge steilten neer.
        Al wat d'Euangeli-leer
        Tegenstribbelt,
        En beknibbelt,
        Moet gevangen zijn geleid
        Onder Gods Zoons gehoorzaamheid.
      
      
        'k Wil dan niet ingaan in het geen
        Ik niet heb gezien: o neen!
        Ik wil vrezen
        En niet wezen
        Hoog-gevoelend, of niet wijs
        Boven de maat en het onderwijs.
      
      
        Wijl ik u niet bevatten kan,
        Waarheid-zee, omvat mij dan.
        'k Wil geloven,
        Schoon het boven
        Reden is, wat Gij getuigt:
        Daar zich mijn ziel gaarn onder buigt.
      
      
        'k Laat dan de wereld wijsheid roem,
        Die 'k met recht onzinnig noem.
        Dat die zotten
        Met mij spotten;
        Ik belach hun dwaasheid weer.
        Laat ik maar wijs in U zijn, Heer!
      
    
  