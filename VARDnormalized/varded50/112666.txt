
    
      
        AArdig stafje. teder Wayertje,
        Klein en dartel windezwayertje,
        Ach! was ik in uwe plaats!
        Gij vermoogt de roozetipjes
        Raken van mijn kloris lipjes;
        Want zij denkt van u niets quaats.
      
      
        Als de Zon haar gulde stralen
        Laat in haar schone oogjes Daalen,
        Met een schitt'rend flikkerlicht,
        Neemt zij u om zig te weren;
        En dien rover af te keren
        Van haar Hemels aangezigt.
      
      
        Waait het wintje wat vrijmoedig
        In haar lokjes, zij neemt spoedig
        Voor dien snoeper u te baat.
        Ziet een Minnaar op haar ligtjes
        Uit zijn ogen minneschigtjes,
        Gij zijt weer haar toeverlaat.
      
      
        Wil zij eens, uit zoete kuuren,
        Iemand van ter zij begluuren
        Zonder dat zijn oog het merk,
        Zij verschuilt zig in de kniekjes
        Van uw net gevouwen wiekjes:
        En begluurt hem in de kerk.
      
      
        Wil zij weer aandachtig wezen,
        Luisterende na het lezen,
        Zij ontplooit uw hallefrond:
        En van aandacht ingenomen
        Houdt u' zonder iets te schromen,
        Voor haar lieven Rozemond.
      
      
        Maar wat's dit? klein Windezwayertje
        Olijk Guitje, dartel wayertje?
        Gij besmet het Leliwit.
        Gij besmet het geurig bloosje
        Van haar toegedrukte roosje?
        Haar teer montje met uw git.
      
      
        Foei onwaarde, foei trouwloze:
        Heeft zij daarom u gekoozen,
        Foei, dat partjen is te slegt.
        het Wayertje, van vrees bekroopen,
        Doet zijn zachte vouwtjes open
        Op mijn scherp verwijt, en zegt:
      
      
        Ik besmette slegts de tipjes
        Van uw kloris zuiv're lipjes
        Met wat zwart, op dat gij kond,
        Onder het zagte kusjes drukken,
        Onder het Nectar-roosjes plukken,
        Die weer zuiv'ren met uw mond.
      
      
        Wayertje mijn hart gaat open,
        'k Voel mijn ziel van vreugd bekroopen:
        Smet, mij smet haar lipjes vrij
        Met uw gitzwart het aller uuren:
        'k prijs die zoete minnekuuren,
        Mits het zuiv'ren sta aan mij.
      
      
        Aardig strafje, teder wayertje,
        Klein en dartel windezwayertje,
        Blaas de minnevonkjes aan
        In haar hartje, die de Liefde
        Misschien in haar boezem griefde,
        Tot zij ligter laage staan.
      
      
        'k Zal u dan een autaer stigten
        In mijn hart, en dat verligten
        Met de vlammen mijner min.
        'k Zal Polei en mirte roken:
        'k Zal u Musschen hartjes koken,
        Doen daar duiven oogjes in.
      
      
        Maar zo gij die lieve vonkjes
        Niet doet vlammen, dat haar lonkjes
        Mij uit Liefde schieten toe;
        Zal ik u in stukjes breken
        En u in het vuurtje steken,
        Dat ik in mijn boezem v√¥e.
      
    
  