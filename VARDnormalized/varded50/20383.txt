
    
      
        Laatst ging ik treden in 'et groen,
        Vroeg in de Morgenstond,
        Om mijn gedachten wat te vo'en,
        Daar op ik het raadzaam vond:
        het Was op een zoete tijd,
        Als ieder hem verblijd,
        Den groenen Mei, die vond ik staan geplant,
        Hier en daar aan elken kant,
        Zo in Stad als op 'et Land.
      
      
        De Vogeltjes die queelden zoet,
        Met zang en blij ghelach,
        En boden mij haar Morgen-groet,
        En ik haar goeden dag,
        Zij waren zeer verheugt,
        En maakten grote vreugd,
        Maar boven al de zoete Nachtegaal
        Heeft met helle schelle taal
        het Woud vervrolijckt t'eenemael.
      
      
        De Beesjes in 'et groene gras,
        Die sprongen luchtig heen,
        Het bleek dat ieder vrolijk was,
        En wonder wel te vre'en:
        Het Kallef en het Lam,
        De Geite met den Ram,
        Het moedig Paard, en menig ander Dier
        Waren vol ghetierelier,
        Ider een op zijn manier.
      
      
        De velden stonden heerlijk schoon,
        Met bloemen dicht bemaelt,
        En waren, trots een Coninckx Kroon,
        Al suyverder doorstraelt.
        Al het Prinselijk gewaad,
        Hoe sierlijk datt'et staat
        Hoe toebereid, hoe kostelijk, hoe prat,
        Noch bezwijkt des grote schat
        Voor een Roos of Lely-blat.
      
      
        Dit alles bracht mij in den zin,
        Veel dingen wonder zoet.
        Ziet, dacht ik, wat Gods grote Min
        Al voor de Mensen doet:
        Maar dat in waarde gaat,
        Tot in den hoogsten graat,
        Is Godes gunst, in het zenden van zen Soon,
        Op der aard, uit des Hemels Troon,
        Tot ons Mei en Lauwer-kroon.
      
      
        Nu staat den zoeten Mei gheplant,
        Tot onzer Zielen lust:
        Nu is 'et lang beloofde Land
        Zeer heerlijk toegerust.
        De Tortel met 'er Gay
        Laat horen haar ghekray;
        Den schonen zang van het Euangelij zoet,
        Ieder Christelijk ghemoet
        Nu van vreugde dav'ren doet.
      
      
        Weest welkom waarde Meyen-boom,
        Die altijd eeuwig groeyt;
        Weest welkom klare Water-stroom,
        Die stadig henen vloeyt;
        Weest welkom hoge stam:
        Weest welkom Heilig Lam;
        Vernieuwt ons ook, en maakt ons herten groen,
        Dat ze uwen wil bevro'en,
        En na uwen Wetten doen.
      
    
  