
    
      
        Mijn Ziel is hertelijk verblijd,
        Als zij gedenkt die zaal'ge tijd,
        Wanneer de dood zal zijn verslonden
        Tot overwinning: als dit lijf
        Zal van haar kluisters zijn ontbonden,
        Dat ik in het graf niet langer blijf.
      
      
        Dat Jesus eens begraven is
        Ontvloekt zijn volks begravenis:
        Hij heeft'er geen verderf geleden;
        Maar rees gelijk een uchtend-Zon:
        Op dat Hij zijn gekochte leden
        Eens van het verderf herstellen kon.
      
      
        Recht zege-tekens op, o dood,
        Van menschen-schonken, klein en groot:
        De Geest zal blaazen in die benen.
        Ook dit mijn lichaam zal Hij weer,
        Schoon het stof was, met mijn Ziel verenen:
        En gij en hebt geen prikkel meer.
      
      
        Dat dan dit sterff'lijk lichaam vrij,
        Gelijk een Terwe-graantje, zij
        In d'Aard bedekt, ja daar toe kere:
        Het sterff'lijk rijst onsterfelijk;
        het Vernederde staat op in ere;
        het Verderff'lijk onverderfelijk.
      
      
        De Beend'ren der rechtveerde Schaar,
        Ja stofkens, zijn in Gods bewaar.
        En het minste zelf zal weer verijzen.
        'k Zal uit dit vlees, en met dit oog,
        Eens God aanschouwen, en Hem prijzen
        In eeuwen eeuwigheid, om hoog.
      
      
        Wat zal die slaap verquikk'lijk zijn
        Voor die, ontwakend, Gods aanschijn
        Bij het Hemel-licht dan zullen schouwen!
        Vernachtten zij hier met geween:
        O dan zijn moeite, traanen, rouwe,
        Gekrijt, ja zelf de dood ook, heen.
      
      
        Wie dus uit deze slaap opstaat,
        Die word dan met Gods Beeld verzaad.
        Dan zal'er slaap noch nacht meer wezen:
        Maar steeds word rust'loos voor den Troon
        God Vader, Zoon en Geest, geprezen
        Met mensen galm en eng'len toon.
      
      
        Hoe heerlijk zal dit lichaam zijn,
        Dat boven Ster, ja Zonne-schijn,
        Als Christus, zal met luister straalen:
        Dat geest'lijk, Hemels, Engels-wijz,
        Onsterfelijk, zal zegepraalen,
        Vrij van gebrek, in het Paradijs.
      
      
        Wat doet hij zaal'ge wisseling,
        Die des Vaders Huis voor het Graf ontving:
        En Hemel-pronk voor Lijk-gewaaden:
        Het glori-licht voor duisternis:
        En dat, die was een spijs der maaden
        Het Hemel-man eet aan Gods Dis.
      
      
        Heer! laat mij zo in vrede gaan,
        Dat ik eens heerlijk op mag staan:
        En t'wijl het Rif in het Graf moet rusten,
        Dat onderwijl mijn Ziel haar mag
        In het zalig bij zijn Gods verlusten,
        Tot die doorluchte laatste dag.
      
    
  