
    
      
        Mijn ziel! u past een zegelied,
        Nu gij uw Heillands zege ziet,
        Na zijn zo bloedig strijden.
        Hij heeft de Slang den kop verplet.
        Zijn bloed doorstreek den vloek der wet,
        Door dien aan het kruis te lijden.
        Nu praalt,
        Nu straalt
        Steeds zijn luister.
        In zijn kluister
        Zijn geslagen
        Volgers van zijn zegewagen.
      
      
        Of schoon de Slang zijn verssens had
        Vermorzelt, als hij haar vertrad:
        Meer kon zij hem niet schaaden.
        Doch toen ontwrong die grote Held,
        Den Duivel al des doods geweld,
        En t'zaamverknochte quaaden.
        Wat stof
        Tot lof!
        Laat ons galmen
        Zegepsalmen
        Dezen Koning,
        Tot een vreugd - en dankbetooning.
      
      
        Het Lam, dat overwonnen heeft,
        En na zijn slachting eeuwig leeft,
        Zij altoos roem en glori.
        De sleutels van de dood en hel
        Heeft hij nu onder zijn bevel,
        Tot vrucht van zijn victori.
        Nu buigt,
        Nu juicht
        het Heir daar boven,
        Die hem loven
        Voor hunn' kronen.
        het Past ons ook, die hier nog wonen.
      
    
  