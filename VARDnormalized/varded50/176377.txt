
    
      
        Weduw’-Vrouwkens al-te-maal,
        Steld u droefheid aan een kant,
        Ik zal u wat gaan verhalen,
        Beschied in het Luycker-lant,
        Van een Wedu-vrouw eilaas!
        Die haar Man gestorven was,
        Zeven weken en drie dagen,
        Hoort eens hoe doe daar kwam vrage
        Een Schoen-maker na Logijs,
        Die kwam reizen van Parijs.
      
      
        Deze Vrouw uit Caritate,
        Was den armen goedertier,
        Zij zet vriend komt van de strate,
        Zit in huis wat bij het Vier;
        Hij sprak haar met goe woorden toe,
        Vrouken Lief ik ben zo moe,
        Zij vraagden hem met goe reden
        Vriend van waar komt gij treden
        Van Parijs sprak deze Knecht,
        Daar het gaat alles zeer slecht.
      
      
        Komt gij van Parijs getreden,
        Vriend gij zijt mij wellekom,
        Mijn man is ook overleden,
        Maar en komt niet eens weerom
        En den Pastoor maakt mij wijs,
        Dat hij is in ‘het Paradijs,
        Zijt gij nu van daar gekomen?
        Hebt gij hem doch niet vernomen,
        Het was een zo goeden man,
        Die wel Klompen maken kan.
      
      
        Ia ik ken hem wel ter degen,
        Sprak des fijn geslepen Knecht,
        Hij heeft op mijn Logijs gelegen,
        Och het gaat met hem zo slecht,
        Hij is wel in ‘het Hemels Perk,
        Maar hij loopt daar zonder werk,
        Wel dit zijn de meeste plagen,
        Niemand mag daar klompen dragen
        Dus zo loopt hij zonder schoen,
        En zonder kleeren aan te doen.
      
      
        Lieve vriend mijn leden beven,
        Sprak die Vrou geheel belaen,
        Hij kost hier zo weeldrig leven,
        Moest hij daarom van mij gaan,
        ‘het Is waar hij was heel naakt gesteld
        Zonder Kleer en zonder Geld,
        Ei zwijgt dog van hem te spreken,
        Sprak de knegt mijn hert moet breken,
        Want hij is gelijk een dood,
        Door de armoede groot,
      
      
        Vriend keert gij haast wederomme
        ‘k Zal terstond maken gereed,
        Twintig guldens geld in somme,
        En daar bij zijn beste Kleed,
        ‘k Zal het steken in een sak,
        Gij komt dragen met gemak,
        ‘k Zal ‘het doen sprak hij zonder falen,
        Maar dat moet gij mijn betalen,
        Zij zei ‘k en weiger u geen geld,
        Ziet dat gij ‘het maar wel besteld.
      
      
        Zij maakten accordatie,
        Dat zij gaf een Patakon;
        Doen sprak deze Vrouw eylaey,
        Dat des nog geld dat mijn Man won,
        Heeft dat Pak op hem geleid,
        En hij heeft Adieu gezeid,
        Doen ging zij bij haar geburen,
        Vertellen haar avonturen,
        Wat dat zij van hare schat,
        Aan haar Man gezonden had.
      
      
        Wel wie drommel sou dit eerde,
        Sprak een man gij zijt het quyt,
        Ten zij dat er een te peerde,
        Metter haast zo achter rijd,
        Hij sprong op zijn Paard aldaar,
        Ende reed hem achter naar.
        Maar de knegt keek dikmaals omme
        En doen hij dat Paard zag komme,
        Stak dit Pak daar in een gracht,
        En hij wenste hem goeden dag.
      
      
        Vriend hebt gij niet een vernomen,
        Met een grote sak gelaen?
        Ia sprak hij, ‘k heb hem zien komen,
        Maar hij is in ‘het Bos gegaan,
        Ei zei hij houd mijn Paard nog wat
        ‘k Zal hem kopen achter ‘het gat,
        Dat was ‘het dat den Knecht begeerde,
        Hij sprong haastelijk te Peerde;
        Met het Peerd zo reed hij voort,
        Dat van hem nooit is gehoord.
      
      
        Doen hij ‘het Bos wel had door-keeken,
        Is hij wederom gekeerd,
        Maar de man stond zonder spreken
        Als hij hem vond zonder Peerd,
        Dus is bedacht hij t’zijner baat,
        Ene slimme goeden raad,
        Hij ging aan de Vrou verkonde,
        Ach ik heb de Bos gevonde,
        Ba gij hebt immers gelijk,
        Dat hij kwam van ‘het hemelrijk.
      
      
        Ach hij scheyde schier van ‘het leven,
        Somtijds viel hij op zijn knieën,
        Ik heb hem mijn part gegeven,
        Om dat hij noch zoude leven,
        Want hij was zo zwaar gelaen
        Dat hij niet en konde gaan,
        Och gebuur ik zal ‘het u lonen,
        Dat gij u goed hert ging tonen,
        ‘k Wil betalen straks u Part,
        Zegt mij maar wat is het waart.
      
      
        Zij betaelden hem ‘het Part mits dezen,
        En zij sprak geheel verblijd,
        Nu en hoef ik niet te vrezen,
        Want hij zal in korten tijd,
        In het Paradijs dan zijn,
        Want mijn man is uit de pijn,
        Dus waren zij alle dry,
        Zeer vrolijk ende blij,
        ‘het Vrouwken was gerust gesteld:
        Wie lacht niet daar men dit vertelt.
      
    
  