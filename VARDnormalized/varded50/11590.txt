
    
      
        Zoete Meysken dat verslagen,
        Dus beroyt loopt en ontkleet,
        Ik moet hier u eenmaal vragen,
        Na de oorsaeck van u leed:
        Meysken, Meysken, zegt mij doch de reden,
        Wie gij zijt, en hoe gij heet?
      
      
        Ik ben Liefd' en Trouw geheten,
        Eertijds waerdighlijck geacht,
        In de vrome ziel gezeten,
        Van het Goddelijk geslacht:
        Ach ik! ach ik! worde nu verstoten,
        Over al word ik belacht.
      
      
        'k Heb de Werreld omgeloopen,
        Maar ik vind noch huis, noch stal,
        Niemand heeft voor mij wat open,
        Waar ik mij verbergen zal:
        Laas ik ga, ik worde nu verdreven,
        Men begeckt mij over al.
      
      
        'k Meende mij in het Hof te bergen,
        Maar men dreeffer mij van dan:
        Daar begostmen mij te tergen,
        Straks koos ik een ander baan.
        Waar ik ging, ik vonde mij bedrogen,
        Dies sprak ik den Prinsen aan.
      
      
        Niemand kende daar mijn name,
        Ieder dreef met mij den spot:
        Voor mijn Trouwe kreeg ik blame,
        Om dat ik bracht geen genot.
        En ik klaeghden het aan mijn beste vrienden,
        Die mij hielden mal en zot.
      
      
        In de Kerken en Capellen
        Was ik min als niet geacht:
        Schijn en waan hing voor haar Cellen,
        Daar wierd' ik te spots belacht.
        Dies ik zwerfde voor der Burgers deuren:
        Maar het was niet gelijk het placht.
      
      
        het Kind stond tegens zijnen Vader,
        Broeders branden in den twist:
        De een was de ander zijn verrader,
        Elk bedacht bedrog en list:
        Snoode valscheydt voerden daar de kronen:
        Daar had ik mij heel vergist.
      
      
        Schippers, Krijgs-lui, dat zijn lieden,
        Die gaan daeghlijcx in de dood:
        Zeide ik, hier zal het wat bedieden,
        Maar elk een te rugge vloot,
        Hier zat d'Ontrouw cierelijck te pronken,
        Die mij lieten in den nood.
      
      
        Boeren zijn doch slechte mensen,
        Hier blijf ik nu metter woon,
        S'hebben, dacht ik, wat ze wensen:
        Straks kreeg ik te schandig loon,
        Loosheid, boosheid, en veel snoode lagen,
        Hadden hier de Lauwer-kroon.
      
      
        Nergens kost ik trouwe speuren,
        Niemand gaf mij leur of lap,
        'k Weird gestoten uiter deuren,
        'k Liep ellendig mette klap,
        Arme Meysken! niemand wil mij bergen,
        Dies lef ik in ballingschap.
      
      
        Waar ik loop of zoek te zwerven,
        Niemand geeft mij ene mijt:
        'k Moet op het laatst van honger sterven,
        Eer het beroyde kleed verslijt:
        Is het niet droevig om te zien en horen,
        Dat de Trouw sterft voor haar tijd?
      
      
        ‘'k Wil dan weer ten Hemel vliegen,
        ‘Hier geld liefde, Trouw, noch eer:
        ‘Haat en Nijd, Bedrog en Liegen,
        ‘Hebben hier een beter Heer.
        ‘Ach wat leven wij in droeve tijden!
        ‘Trouw' die kentmen nu niet meer.
      
    
  