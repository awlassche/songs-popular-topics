
    
      
        DOe mij, o Heer, toch recht,
        Want ik, als uwe knecht,
        Stel gans oprecht myn' wandel aan:
        En ik betrouw den Here,
        Dies zal ik, God ter ere,
        Niet wankelen noch ooit vergaan.
      
      
        Proef mij, doorzoek mij, Heer,
        Naar uwe wet en leer:
        Toets mij, doorgrondt mijn ingewand,
        Mijn nieren en gedachten,
        Die in mijn ziel vernachten;
        Mijn harde, of het niet van liefde brand.
      
      
        Want uw goetdadigheit,
        En grote Majesteit,
        Staan mij gedurig voor het gezicht,
        Als het voedsel van mijn ogen.
        'k Haate allen schyn en logen,
        En wandele in uw waarheitslicht.
      
      
        'k Zit niet bij valse liên,
        Maar zoek hen steeds t'ontvliên
        Die leugens dichten en bedrog.
        Men ziet mij niet verkeren
        Bij hen die ieder deren
        Met hunne tong en lasterspog.
      
      
        Ik haat der bozen kring,
        En hun vergadering,
        Daar niet dan valsheit wordt gesmeedt,
        'k Zit bij geen goddeloozen,
        En heb nooit plaats gekozen
        Bij schenders van hun woord en eed.
      
      
        Ik was mijn handen, Heer,
        In onschuld, en ik keer
        Mij naar uw huis en heiligdom;
        'k Zie daar uw onter branden
        Met heilige offeranden,
        En ga gereinigd daar rondom.
      
      
        Opdat ik uwen lof,
        Oneindig groot van stof,
        Verbreide met mijn stem en zang:
        Dat ik uw wonderwerken,
        Door niemand te beperken,
        Vertelle en roem mijn leven lang.
      
      
        Ik hebbe lief, o Heer,
        De woning uwer eer,
        het Huis van uwe naam en Majesteit,
        De plaats des Tabernakels,
        Gehecht door vaste schakels,
        Die gij hebt voor uwe eer bereidt.
      
      
        Raap mijne ziel niet weg,
        Daar 'k voor u nederleg,
        Met hen die snoode zondaars zijn;
        Mijn leven met de mannen,
        Door bloetdorst aartstyrannen,
        Die het quaat bedekken met ene schyn.
      
      
        Wier handen zijn besmet
        Met schennis; die uw wet
        Versmaaden, en wier rechte hand
        Vervult is met geschenken
        Om het heilig recht te krenken,
        Dat zij vertreên door het gansche land.
      
      
        Maar ik ben, Heer, oprecht
        In wandel, als uw knecht,
        En zoeke u in oprechtigheit;
        Zijt mij dan nu genadig,
        En redt mij, als weldadig,
        En die mij hebt uw gunst bereidt.
      
      
        Ik voel mijn voeten staan
        Op een geslechte baan,
        Gans effen; dies zal ik den Heer,
        In zijn vergaderingen,
        Vereren met mijn zingen,
        En loven, tot zyn' roem en eer.
      
    
  