
    
      
        Zonne der gerechtigheid,
        Maakt dat ik na u mag leven.
        ’k Zal mij zelven over geven,
        Onder U hoogh-wijs beleid.
        Wilt mijn ziele dog ontsteken,
        Door uw liefde door uw min.
        Wacht af alle mijn gebreken,
        Leyd mij het pad des levens in.
      
      
        O mijn hertelijcksten Vriend,
        Iesu mijnen ziel beminden.
        Och laat u dog van mij vinden,
        Schoon het van mij niet is verdiend,
        Laat u kostelijke lijden,
        En u over-diere dood,
        Mij verkwikken en verblijden,
        Mij vertroosten in den nood.
      
      
        Dat ‘et zij mijn zaligheid,
        Een herstelling van mijn leven,
        Een vrijwillig overgeven,
        En een schild ter lijdsaemheyd.
        En een stok van mijn betrouwen.
        Hulpe tot volstandigheid.
        Laat ‘et mij in liefd’ op-bouwen,
        En leiden tot Heiligheid.
      
      
        Laat het zijn mijn Testament,
        Van U nooit volpresen minne,
        Maakt mijn hert, mijn geest, mijn zinnen,
        Uwe grote liefd’ bekent,
        Breekt in mij af al mijn zonden,
        Suyvert mijne ziel geheel,
        Laat mij schuilen in u wonden,
        O mijn alderbeste Deel.
      
    
  