
    
      
        O Lieve God, mijn ziel is gants benauwt,
        Om dat ik voel een worm der zonden knagen,
        En ziet, o Heer, mijn herte dat verflauwt,
        Zo gij het niet komt met hulpe onderschragen.
        Mijn benen al die tsidderen en beven;
        Dies, o mijn God, waar zal ik mij begeven?
      
      
        Want zo ik nam de vleugels van den dag,
        Of bergde mij in het diepste van der helle;
        Ja schoon dat al het gebergte op mij lag,
        Noch zou uw hand mij vinden om te kwellen.
        O sterke God, ontsluyt uw mededogen,
        Voor hem die niet kan schuilen voor uwe ogen.
      
      
        Wel Here, schoon ik ben vol angst en zond,
        Ik val, vol hoop, mijn Jesus aan de voeten;
        Hij roeptze die, verslagen en gewondt,
        Niets hebben om bij u te konnen boeten;
        En eyscht alleen, dat wij in hem geloven;
        Maar Vader-lief, kom sterk dat doch van boven.
      
      
        Mijn Jesu, die 'k met de armen van geloof
        Omhelz' en kuss', weest gij mijn Zaligmaker!
        Verquik mijn ziel; en houd u niet als doof;
        Ik volg u na, en ben mijn zelfs-verzaker.
        Is mijn geloof als Mostart-zaat in kleinheid,
        Vermeerderd gij het, o Voorbeeld aller reinheid.
      
      
        Och laat uw Woord mij zijn een fackel-licht,
        Om uit mijn ziel de wanhoop te verdrijven:
        Geef dat uw Feest mij te elkens sterkt en sticht,
        En dat ik voel dat gij mijn borg wilt blijven:
        'k Heb dan mijn lust, en ben geen ander haker,
        Als naar uw komst, barmhertig Zaligmaker.
      
    
  