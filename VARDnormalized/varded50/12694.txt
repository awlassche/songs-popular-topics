
    
      
        Nederlantsche Batavieren
        Als gij komt aan strand,
        Vleght een Krans van Lauwerieren
        En van Amarant,
        Om het Edel Hoofd te kronen
        Van die vromen Held,
        Die zijn liefde te betonen
        Wierde ne’er-gevelt.
      
      
        Doet u Schepen aan met rouwe,
        Smijt u pronk om deer:
        Want die vrome, die getrouwe
        Tromp en is niet meer.
        Zucht gij Helden, gij Soldaten,
        Gij Matroosen zucht,
        Had hij het leven niet gelaten,
        Gij waar het niet gevlucht.
      
      
        Och! wat hebben wij verloren
        Een oprechte Vriend,
        Die, van dat hij wierdt geboren,
        Trouw’lijk heeft gediend:
        Spanjen kan daar van getuigen,
        En Duynkerken mee,
        Als zij voor hem moesten buigen
        Op haar eigen Nee.
      
      
        Nooit en zag men hem verslagen
        Als hij zoude gaan
        Om de Vijand na te jagen
        En te randen aan:
        Maar kloekmoedig onbesweekken
        Trad’ hij wakker an,
        Zo noch onlanx heeft gebleekken
        Tegen d’Enggels-man
      
      
        Doen de slag was op zijn beste,
        En heel winbaar stond,
        Liep zijn leven op het leste
        Als hij wierdt gewondt
        Met een Bus-kloot, die daar raakte
        het Herte, des levens keest,
        En terstond de band ontschaakte
        Dat hij gaf zijn Geest.
      
      
        Doch hij is zeer hoog verheven
        Uit dit aardse huis,
        Tot een beter staat van leven,
        Buiten moeyt’ en kruis:
        Daar hij eeuwig wel zal rusten
        In volmaakte vreugd,
        Daar zijn Ziel haar zal verlusten
        Met een nieuwe Ieught.
      
    
  