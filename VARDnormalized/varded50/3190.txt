
    
      
        Het Was ooit voor ieder een, een aangename daad,
        Die zoet bejegend wierdt met vrundelijck gelaat:
        Want niemand zo verstokt, zo vuns en onbeleeft,
        Die aan een zoete praat zijn ore niet en geeft.
      
      
        Als iemand vinnig spreeuwt, en bitse woorden spouwt,
        En zich tot aller tijd te preuts en spijtig houdt,
        Die wordt met billijkheid van ellick een veracht:
        Zijn stuersse, norssen kop is ieder een verdacht.
      
      
        Nooit mist een zoete Mond te treffen in de ziel,
        Het harde hert verwekt, hoe hart het hert zich hiel:
        Hoe wreden Tygher-mensch, met zoete re'en ghevleyt,
        Zijn hart, zen moordisch hart wordt als een beek geleid,
      
      
        Na stuur verschijnt 'et saft, het saft brengt saftheyt me
        Die dit na eis betracht, vindt zoetigheid en vree;
        De vree baard weder vree, in het vredelievend hert:
        Door Liefd' en waarde Vree de Ziel verhemeld werd.
      
      
        En zie, dit baard altijd een soet-beleyde taal,
        Een lieffelijcke tong, bevrucht met Heil-verhaal:
        Gelukkig, die zen mond zo dapper kloek bedwinght
        Dat nooit de spitse snap daar lelijk uit en springht.
      
      
        'k En weet geen soeter ding, noch heuchelicker saet,
        Dan staegh verselt te zijn bij soet-bevall'ghe spraak:
        Het is, na mijn begrip, het aldersoetste zoet,
        Dat met een zoete list de Zielen open doet.
      
      
        Gods over-heilig Woord is vol beleefde re'en,
        Wij moeten, na vermoogh', in zijne stappen tre'en:
        Dit is een vast besluit, God spreekt ons vriendlijck aan:
        Wat God ons voren doet, moet achter zijn gedaan.
      
      
        Roept, Snorker, watje wilt, u snorken is maar wind,
        O Knorren breekt een band, daar zoete taal ze bindt:
        O vaetse rommeling, uitsporig uyt-ghekalt,
        Maakt vaak een goed geduld geheel-en-al vergald.
      
      
        Is het ongheoorelooft te spreken buiten maet,
        Van al dat uytten tucht van re'en en regel gaat:
        het Is even ook verboo'n te duwen iemand toe
        Een bitse wrange taal, gelijk een doornen Koe.
      
      
        Zo iemand niet begeert door praat te zijn gehaat,
        Of door een spitse tong, of erger in der daad,
        Die voeg maar ziel en zin, hier is een zoete Wet
        In het kort, tot goede leer, uit gunste voor-gezet:
      
      
        Part Zeden aan de Re'en, zoetmondig uitgestort,
        En reden aan de spraak, en spraak die reden port
        Tot reden braaf en zoet; re'en op zen tijd gezeid,
        Geeft aan den hoorder stof, tot lust en danckbaerheyt.
      
    
  