
    
      
        Wat wil alom dit zegevieren!
        Hoe klimt de vreugd dus na de lugt.
        Hoe juichen Brit, en Batavieren.
        o Langgewenste krygsgerugt!
      
      
        De magt van Vrankrijk legt verslagen.
        De Beyervorst is op de vlugt.
        De zee, en alle kusten wagen
        Van dit verwonderlijk gerugd.
      
      
        Nu droog de tranen van uw ogen,
        o Brede Donauw, edle vloed:
        Uw Rijksverlosser aangetogen
        Tred al uw onheil met de voet.
      
      
        Hoogduitse maagden vlegt Laurieren
        (Uw, overwinnaar houd het veld.)
        Om het hoofd van Marlboroug te sieren
        Den onverwinnelijksten Held.
      
      
        Maar gij, op uwe magt te moedig
        Als of geen magt u dempen kon,
        o Trotse vorst zie eens hoe bloedig
        De glans hier zinkt van uwe zon!
      
      
        Zoo storte uit zijn verheven zetel
        Verwaande Lucifer ter neer.
        Zoo valt de hoogmoed, die vermetel
        Haar eygent meer dan menslijke eer.
      
    
  