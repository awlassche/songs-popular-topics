
    
      
        DE mensen zijn zo vaak genegen,
        (Gevoed met wraaklust in het hert)
        Om haat en nijd op het hoogst te plegen,
        En dat vaak om een kleine smert,
        Een klein verdriet,
        Den mens geschiet,
        Een klein verdriet de mensen aangedaan,
        Doet dikmaals haat en nijt in het hert ontstaan.
      
      
        Kwaad zal men van een ander spreken,
        Een ander haten die misdoet,
        En zelver zal men zijn gebreken,
        Bedekken in een vals gemoet.
        O dwaze mens,
        Verkeer u wens,
        O dwaze mens laat af van haat en nijd,
        Waar mee dat gij u naaste mens bestrijdt.
      
      
        Haat gij een ander om zijn zonden,
        Of iets dat u in hem mishaecht;
        Gij kunt niet beter zijn bevonden,
        Ten zij dat gij u beter dracht;
        Zo wie misdoet,
        Toont gij u goed,
        Zo wie misdoet, en gij hem daarom haat,
        Zo zijt gij schuldig aan het zelfde kwaad.
      
      
        Wilt gij profijt met haten plegen,
        Zo haat alleen de vuyle grond,
        Waar door dat gij u vindt genegen,
        Tot snoode lusten van de zond.
        Gebruikt u haat
        Op lust van het kwaad,
        Gebruikt u haat op het kwaad, dat u bestrijt,
        Geen beter haat, als die het kwaad benijt.
      
    
  