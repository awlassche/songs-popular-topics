
    
      
        EManuÃ«l groot van gewelde,
        Krachtig als een Reuse sterk,
        Zo den Prophete vertelde
        Door des Vaders wonderwerk,
        Is verkoren // kind geboren
        Te Bethlehem vermaard,
        Van een Maget // die hem draget
        Tot dat zij hem heeft gebaard,
        Ons tot enen Middelaar,
        En een zalig Nieuwe-jaar.
      
      
        Om het schaepken dat daar dwaalde,
        En geheel verloren ging,
        Hij uit liefde neder daalde,
        Doen hem deze Maagd ontving,
        Deze Sterre // lichte verre,
        Die uit Jacob doen op-rees,
        Voor die strange // wachten lange
        En in het duister zijn geweest,
        Schijnet licht nu helder klaar
        Tot een zalig Nieuwe-jaar.
      
      
        Doen de landen schatten gaven
        Onder den Keizer vermaard,
        Zag men elk naar zijn stad draven,
        Joseph trok ook derrewaert
        Met zijn vrouwe // zeer getrouwe,
        Dat hij sou werden geschat,
        Als zij kwamen // en vernamen
        Geen herberge in de Stad,
        Zo veel mensen waren daar
        Voor dat zalig Nieuwe-jaar.
      
      
        Bij de Beesten ofte dyeren,
        Lucas zeid, het was in een stal
        Daar zij des nachts mosten logieren,
        En den tijd vervulde al,
        Dat zij haren // Soon most baren,
        Zo haar de Engel had voorzeid,
        het Welk zij dede // daar ter stede,
        Hem in de kribbe geleid:
        de Engel bracht dees' blijde maar
        Van dit zalig Nieuwe-jaar.
      
      
        Wat een vreugd gingen bedrijven
        de Eng'len doen al in den Troon;
        Zij en konden daar niet bijven,
        Kwamen hier tot onzer woon,
        Op de Velden // zij vertelden
        Aan de Herders die blijde boodschap,
        Die haar schapen // zonder slapen
        des Nachts hoeden buiten de stad:
        Zo verheugt was al de schaer
        In dit zalig Nieuwe-jaar.
      
      
        het Vreugdig Lied werd daar gezongen
        Onder de Engels met akkoord,
        Met nieuwe Hemelse tongen,
        Soeter zang was nooit gehoord,
        Door des vreugde // elk verheugde,
        En haar herte zo ontstak,
        Als zij scheiden // de Herders zeiden,
        Elk naar Bethlehem vertrack,
        En zij vonden het Kind aldaar,
        Tot een zalig Nieuwe-jaar.
      
      
        Oorlof Vrienden allegader,
        Laat ons met prijs, eer, en dank
        Altijd loven God den Vader
        Van het geschenk dat hij ons schanc
        Zijnen Zone // uit des Hemels Throone,
        Die wil ons allegelijck
        Erfgenamen // maken te samen
        Van zijn nieuw Hemelse Rijk:
        Dit wens ik u allegaar
        In dit zalig Nieuwe jaar.
      
    
  