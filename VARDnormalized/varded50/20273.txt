
    
      
        NU wel op mijn boersche fluiten
        Laat ons met een zoet geluid
        Lokken mijne Nymphe uit:
        Op dat zij mag komen buiten,
        En aanhoren t’swaer gheclach,
        Dat ik doe nacht ende dag.
      
      
        Ay mijn Nymphe wilt niet vluchten
        In de duister Bossen dicht:
        Maar komt op de Velden licht,
        Hoort u droeven minnaar zuchten,
        Die u Nymphe zo besint,
        Dat hij niet als u bemint.
      
      
        Waarom zoekt gij toch te vlieden
        Voor die u niet en misdoet,
        Maar bemint wt liefde zoet,
        V zal toch gheen leed geschieden
        Van die (Nymph’) us zo besint
        Dat hij niet als u bemint.
      
      
        Gij placht immers wel vrijmoedig
        Voor de deure van mijn Hol
        Te rusten in het grasjen bol:
        Waarom vlucht gij nu zo spoedig
        Voor die (Nymph’) u zo besint?
        Dat hij niet als u bemint.
      
      
        Of wilt gij u minne sparen
        (Die nu bloeyt gelijk een blom)
        Totten tragen ouderdom:
        O neen, wilt u liever paren
        Bij die (Nymph’) u zo besint?
        Dat hij niet als u bemint.
      
      
        Zal u Mededogent herte
        (Dat met goedheid is versierd)
        Door wreedheid ongemanierd,
        Hem nu heel laten in smerte,
        Die u (Nymphe) zo besint?
        Dat hij niet als u bemint.
      
      
        Ziet hoe’t helder oog der Zonnen,
        En de nacht verlichtsche Maan
        Met mij dikwijls treurig staan:
        Och! waart gij zo ook verwonnen
        Van die (Nymph’) u zo besint?
        Dat hij niet als u bemint.
      
      
        Oft men mij al Caesers Krone
        Voor mijn herders pijpken gaf,
        En zijn Schepter voor mijn staf,
        k’Had veel liever u te loone,
        V, diet hert zo heeft besint,
        Dat het niet als u bemint.
      
      
        Noch de meeste melodye,
        Noch de alder meeste vreugd,
        (Die hier s’menschen hert verheugt)
        Zal mijn hert conen verblye,
        Voo dat ik (ay Nymphe zoet)
        Heb beweegt u straf ghemoet.
      
    
  