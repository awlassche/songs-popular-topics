
    
      
        O Heer, wilt na mijn smeken horen,
        En neigt tot mijn gebed uw oren
        Gelijk gij mij hebt toegeseght,
        En, na het woord van u bezworen,
        Antwoord genadig uwen knecht.
      
      
        Ik sta op geen rechtvaerdigheden:
        Want die met u te recht wou treden
        Sou voor u vierschaar niet bestaan,
        Des is de grond van mijn gebeden
        Dat gij met mij na gunst wilt gaan.
      
      
        Ik smeeck u dan, en het heeft zijn reden:
        Mijn vijand zit mij op de leden,
        Hij volgt mij waar ik henen vlucht:
        Ik berg mij in de donckerheden,
        In hoolen zonder dag of lucht.
      
      
        Des is mijn moed als neer gestreeken,
        Mijn krachten zijn van mij geweken,
        Mijn hert is flauw, mijn ziel is laf,
        Mijn geest is in mijn lijf bezweken
        Die mij wat sterckt’ in lijden gaf.
      
      
        Noch houd de Hoop mij in vertrouwen
        Dat gij mij noch zult staande houwen
        Als ik op het voorleden merk,
        Op dag en tijd, die nu verouwen:
        Op uwer handen wonderwerk.
      
      
        Dan werd ik weder opgetogen:
        Ten Hemel gaan mijn hand’ en ogen:
        Mij dorst na u, gelijk het zand
        Daar al de vocht is uit gesoogen
        Door al te langen Sonne-brand.
      
      
        Haast u, o God, om mij te horen,
        Want mijne krachten gaan verloren:
        Wend uw gezicht van mij niet af,
        Noch sluit voor mijn gebed uw oren,
        Of anders raak ik in het graf.
      
      
        Doe uwe gunste mij bestralen:
        het Zij dat de Zon is aan het dalen,
        het Zij dat hij weer in louter goud
        Komt des mergens aan den Hemel pralen:
        Want ik heb mij op u vertrouwt.
      
      
        Mijn ziel is t’uwaerts opgesteegen:
        Dies leer mij kennen uwe wegen;
        Maak mij van mijnen vijand vrij,
        En laat mij om geen hulp verlegen,
        Want, Heer, op u verlaat ik mij.
      
      
        Leer mij na uwe wetten leven
        Zo gij ons die hebt voorgeschreven;
        Gelei mij op een effen baan,
        Dat zonder sneuvelen of sneven
        Ik mijnen weg ten eynd mag gaan.
      
      
        Doe mij als uit het graf verrijzen
        Om uwen groten naam te prijzen:
        Mijn leven zij in u behoed
        Om al de wereld aan te wijzen
        Dat gij mij recht na reden doet.
      
      
        En, om mij met uw gunst te kronen,
        Wilt mijnen vijand niet verschonen,
        Verderf en roey mijn haters weg,
        En wilt aan uwen dienaar tonen
        Hoe na hij u aan het herte leg.
      
    
  