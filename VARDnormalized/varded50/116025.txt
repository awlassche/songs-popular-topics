
    
      
        DAar schuift de nacht-gordijn, en het morgen-licht
        Dat Mens en Vee zijn geest hergeeft
        Breekt aan, en noodigd all' wat leefd
        Tot lof van Hem, die het alles heeft gesticht:
        Wel op, mijn geest naa boven,
        En wild met dank Hem loven,
        Uit toe-geneigde grond,
        Dat hert en stem vereen'
        Tot Godes eer verbre'en
        Met on-geveinzden mond.
      
      
        Lof, lof Hem, die ons le'en door rust verkwikt,
        het Verstand verfrist, het doffe brein
        Vernieud', om we'er bekwaam te zijn
        Tot noods-bestier, op dat het niet verstikt
        Onder des daags nood'ge lasten;
        Lof Hem, die dit zoo paste,
        Dat nacht aan dag zig schaakt
        Tot rust, op dat natuur,
        Door zulk her-vatten duur,
        En niet ten onder-raakt.
      
      
        Lof hem, want Hij alleen is loovens waard,
        Die u het al-verquikkend licht
        We'er daagen doet in uw gezicht,
        En deze nacht zoo trouw u heeft bewaard
        Voor doodelijke rampen,
        Die om het leven kampen,
        Kom offer de eerste vrucht
        Van uwe ontwaakt verstand
        Volveerdig in Gods hand,
        Met lof-zang door de lugt.
      
      
        Vermeng uw lof, met lust en wil tot deugd,
        Op dat uw lof hem bet behaag',
        Deugds wil uw offer op-waards draag-
        het Is nodig, dat her-grondig gij geheugd,
        Dat de al-verlopen daagen
        Niet naa zijn wel-behaagen
        Geheelijk zijn door-bragt,
        Dies zink in ootmoed ne'er,
        Dat quijt-scheldings begeer,
        Werd voor zijn troon gebragt.
      
      
        Maak, maak een nieu verbond, dat uit het hert
        En niet slegs van de tong of lipp'
        Zoo loszelijk daar henen slip
        Maar uit bedagten grond geboren werd,
        Om niet zoo achtelooz'lijk,
        Veel min wetens of booz'lijk,
        Deugds pligt te zien voorbij
        Als wel voor-heen: dat leed
        Van het vorig kwaad, het geweet
        Hier toe een hulpe zij.
      
      
        Zoo stijgd uw lof tot voor zijn God'lijk oor,
        En maakt zijn hert tot hulpe graag,
        Deugds minnaars lof Hem bet behaag,
        Die trouw' Hem liefd gunt Hij alleen verhoor.
        Wel aan, dus moogt gij treden,
        Met lof-zang' en gebeden
        Voor zijn genaaden-stoel,
        Zoo daald Hij met zijn vree.
        Ruim, ruim in het hert Hem stee
        Dat gij zijn gunst gevoel.
      
    
  