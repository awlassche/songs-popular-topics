
    
      
        Gelijk, o mens, uw dagen allegader
        Zijn opgetelt, zo is van dat getal
        Weer een voorbij, Gij zijt een dat te nader
        Aan des levens eind, dat snellik komen zal.
      
      
        Geef d'oog geen slaap, laat d'ooge-leen niet fluimen,
        Voor dat gij al u dag-werk hebt betragt.
        De boze geest leit rustloos op zijn luimen,
        Die ons voor God beschuldigd dag en nacht.
      
      
        Wilt daagliks dan uw eige rek'ning maken:
        Kom Satans boos' en listig' aanslag voor.
        Draag sorg' om uit u grote schuld te raken.
        God strijktse noit den achteloosen door.
      
      
        Gedenk dan wel op al uw doen en laten
        Van dezen dag die nu weer is vergaan.
        Betracht ook al uw denken, peinzen, praten,
        Tot nu toe van uw eerst ontwaken aan.
      
      
        Maar wees niet al te los in het onderzoeken,
        Als ene die het gemaakt heeft al te quaat,
        Die liever zich verbergt in duist're hoeken,
        En het licht, dat hem zijn sond' ontdekt, dan haat.
      
      
        Veroordeeld ons onze hert en het quaa geweten,
        Meer dan onze hert is God, die alles kent.
        o mens, geen dink zal hem, als ons, vergeten.
        Hij is doch all' uw wegen wel gewend.
      
      
        Wie zijne zond bedekt, dien zal het niet lukken;
        Maar dies' oprecht bekent, en haat en laat,
        Verkrijgt genaad', indien hij, door het zwaar drukken
        Van deze last vermoeit, tot Jezus gaat.
      
      
        Hij zal dan uw afgrijselijke zonde
        Bedekken, dat ze noit te voorschijn kom,
        Gelijk hij het met de duisternis in het ronde
        Nu alles op den aardboom dekt al-om.
      
      
        Wanneer gij u dan neerlegt om te rusten,
        En zult gij niet verschrikt zijn in het gemoet;
        Maar zult veel-eer uw hert en ziel verlusten.
        Uw slaap zal u geneuglijk zijn en zoet.
      
      
        Eer dat gij noch uw ogen toe zult luiken,
        En van de slaap geheel bevangen zijn,
        Gedenk den slaap dan matig te gebruiken,
        Op dat hij u strek tot een medicijn.
      
      
        Een maat'ge slaap geeft het lichaam kracht en leven,
        En brengt de ziel te saam verkwikking toe:
        Onmaat'ge slaap zal niet dan wanlust geven,
        Dat geen van bei zijn plicht behoorlik doe.
      
      
        Wilt, als een beeld des doods, den slaap aanschouwen.
        En het bedde t'saam als het regte beeld van het graf,
        De dood is, als de slaap, niet weer te houwen,
        En het rusten beeldt de rust in het graf fraai af.
      
      
        Hoe menig mens legt zich op het bedde neder,
        Die nimmermeer daar van weer op zal staan
        Tot dat de klank van Gods bazuin hem weder
        Opwekken zal, en het Oordeel aan zal gaan.
      
      
        Maar zo wie waakt en slaapt met zijn gebeden,
        Die slaapt en waakt met Christus te aller tijd.
        En wilt gij niet met zorge zijn bestreden,
        Beveelt u God, terwijl gij wakker zijt.
      
    
  