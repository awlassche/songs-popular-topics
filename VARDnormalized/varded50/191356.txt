
    
      
        O Heer, de Koning is verblijd
        Om dat gij aan zijn zijde
        Wanneer hij gaat ten strijde
        In alle legertochten sijt.
        Hoe vrolijk is het gemoed
        Om dat gij hem behoed!
      
      
        Wat dat zijn eigen raad gevil,
        Wat dat zijn hert begeerde
        (Het zij hij ging of keerde)
        Hij had het al na wens en wil,
        Het volgde fiks en glad
        Wat dat hij van u bad.
      
      
        Iae, eer hij eyscht, sijt gij gereed,
        Uw goedheid komt hem tegen
        Met overvloed van zegen,
        Een Kroon, van louter Goud gesmeet
        Hebt gij op’t hoofd gesteld
        Van dijn gezalfden Held.
      
      
        Hij bad, doe hij vervolging lee,
        Bewaar mij, Heer, het leven:
        Gij hebt het hem gegeven,
        En daar toe op een vaste stee
        Zijn Koninghrijck geheyt
        Tot in der eeuwigheid.
      
      
        Groot is zijn glans en heerlijkheid,
        Gij hebt hem hoog verheven
        En boven al die leven
        Gekleed met eer en Majesteit,
        En met gezag en macht
        Hem op den Troon gebracht.
      
      
        Gij hebt op hem dijn heil gespreyt
        En overstort met regen
        Van allerhande zegen
        Die duren zal in eeuwigheid,
        Zo dat zijn hert ontvonckt
        Wijl hem uw oog belonckt.
      
      
        Op u staat onze Koning vast,
        Op u is zijn vertrouwen,
        Op u zo derft hij bouwen,
        Dies, wie hem na zijn scepter tast,
        Wat ramp hem dreigen zal,
        Hij vreest voor geen van al.
      
      
        Al wieder tegens u staan op,
        Al die u nooit beminden
        Zal uwe hand wel vinden,
        Uw haters slaat gij op den kop,
        Uw wraak vertoeft niet lang
        Met haren ondergang.
      
      
        Gij zult dit Goddeloos gebroed
        Verteren en vernieten
        (Dat niets zal overschieten)
        In het vier van uwen grammen moet,
        Gelijk een oven doet
        De stopplen door zijn gloed.
      
      
        Gij zult haar akkers en’t gezaaid
        Verwoesten en bederven,
        Haar bomen zullen sterven
        Wanneer de wind dijns gramschaps waeyd,
        Haar afkomst, haar geslacht
        Zal zijn tot niet gebracht.
      
      
        Want zij uit enen euvlen moed
        Met werken en gedachten
        U, Heer, te krenken trachten,
        Maer’t kwaad is bij haar niet volbroed,
        het Is in den dop gesmoord
        En stirf in zijn geboord.
      
      
        Want gij zult haar ten vasten doel
        Voor uwe pijlen stellen
        En zenden na der hellen
        In des vergeetinghs stille poel,
        En treffen met u schicht
        Recht in het aangezicht.
      
      
        O Heer, die ons beschermer sijt,
        Die’s Konings heil bewerckte,
        Verheft uw op uw sterkte,
        Zo zullen wij in het hert verblijd
        U zingen lof en dank
        Met stem en snaren klank.
      
    
  