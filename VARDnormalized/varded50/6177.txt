
    
      
        Het	Is wel te beklagen,
        Dat heden ten dage,
        Veel Jong-mans vertraghen
        In vriend'lijcke Min:
        Daar wij hier zien zweven,
        Zo aardig na het leven,
        (Door Minne gedreven)
        Zo menig Goddin.
      
      
        Men ziet het niet missen:
        Vee, Vogh'len, en Vissen:
        Elk gaat hem verfrissen
        Met des Zomers ghety;
        Maar sommige knapen,
        Gaan dromen, en slapen:
        Gheen vreugd zij en rapen,
        In Minnery.
      
      
        Fij u! koele Troevers,
        Gij Tierebus Schroevers,
        O, onlust proevers
        Waar is u Natuur?
        Des gheestighe Sufjes,
        Verwachten u kusjes,
        Met snackende lusjes:
        Dus beydt niet een uyr.
      
      
        Ik ben nu gebonden:
        En mag het genen stonden,
        (Van wegen de Zonden)
        Hanteren dit Spel;
        Maar mocht ik het wagen,
        Het sou mij behagen,
        Iaer, maanden, en dagen
        Deed' ik het noch wel.
      
      
        Maar wilt gij dus blijven,
        Gheen Maagden gheryven,
        Noch vreugden bedrijven:
        Zo moeten wij Mans,
        Tot uwer schandalen,
        Ons tijden verhalen:
        De Maagden bestralen
        Met onzen glans.
      
      
        Zij zullen het gedogen,
        Al waart voor u ogen,
        Tot spijt van u droge
        Gezellen, dus koel.
        Mij wondert u wezen
        Dus eenzaam in dezen
        Of gaat gij u vrezen
        Voor het vriend'lijck gewoel.
      
      
        Gij loopt met u Iapen,
        Steeds gieten, en gapen,
        O drollighe Apen,
        Gedraaid van een Hout;
        Verlaat uws gelijken:
        Na Meysjes wilt kijken
        Die voor u gaan strijken,
        En blinken als Goud.
      
      
        Hierom jongh' Gezellen,
        V wakker wilt stellen:
        Bestormt Venus Hellen,
        En schrickt niet het vier:
        Laat u dus niet schelden:
        Begeeft u te velden,
        Als wackere Helden,
        Met menig zoet Dier.
      
    
  