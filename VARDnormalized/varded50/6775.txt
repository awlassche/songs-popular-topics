
    
      
        Ierusalem gij schone stad
        Hoe staat gij bruyt in mijn behagen!
        Mijn ogen maakt gij dik zo nat,
        Mijn herte doet gij naar u jagen.
        Mijn ogen maakt gij dik zo nat,
        Mijn herte doet gij naar u jagen.
      
      
        Want boven alle schoonheid schoon
        Sijt gij van buiten en van binnen,
        Zo dat tot uwen lof ydoon
        Noch mensen zijn, noch Seraphinnen.
        Zo dat tot uwen lof ydoon
        Noch mensen zijn, noch Seraphinnen.
      
      
        O gulde Zon, o zilver Maan!
        O sterr’kens blinckend’ als Robijnen!
        Maar die daar binnen eens mocht gaan,
        Duist Zonnen soud’hy vinden schijnen.
        Maar die daar binnen eens mocht gaan,
        Duist Zonnen soud’hy vinden schijnen.
      
      
        Schoon Vaderland, schoon Vader-lant
        Gods aller triumphansten throone:
        In u is rijkdom abondant,
        O zalig die u krijgt ten loone.
        In u is rijkdom abondant,
        O zalig die u krijgt ten loone.
      
      
        V mueren zijn van goude fijn,
        Bestroyt met peerlen, zijn u straten,
        In u en is gheen Zonne schijn,
        Want gij schijnt zelver boven maten.
        In u en is gheen Zonne schijn,
        Want gij schijnt zelver boven maten.
      
      
        Hoe schoon blinckt daar den diamant,
        Hoe soetkens lachen de Saphieren!
        Ook den Karbonkel triumphant
        Geeft licht in duysentich manieren.
        Ook den Karbonkel triumphant
        Geeft licht in duysentich manieren.
      
      
        Tapijtery en is er niet,
        Dit zijn Hierusalems tapijten:
        De motten doense gheen verdriet,
        Den tijd en kanse ook niet slijten.
        De motten doense gheen verdriet,
        Den tijd en kanse ook niet slijten.
      
      
        Och schoon Sion mijn liefste lief!
        Gij hebt berooft alle mijn zinnen:
        Met dezen roos doet mij gerief,
        Nu zal ik u alleen beminnen.
        Met dezen roos doet mij gerief,
        Nu zal ik u alleen beminnen.
      
      
        Dus roept mijn siel’, o Heer’ wanneer,
        O wanneer zal ik van hier scheiden!
        Naar u zo haak ik even zeer
        Al wilt het vlees mij neerwaarts leiden.
        Naar u zo haak ik even zeer
        Al wilt het vlees mij neerwaarts leiden.
      
      
        Ik ben hier in het tranen dal,
        Den hogen Thabor is daar boven:
        Och laat mij met u vrienden al
        V Majesteit eens zalig loven.
        Och laat mij met u vrienden al
        V Majesteit eens zalig loven.
      
    
  