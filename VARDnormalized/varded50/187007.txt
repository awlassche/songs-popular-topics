
    
      
        Gelovigen, die Jesus kerk betreed
        Geneigd altijd de boetbazuin te horen.
        Waar me de spruit van Jesse Gods Profeet
        De orakelstem, en haar geheim ontleed;
        Ontvangt, ontvangt met open hart, en oren
        Dit geest dit zielopwekkende geluid;
        Op welkers toon alle Englen kijken uit.
      
      
        Gods Harpenaar, die uit zijn wijzen mond
        Geen ijdel woord, waar dat hij zing, laat glippen,
        Ontvouwt u hier het eewig heilverbond:
        Waar op Gods kerk gevest is, en gegrond
        Als vloeide een dauw van honing uit zijn lippen.
        Zoo vaart zijn geest ten Hemel op een maat
        Die nog, door tijd, nog hel, nog dood vergaat.
      
      
        Aandagtige, gelovige tred toe
        Tot dit banket, als willige genooden!
        het Zij Davids geest des Hemels strenge roe
        Boetvaardig kust, of nimmer quelens moe
        In zang verheft Gods wetten, en geboden:
        Volgt, daar uw ziel dit kerkmuzijk verheugt,
        Zijn voetspoor van boetvaardigheit, en deugd.
      
      
        Zoo moet ge, in het end, o uitgeleze schaar
        Van Jesus! bij al des Hemels uitverkorenen,
        Op het voorbeeld van den groten Harpenaar,
        Na het zugten voor Messias hoog altaar
        Den kruisweg, vol van distelen en doorenen,
        Geduldig en vol moed ten ende treen,
        Op Davids toon verhoord in uw gebeen.
      
    
  