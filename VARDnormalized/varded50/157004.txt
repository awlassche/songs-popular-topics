
    
      
        God kan den Mense hier, door zulke wegen leiden
        Dat, of hij schoon voorzichtig, als Argus omme ziet,
        Ontmoeten hem nochtans alsulcke tegenheyden,
        Waar door hij stadig is in kommer en verdriet.
      
      
        Het mocht zulk enen wel door eigen wijsheid schijnen,
        Dat hij het al bewaerd', door zijn voorzienigheid:
        Diens wijsheid met der haast zo weder kost verdwijnen,
        Dat hij ontwetens hier zijn eigen netten breyd'.
      
      
        Haman die meinde vast, hij haddet zo besteken,
        Mardochai te hangen aan enen hogen Boom:
        Door dezen middel zelfs is zijnen val gebleecken,
        En al zijn kloek vernuft was niet dan enen droom.
      
      
        Effen het zelfde ding, dat Iosephs Broeders meinden,
        Dat er geschieden sou tot zijnen onderganck:
        Dat was het geen waar voor dat God hem wilde seynden
        In zijne heerschappije, tegen haar wil en dank.
      
      
        Was Achitophel niet als enen God verheven?
        In wijsheid en verstand, was niemand zijns gelijk:
        Nochtans uit dwaasheid groot, nam hij hem zelven het leven,
        Wanneer hij dacht te zijn de Meester in het Rijk.
      
      
        Subtijlijck zijn voorstel Adonia beleyde,
        Op dat hij zo behendig mocht komen aan de Kroon,
        Maar door zijn loos verzoek hij zijnen dood bereyde,
        En met zijn Sociteyt verkreeg hij zijnen loon.
      
      
        Abimelech door moord, en veel valse practijcken,
        Met Sichem, ten hulp, hem zelven Koninck maakt:
        God zand een kwaden wil in hem en zijns gelijken,
        Zo dat haar eigen zweert die boosheid heeft gewraeckt.
      
      
        Den Koninck Xercxes met tien honderd duizend mannen,
        Het kleine Griecken-landt meinde te slokken op:
        Maar hier door werd hij zelf uit eer en staat gebannen,
        Den opgeworpen steen viel op zijn eigen kop.
      
      
        Van Huniades werd Machometis verdreven,
        Een Keizer van een Graaf, het welk hem alzo speet
        Dat hij zijn baard uit trok, en wild' hem zelfs vergeven,
        Zo dat hij als een Kind met luider kelen kreet.
      
      
        Een Keizer heeft mijn Zaal met spiegelen behangen,
        Op dat hem niemand sou verradelijk verslaan:
        Nochtans hoe hij toesagh, heeft noch den steek ontvangen,
        Daar hij het niet op vermoed' die hevet hem gedaan.
      
      
        Geen raad noch geen verstand, en helpt tegen den Here
        Die alle dingen heeft besloten in zijne hand
        Hoe kloek, hoe wijs, hoe sterk, hij valt zo veel te meere,
        Wanneer hij hem verlaat op zijn eigen verstand.
      
      
        Hoe menig Gierigaard is er in deze Landen,
        Die door Liefde des gelds hem zelven zo belast
        Dat hij dik niet en weet hoe rakken uit die banden,
        Daar hij hem zelven heeft gewillig in gepast.
      
      
        Onwetens hij een knecht moet wezen van een ander,
        Die dikwijls loopt en draeft om garen geld en goed:
        Wt liefde wil hij niet, dat God door de ommewander
        Van zijnen Cirkel rond hem wel bedienen doet.
      
      
        Nochtans zo meynt den mens, dat hij is zeer vernuftig,
        En door zijn wijsheid brengt hij alle ding te weegh,
        En het is maar moeyt', en pijn, wat niet en is noodtdruftigh,
        Dit voeld' hij waar hij niet van alle wijsheid leegh.
      
      
        Voor God en geld tyran, rijke, noch hoge weter,
        Want niemand en kan meer dan zijn bepaelde macht:
        de Heerschapper aller ding' heeft daarom den vermeter,
        Door zijnen eigen weg, tot enen val gebracht.
      
    
  