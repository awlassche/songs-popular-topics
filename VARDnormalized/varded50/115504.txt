
    
      
        HOe verkeren Jonk en Oude
        Alle dag in Modens Dracht?
        Het zij Vrijer, of Getrouwde,
        Elk al na de Mode tracht;
        Mannen ende Ionck-gesellen,
        Ieder een zoekt moodens aard,
        Ia zij weten het zo te stellen,
        Tot fatsoen al van den baard.
      
      
        Ziet eens hoe zij knevels scheren,
        A la mode de Pari;
        Die met streepjes onwaard keren
        Als een halve malmessi;
        Kaal van Bachuys ende Kaken,
        Even als den Aap zijn gat,
        Om de Iuffers aan te raken,
        Want het ruig dat kittelt wat.
      
      
        Brede hoeden zeer gentile,
        Met een bos figure lint
        Op de Schouders zeer habile
        Men mee zulke strikken vint,
        Daar men ziet het lijf na zwieren
        Door haar hovaardij geschick
        Aan haar Dassen en Rapieren,
        Alles heeft een zelfde strik.
      
      
        Dassen gelijk kinder lappen
        Draagt Monsieur op als hij hoest,
        Hij zijn borst niet sou beslabben,
        Of wanneer hij Juffer poest,
        Hij zijn rok niet sou bekwijlen
        Van haar Nectar en Ambroos,
        Om zijn Knevels af te dweilen
        Als hij legt God Bacchus hoos.
      
      
        Rockjes om het lijf gespannen
        Dat de billen nau bedekt:
        Broeckjes als de Spaensche Iannen
        Die men krakende aentreckt;
        ‘k Weet niet waar dat zij haar prullen
        Laten kruipen in een hoek,
        Daar men het hoorden op te vullen
        Als een Worst van zoete Koek.
      
      
        Koussen met gestickte naetjes,
        En genaeyde klinken klaar;
        Schoenen lank met kleene gaetjens,
        En twee fraeye hoorens raar,
        Gespen groot al op de schoenen,
        En het Rapier al op het gat,
        Zo gaat Monseur met fatsoene
        Kruyssen door de heele Stad.
      
      
        Onze Iuffers desgelijke
        Weten ook de Nieuwe snof,
        Mee zo braefjes af te kijken
        Met haar Kanten en gepof,
        het Is of de Parijsse zwieren
        In haar hoofd gemetselt zit,
        Want het moet haar alles cieren
        Van haar hoofd tot daers’ op zit.
      
      
        Vrongen groot en daar toe zware,
        Ook Kornet-kappen met Kant,
        Toeren fraai van Bokken Hare,
        Ook van Speldewerck en Kant,
        Lokken, Krullen, losse Schelen,
        Strikken, Kwikken, alderhant,
        het Is of men Comedy-speelen
        Zou al in ons Vaderland.
      
      
        Aan de Oren dan Pendanten,
        Zwarte Bellen ofte wit,
        Daar mee pronken deze Danten,
        Noch een mosje dat’er zit,
        Onder het oogje aan haar kaken,
        Of beneden aan haar kin,
        Om haar Vel zo wit te maken,
        Dat monseur mocht krijgen zin.
      
      
        Dan zo draagt men een Samaertje
        het Is van Zij, of  Zay, of Stof,
        Ia ook een Katoen Tabbaertje,
        Net geblomt in het fijn in het grof,
        Of gesprickelde kouleuren,
        Rondom uytgesneden wijt,
        Daar de borsjens spelen deure,
        Om den brand te raken kwijt.
      
      
        Daar een Kantjen in geregen,
        En een Floersje onder dat,
        Om monseurtje te bewegen
        Zeg ik niet, ik denk wel wat,
        Achter staat een haak omgebogen,
        Om te maken daar een Tip,
        Voor zo wordt het om omgeslogen
        Na de zoete Venus knip.
      
      
        Schorte-kleetjens rond met kanten,
        moutjens mee van Neteldoek,
        Rokken fraai omzet met kanten,
        Speculacy voor de broek,
        Witte kousjens, fulpe muylen,
        Hoge Hacke kort van hiel
        Die in het stoeien niet sou huilen
        Schoon zij onversiens eens viel.
      
      
        Trijpe Iacken gaan verloren
        Want dat is nu oud fatsoen;
        het Is gedaan met Rokken boren
        met de Kanten van Katoen;
        het Is nu weer aan zijde Iacken
        met twee korte moutjens raar
        Daar zij het nedersten om pakken
        het Geen dan gaat voor een Samaar.
      
      
        Dus zo pronken alle dagen
        Niet alleen de grote Lien;
        maar dat men hem mag beklagen
        Is dat men moet dag’lijcks zien;
        Snyers, Wevers slecht Gezellen,
        Pronken als Monseur Legrand,
        het Schijnt dat zij het konnen stellen,
        Hebben niet een stront in d’hant.
      
      
        Ook de Meysjens desgelijken
        Die maar dienen hier of daar,
        Stijfsters, Naeysters, komen strijken,
        Of daar elk een Juffer waar,
        Ia zij weten haar te houwen
        Of zij hadden deftig goed,
        maar zo haast zij komen trouwen,
        Spelt men datelijck Bankroet.
      
      
        Hierom Ionghmans laat u raden,
        En gij Dochters desgelijk,
        Wilt geen Burgers kleed versmaden,
        het Zal u wezen prijsselijck,
        Laat de France mode lopen,
        Gij zult hebben in u Zak,
        Als de Pronker niet kan kopen,
        En moet lijden ongemak.
      
    
  