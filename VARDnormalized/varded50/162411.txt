
    
      
        Sierlijke Harderinne
        Pronk Altaar van mijn ziel,
        Voor wien ik als Goddinne
        Ootmoedig nederkniel,
        Toont dat het licht / van u gezicht
        Mij vriendelijk toeloncke,
        Zo zal mijn pijn / ge-endight zijn
        Door het blussen minnens vonken.
      
      
        Ach aengenome stonden,
        Die nu verleden zijn
        Doe gij Lerinde, jonde,
        U liefde mij in schijn,
        Doe sprak gij dik / Filander ik
        En zal u niet verlaten,
        Maar laci nu / zo zijt gij schu
        En gaat u Harder haten.
      
      
        Rampsalige Filander
        U lief is u ontvrijt,
        Lerinde mint een ander,
        Dies zij u by-sijn mijt
        Ach beeckjes tuyght / en tackjes buigt
        Door het ritsle van u blaetjes,
        Dat schoon Lerind / mij heeft besint
        Meer als de andere Maetjes.
      
      
        De hoog gewasse Eiken
        Die noch getuigen zjin,
        Door het ingesneden teiken
        Dat gij Lerinde mijn,
        Toonden uit jonst @ @ door uwe gonst
        Waar bij wij doch vernachten,
        Al des werrelts eer / was doen niet meer
        Als deze gunst te achten.
      
      
        Philander het is verloren
        Te bieden u haar Trou,
        Door diense heeft gezworen,
        Te wezen Tirsis Vrou,
        Dies ik nu zal / door berg en dal
        In eensaemheyt gaan dolen,
        Tot mij de dood / van hier ontbloot
        In duister nare hoolen.
      
      
        Vaart wel gewolde Schaepjes
        Graest in het groene Veld,
        Bij de ander Harders Knaepjes
        U Harders droefheid melt,
        Die om de min / eens Harderin
        Zijn vee verdoold laat weide,
        En van gewaad / in ander staat
        Gaat dolen langs de Heiden.
      
      
        Geen Wilt zal mij verschricke
        Hoe fel en wreed van aard,
        Geen nachts gezicht te blicke!
        Zal maken mij vervaard,
        Philander spreyt / in eensaemheyt
        U zwakke leden neder,
        Vaart wel me Vrouw / ik blijf getrou
        Maar kome nimmer weder.
      
    
  