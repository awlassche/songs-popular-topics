
    
      
        HEft op u hert, ontsluyt u oren,
        Gij hert en traag volk in het verstaan:
        Wilt uwes Godes stem aanhoren,
        En syn geboden gade slaan.
      
      
        Ik ben, zeid hij, u God en Here
        Die u trok uit de slavernij:
        Aan mij alleen doet dienst en ere,
        Hebt genen God beneffens mij.
      
      
        Geen beeld laat snijden ofte gieten,
        Noch generlei gelijkenis.
        Zo gij ze eert, het zal God verdrieten,
        Want hij jaloers en machtig is.
      
      
        In ijdelheid den naam des Heren
        Suldy niet nemen in den mond,
        Want die den zelven zal onteren,
        De Heer zal straffen zijne sond'.
      
      
        Zes dagen werkt, en daar na rustet,
        Dat knecht en maagd ook vieren mag:
        Want God u Schepper heeft gelustet
        Te rusten op den zelven dag.
      
      
        Wilt vader ende moeder eren,
        Op dat gij lange jaren leeft,
        En uwen voorspoed mag vermeren
        In het land dat u de Here geeft.
      
      
        Den doodslag suldy neerstich mijden.
        Het houwelijck doch niet en breekt.
        Steelt niet, al most gij armoe lijden,
        Geen vals getuigenis en spreekt.
      
      
        Om te begeren s'naesten have
        En laat u hert niet zijn bekoort:
        Syn wijf, syn huis, syn vee, syn slave,
        Of alles wat hem toebehoort.
      
      
        O God, u woord ons voorgeschreven
        Luid claerder als een fijn metaal:
        Geef ons 'tvermogen om te leven
        Na u geboden altemaal.
      
    
  