
    
      
        Het lust ons om des duisternissen
        Des puts al het hemels licht te missen:
        Want zulke duisternissen zijn
        Ons schooner dan de zonneschijn.
      
      
        Wij willen hier ene hemel stichten,
        Verzien met aengenamer lichten
        Dan aan dat blauw gewelfsel staan.
        Zijn mond verstrecke een nieuwe maan:
      
      
        Zijn ogen, op den gront gezonken,
        Twee starren, die den nacht ontvonken:
        Het voorhoofd, daar de lok om zweit,
        Een zon, gekruift met majesteit
      
      
        Van zyzacht hair en blonde stralen.
        Wat schemering kan het hier bij halen,
        Des morgens vroeg, of's avonds laat?
        Wat avondstond, wat dageraad
      
      
        Beschaemt die winckbraeuw, en die wangen;
        Nu met ene dunnen mist behangen?
        Als met ene sluier, fijn van draad,
        En bruin van verf, daar vier door slaat,
      
      
        En spelt en schijnt op het zwart te zweven,
        Te zoet gedommelt en verdreven.
        Laat d'oogen weiden in die kunst:
        Des schaduw geeft dit licht een gunst.
      
      
        Het zal straks rijzen, om te reizen;
        Om koningklijcke en aertspalleizen,
        Daar aller wijzen wijsheit zuft,
        Met zijn van God verlicht vernuft
      
      
        Te proppen: maar in het eerst zijn banden
        En noch een droeven dag voorhanden;
        Eer het, begenadight van een kroon,
        In het wit beschijn den gouden troon,
      
      
        Tot heil en troost van vele volken.
        Het moet, vermomt met donckre wolken
        Van ballingschap, veel jaren lang,
        Na ene bedruckten ondergang,
      
      
        In arbeit gaande, aan het baren rakken.
        Des langsaemheit past grote zakken.
        Een eik, die met zijn hoofd vol blaÃªn
        En bladige armen zal beslaan
      
      
        Veel gronts, veel luchts, en winterbuien
        Van oosten westen noorden zuien,
        En blixemstrael en donderkloot
        Verduuren, wordt allengskens groot:
      
      
        Om tegens dat geweld te sportelen,
        Verzekerd hij zyn' voet met wortelen;
        Zyn' rug met pit, en hout, en bast:
        Gelijk zoo stout ene bosreus past.
      
      
        'k Zie Jakobs kinderen en knaepen
        Te weide gaan, en koey en schapen
        In schaduw van dien hogen boom,
        Bij enen wijd vermaerden stroom,
      
      
        Vast bloemen gras en klaver scheren.
        'k Hoor beemden harderlieden leren;
        De fluit, aan des harders dartlen mond.
        'k Zie huppelen den vetten gront,
      
      
        Op het getrippel dezer vingeren,
        Die tonen door malkandren slingeren,
        Tot roem van Abrams God, wiens hand
        Hen voerde in zulk een gastvrij land.
      
    
  