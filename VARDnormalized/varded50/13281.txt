
    
      
        SUlamite komt nader
        Ziet uwen Jesum aan, komt allegader
        Bij uwen liefsten Vader.
        Ziet hoe dat ik u tot de dood beminne
        Sulamite vriendinne.
        Ziet hoe veel wonden
        Ik lijd' om al u zonden,
        Om u zonden, om u zonden
        Uit den Hemel gezonden.
      
      
        Voor u, Zondaar, ik drage
        Die scherpe Doorne-kroon; zo mij geslagen
        Heeft u onkuis behagen.
        U gulsighey het heeft mijn gezicht bespogen,
        Die op u sla mijn ogen
        Vol van genaden.
        Kond gij zo mijn weldaden,
        Mijn weldaden, mijn weldaden,
        Mijn weldaden versmaden.
      
      
        Ziet u Lam afgeschoren
        Tot op de ribben toe, gekroond met dooren
        Om u mijn Schaep verloren.
        Ziet mij hier stom in het midden van de Joden
        Die mij willen gaan doden.
        Hoort voor mij spreken
        Den Rechter zelfs ontsteken:
        Ecce Homo, ziet een mense
        Bij een wormke geleken.
      
      
        Ziet den Mensch' afgeresen
        Tot in dit bloedig bad, aan u gewezen
        Om u weer te genezen.
        O lieve Bruid, o Sion wilt de deuren
        Van u hert mij opscheuren,
        Eer dat ik sterve.
        Van u ik niet verwerve
        Mijn beminde, mijn beminde,
        Mijn beminde, mijn erve?
      
      
        Kan ik u niet bewegen
        O Iuda door mijn bloed? gij zijt mij tegen
        Tot noch in al mijn wegen.
        Ik heb u lief, dit leest gij in mijn seeren:
        Gij wilt die noch vermeren.
        'k Wil u ontvangen,
        Gij roept met groot verlangen
        Crucifige, wilt hem kruyssen;
        Den verleider ophangen.
      
      
        Tot u Vader gedreven,
        Verlaten van den mens, die dood het leven,
        Ei wilt het hem vergeven.
        Ziet uwen Soon den Kelk van droefheid drinken,
        Die de Joden mij zinken.
        Wilt haar bevrijden,
        En door mijn willig lijden,
        Door mijn lijden, door mijn lijden,
        Door mijn lijden verblijden.
      
    
  