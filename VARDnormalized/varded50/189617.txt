
    
      
        NU genaakt de vrolijke uur,
        Die de twee verliefde harten
        Zal genezen van hun smarten,
        Naar de wetten der natuur.
        Hijmen laat zijn torsen lichten
        Tot een teken van haar brand,
        En gelietze met zijn dichten
        Op het Huwlyxledekant.
      
      
        Zoo zag d'Italjaansche jeugd.
        Vorst Antoon met Kleopatre
        Trouwen op de Egipse watren;
        Die weergalmen op zijn vreugd.
        Hij versmolt in minneweelde,
        En versmeet de roomsche kroon,
        Toen hij haare schoonheid streelde
        Op Astartes bruilofstroon.
      
      
        Zoo zag het moedig Griekenlant
        Den verwonnen Alexander
        Buigen voor den minnestander,
        In het gezicht van het legerstrant,
        Ach, wie kan de min ontlopen,
        Die heel Azïe voorheen
        Zag vernielen van Eúrope
        Om de liefde van Helen!
      
      
        Als de Zon de strenge kou
        Heeft ter wereld uitgedreven,
        Krijgt gebergt en boschen leven;
        Dan komt d'aangename trou.
        Met haar kruin ten hemel dringen,
        En door wond met zoete pijn
        het Ingewand der trouwelingen,
        Die haar onderworpen zijn.
      
      
        Nu kan zelfs de boschleuwin,
        In Hercynsche wilde wouden,
        Haren Leeuw gevleugeld houden
        Door de banden van de min,
        D'aarde ontsluyt de tedre kruiden
        Uit haar zwangren schoot met lust,
        Nu de lente zon in het zuiden
        Haar bevochte wangen kust.
      
      
        Bruidegom tree toe, wel aan,
        Pluk de vruchten van uw vrijen;
        Want de starren zijn aan het glyen,
        Ende dag verjaagd de maan.
        Laat geen klim verknogter hangen,
        Om den hogen Populier,
        Als gij op de lieve wangen,
        Van de Bruit, uw minnevier.
      
      
        Wij verwachten, zoete twee,
        Eer de Maan aan des hemels transen
        Negenmaal haar zilvren glanzen
        Toe zal sluiten, op uw beê:
        Eer de zon drihondert werven
        Aan de westerkimmen blaak
        Ene spruit, die na uw sterven
        Uw geslagt onsterflyk maak.
      
    
  