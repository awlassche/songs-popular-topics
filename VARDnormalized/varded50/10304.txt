
    
      
        Kersnacht schoonder dan de dagen,
        Hoe kan Herodes het licht verdragen,
        Dat in u duisternisse blinkt,
        En wordt geviert en aangebeden?
        Zijn hoogmoed luistert na geen reden,
        Hoe schel die in zijn oren klinkt.
      
      
        Hij pooght d'onnos'le te vernielen,
        Door het moorden van onnoos'le zielen,
        En wekt een stad en landt-gheschrey,
        In Bethlehem en op den akker,
        En maakt den geest van Rachael wakker,
        Die waren gaat door Beemd' en wei
      
      
        Dan na het westen, dan na het oosten,
        Wie zal de droeve moeder troosten,
        Nu zij haar lieve kinder derft?
        Nu zij die ziet in het bloed versmoren,
        Aleerze naulicks zijn geboren,
        En zo veel zwaarden root geverft,
      
      
        Zij ziet de mellick op de tippen
        Van die bestorven een bleecke lippen,
        Gerukt noch vers van moeder borst,
        Zij ziet de teere traentjes hangen
        Als dauw, aan druppels op de wangen:
        Zij ziet ze vuil van bloed bemorst.
      
      
        De winckbraeuw dekt nu met zijn booghjes
        Geloken, en geen lachende ooghjes,
        Die straelden tot in het moeders hart
        Als starren die met haar gewemel
        Het aanschijn schiepen tot ene Hemel,
        Eer het met een mist betrocken werd.
      
      
        Wie kan d'ellende en het jammer noemen,
        En tellen zo veel jonge bloemen,
        Die doen verwelckten, eerse noch
        Haar frissche bladeren ontlokken,
        En lieffelijck voor ieder roken,
        En des morgens dronken het eerste zog.
      
      
        Zo veld de zein de koren airen,
        Zo schud' een bui de groene blaren,
        Wanneer het stormt in het wilde woud,
        Wat kan de blinde staatzucht brouwen,
        Wanneer ze raakt uit misvertrouwen?
        Wat luid zoo schendig dat haar rouwt?
      
      
        Bedruckte Rachel schort dit waren,
        Vw' kinders sterven martelaren,
        En eerstelingen van het zaad,
        Dat uit uwe bloed begint te groejen,
        En heerlijk tot Gods eer zal bloejen,
        En door geen wreedheid en vergat.
      
    
  