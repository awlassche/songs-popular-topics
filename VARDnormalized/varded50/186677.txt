
    
      
        Wat rot, en woed het heilloos heidens bloed?
        Wat mogen doch de volkeren beginnen?
        Wat of ze, met een onbesuist gemoed,
        Een ijdel stuk bedenken, en verzinnen?
        De koningen, en des aardrijks vorsten zetten
        Zich saam te raad, om moedig op te staan,
        En het oorlogszwaard, den Heer ten trots, te wetten,
        En tegen syn gezalfden aan te gaan.
      
      
        Komt, scheuren wij, zo luidt hun overleg,
        De banden van hun heerschappij aan stukken,
        En werpen wij hun touwen van ons weg,
        Wal lust ons voor zo swaaren jok te bukken?
        Maar hij, die in de hemelen gezeten,
        Als aller Heer, ook alles gaade slaat,
        Lacht smaadiglyk om het geen zij zich vermeten,
        En drift den spot met al hun dwaasen raad.
      
      
        Alsdan, wanneer hun magt zich saamen spant,
        Zal hij tot hen, in zijne toorne, spreken,
        En vinnig van syn grimmigheit aan brand,
        Hun moedig hart, door schrik verbaast, doen breken,
        Wat gaat gij aan, gij goddeloos geslachte?
        Ik zalfde doch mijn koning, dien gij smaad,
        Tot vorst des bergs, dien ik mij heilig achte,
        En stelde zelf hem over Zions staat.
      
      
        Ik, dien de Heer dus ophief tot de kroon,
        Zal het raadsbesluit, verhaalswys, naakt ontleden,
        Hij zei tot mij, gij zijt mijn eigen soon,
        Want ik gewan u uit mij zelf op heden.
        Begeer van mij, ik zal uw eis u geven,
        Heb het heidendom voor u ten erfenis,
        Bezit elk eind des aardrijks daar beneven,
        Want alles doch uwe eigen erfgoed is.
      
      
        Gij zult haar volk, met enen ysren staf,
        Aan stukken slaan, als pottebakkers vaaten,
        En wat verhard zich tegen u begaf,
        Als scherven, langs het veld, verstrooien laaten.
        Nu dan, ziet toe, gij koningen, en heren,
        Pleegt wijzen raad, en wilt uw doen verstaan,
        Gij richteren der aarde, laat u leren
        En neemt mijn tucht goedhartig vaardig aan.
      
      
        Dient God, den Heer, en vreest syn majesteit,
        Maar past nochtans hem liefde toe te draagen,
        Verheugt uw geest om zijne goedigheit,
        En beeft van vrees dat gij hem mogt mishaagen.
        Komt, kust den soon, erkent hem voor uw here,
        Op dat hij niet, indien hij blijft versmaad,
        In toornigheit, syn vriendlik aanschijn kere,
        En gij alsdan, met uwen weg, vergaat.
      
    
  