
    
      
        KOmt hier misnoegend' hert,
        Waarom is uwe ziel vol ongeduld?
        Gij hebt in weelde smert,
        Een rechte straf en tot u eigen schuld:
        Wij wensen u een Medicijn,
        Dat gij van het kwaad bevrijd moogt zijn.
      
      
        Vertrou dien groten Heer,
        Die u gemaakt, ter werreld heeft gebracht,
        En die u nimmermeer
        Verlaten zal, maar stadig nemen acht.
        Ja zoudt hij niet den Mens bij staan,
        Om wien hij alles heeft gedaan?
      
      
        Het Vogelken dat springht,
        En het hippelt nu van de een op de ander tak,
        Het quinckeleert en zingt,
        Het weet van zorg, noch van geen ongemak:
        het Is altijd lustig fris van moed,
        het Weet dat zijn Heer hem spijst en voed.
      
      
        De Bloemkens staan geciert
        Zo overschoon, zo heerlijk en vol jeugd,
        Koraal en purper zwiert
        Op Lely, Roos, met aangename vreugd:
        Het Koninklijk sieraad en goud,
        Bij gene Lely stal en houd.
      
      
        Haar hert is niet benout,
        Van zorg en vrees, en moeyelijck verdriet:
        Gods hand haar onderhout,
        Zij werken des nachts noch zij en spinnen niet:
        Des Heren goedheid die dit doet,
        Den Mens en al het gedierte voed.
      
      
        Waarom, waarom o Mens!
        Verrukt de waan u Goddelijk verstand?
        Hier hebdy doch u wens,
        En zegen van des Heren rijke hand:
        Wat zal de zorg doch konnen doen?
        Zij teert u op en kan niet voen.
      
      
        Werpt zorge dan ter zij,
        Genoeght met het geen u des Hemels goedheid geeft:
        Dan leefdy los en vrij,
        Als een die steeds een goed genoegen heeft.
        het Misnoegen is een grote schand:
        het Verteerd u ziel en ingewand.
      
    
  