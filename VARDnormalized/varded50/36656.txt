
    
      
        OP dien Berg, daar Gods vriendinne
        Te smilten kwam in pure minne,
        Daar zij den waren vrede vond,
        Een plaatse stond,
        Daar d'heylighe Armoede plag
        God bloot t'aenhanghen nacht en dag.
      
      
        Zij vandt daar noch overgebleven
        Den Autaer, die daar was verheven
        Ter eren van die hoge feest'
        Van d'Arm' van gheest',
        Die in de liefde Gods verteerd
        Van God was ghecanoniseert.
      
      
        Haar hert' ghinck op in minnen-brande
        God ook te doen een offerande,
        Gelijk die Arm' van gheeste de'
        Daar in die ste',
        Die door een grondelijk verdwijn
        In God versmolten kwam te zijn.
      
      
        Om haar dan bloot God op te dragen,
        Die in Armoedt heeft behagen;
        Op den ghewijden Gods Autaer
        Op droeg zij haar:
        Het was zo klein, als't wezen mocht'
        Dat zij God op te dragen socht'.
      
      
        Hoe't minder was, hoe't God aenveerde,
        Dat zij hem schonk, in meerder werde:
        God socht' een hert' klein ende bloot
        Met liefde groot;
        God hadd' daar meer behaghens in,
        Hoe zij dat kost' weerderen min.
      
      
        Al dat zij vond, docht' haar te wezen
        Te groot voor haren uytghelesen:
        Hadd' zij haar konnen doen te niet,
        Het hadd' gheschiet;
        Ja dicks door ene minne drift'
        Was heel verniet haar minne gift'.
      
      
        Om God te geven Niet met allen,
        Liet zij 'thaer willens al ont-vallen:
        T'ghen' dat zij kost' in plaets' en tijd
        Dat wierdt zij kwijt;
        Want zij door onder-vinden wist',
        Wat goed dat krijgt, die het al gemist.
      
      
        In liefde Gods geheel ontsteken
        Was haren wens geheel t'ontbreken;
        Zij wou', om heel in God te staan,
        Te Niete gaan:
        Om haren Niet, die zij hem schonk,
        Die rijkheid alles goeds ontfonck.
      
      
        Wat dat zij sach, oft kost gevinden,
        Was al te veel voor den gheminden:
        Aan den Autaer van hemelrijk
        Was ongelijk
        Al, wat zij opder aarden gaf,
        Daar zij haar heel moest' scheiden af.
      
      
        T'moest' zijn te Niet, t'moest' zijn verloren,
        Dat zij opdroegh den Vytvercoren:
        Den Niet die was alleen bekwaam
        En aangenaam
        Om daar te werken een versoen,
        Daar gheen rijckheden en vol-doen.
      
      
        Bloot stond zij dan in ruste stille,
        Verliesende verstand en wille,
        Met haar Armoede klein en slecht
        God toeghehecht
        Verheffende op dien keer
        Haar ijdel handen tot den Heer'.
      
      
        Om al voor Niet van God te krijgen,
        Riep zij tot hem met een stil-zwijgen:
        Haar stemme was dat minne-woort,
        Dat God verhoord;
        T'was die voois der Armoede naakt
        Die recht alleen tot God gheraeckt.
      
    
  