
    
      
        Spart ons Heer der genaden,
        Laat dalen u gezicht,
        En des zwaar straf verlicht,
        Bereid om ons misdaden.
        Wij roepen uit dit dal der tranen,
        O Heer verhoord u Volk.
        Van ons weyrt, van ons weyrt
        d'Oorloghs zweerd, Blixem, en Donder-wolk,
      
      
        Suldy noch lang gedogen
        Uwe Kerk van Wolven wreed
        Te zien in druk, en leed
        Met onbermhertig' ogen?
        O Jesu Herder, die uw Schapen
        Belooft hebt bij te staan,
        Staat ons bij, staat ons bij,
        Eer wij nu zonder u al vergaan.
      
      
        Tot u wij ons dan keren,
        Beschermer van ons al:
        Want u Gemeente zal
        Met danckbaerheyt u eren.
        En wilt ons toch na recht niet straffen,
        Maar onzer al ontfermt.
        Heer genaed', Heer genaed',
        Keert uw straf van ons af, en beschermt.
      
    
  