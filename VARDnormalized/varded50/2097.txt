
    
      
        HOe Goddelijk, hoe goed, en zoet
        Is het aan het gemoed
        Ghewondt te zijn van binnen
        In Jesus minne,
        Die ons leven doet:
        Een ander krijgt van doodelycke zonden
        In syn gemoed veel doodelycke wonden,
        Maar die den Here Jesus in syn' liefde wond,
        Krijgt door de wond' het leven, en hij wordt gezond.
        De Liefde is het levend' Brood,
        Want Lieven dat is Leven,
        Die lieft die leeft, maar al die niet en lieft, is dood.
      
      
        O Jesu in uwe lieve min
        Daar lef ik in,
        Die liefde stort uwe goedheid
        En uwe zoetheid
        In mijn hert' en zin:
        De Ziel' die in de liefde Gods gaat rusten,
        Swemt in de Beek der hemelse Wellusten,
        Die Jesus zoete liefde dronken heeft gemaakt,
        Die weet alleen hoe goed en zoet dat Jesus smaakt.
        Het is by-naer on-moghelyck,
        Dat die den Heer beminnen
        Melancolieck zijn op dit droevig Aerde-ryck.
      
      
        Als Jesus liefden is in het hert'
        Moet druk en smert,
        En alle on-ghenuchten
        Uit het hert gaan vluchten,
        Dan is het hert allert.
        Dat hun de Duivels in de hel bedroeven,
        Die Jesus zoete liefde niet en proeven
        Die God den Heer bemindt, is altydt wel ghesint,
        Die haeckt en snaeckt, die blaeckt, die springht, die zingt en klinght;
        Het minne-vier dat geeft ons hier
        Den voor-smaeck van den Hemel,
        Het minne-vier dat geeft ons hier al ons playsier.
      
    
  