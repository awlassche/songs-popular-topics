
    
      
        Van Godes Soon, voor zalig zijn geprezen,
        Die arrem hier van gheeste zullen wezen;
        Die nedrigh, klein, haar eigen zelfs mistrouwen,
        En alleen op des Hemels zegen bouwen:
        Des zo verlaeght worden van God verheven,
        En ‘het Hemelrijk tot eigendom gegeven.
      
      
        Wel zalig zijn zij die hier rouwe dragen,
        En hare zond met tranen droef beklagen;
        Wiens Zielen bang van angst schijnen verstikken,
        God zal met troost haar droevig hert verkwikken,
        En rechten op, die neder zijn gedogen;
        Iae wassen al de tranen van haar ogen.
      
      
        Wel zalig zijn die zachtmoedige mensen,
        Die geen onheil, noch vriend, noch vijand wensen,
        Die kwaad met goed, die vloek met zegen lonen:
        Des zullen hier het Aardrijk bewonen;
        Haar zielen rust in d’aerdtsche hut betrachten,
        Een nieuwe aard en Hemel zo verwachten.
      
      
        Zalig zijn die hongrigh en dorstig haken
        Na ‘het gene dat haar kan rechtveerdig maken;
        Die hun zelfs recht en eigen wil versaecken,
        En door geloof in Christum, God ghenaecken:
        Des ledig van ‘het voedsel der wereld wijze
        Worden verzaad met Goddelijke spijze.
      
      
        Zalig zijn die barmhertighe ghemoeden,
        Die met nooddruft behoeftighe hier voeden,
        Die naakt en kleen, en bergen in haar Hutten,
        Die droeve met vertroosting onderstutten:
        Hun offer zal een Hemel hoog op stijgen,
        En zullen weer barmhertigheid verkrijgen.
      
      
        Zalig zijn zij, die van al des werelds zonden
        Zijn onbesmet, en reyn-hertigh bevonden:
        Diens suyv’ren geest, en hoog verlichte zinnen
        Aanschouwen God in haar gemoed van binnen,
        Maar als haar Ziel in kracht werd opgenomen,
        Zal zijn haar vreugd in Gods aanschijn volkomen.
      
      
        Wel zalig zijn die na den vrede jagen,
        Die tweedracht, twist, en strijd opt hoogst mishagen
        Wiens vreedzaam ziel in stil en zacht vernoegen
        Vreedzaam met God leeft zonder twistig wroegen:
        Dit vredig volk uit God des vreeds geboren,
        Den name erft, van Gods kind’ren verkoren.
      
      
        Zalig zydy, als elk dij toond’ verbolgen
        Om Christi Naam, u schelden en vervolgen;
        Zalig die om gherechtigheyd hier lijden,
        Die tegen vlees, duivel, en wereld strijden,
        Verwinninghs kroon zal op hun hoofden blinken,
        En God zal haar zijn Hemels Rijke zinken.
      
    
  