
    
      
        HOewel de zon vrij helder schijnt,
        Nochtans zij voor mijn zon verdwijnt:
        Dat is Melind, wiens heldre klaarheid,
        Verlicht het duister in haar naarheid.
      
      
        O schone maagd uitmuntend beeld!
        Die door u glans de herten streelt,
        Indien dat Paris u aenschouwde,
        Ik weet zijn vonnis hem beroude,
      
      
        V wezen is van sulcken kracht,
        En zijt daar in gelijk van macht,
        Apol, die door zijn gulde stralen
        â€˜het Gebloemte opent, daar ze dalen.
      
      
        Wanneerje uwe lonckjes veld,
        Gheen borst zo ruw, of lijdt geweld,
        En moet hem als verwonnen geven,
        Indien hij wil in ruste leven.
      
      
        Mijn brein ontbreynt, wanneer ik wil,
        (Mijn pen die staat ook telkens stil,)
        V schoonheid naar de kunst afmalen,
        Waar in Apelles sou verdwalen.
      
      
        Indien hij zo stouthertich waar,
        Dat hij u beeld dorst trekken naar,
        Zijn Venus souwer niet bij lijken:
        Maar voor u schijnsel moeten wijken.
      
    
  