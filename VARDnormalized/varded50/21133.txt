
    
      
        Geluk wens ik mits dezen
        Gij die hier zijt gepaard
        Door des Huwelijks-band,
        Twee Zielen moet gij wezen
        In een Lichaam vergaard,
        Ontsteken met den brand
        Der liefd' aan elken kant:
        Om zo voortaan te leven
        In vreed', vreugd en ootmoed,
        Daar toe den Heer wil geven
        Zijn zegen met voorspoed.
      
      
        Goe zorge moet gij dragen
        Dat elk zijnen last
        Van harten gade slaat,
        Zoekt de een d'aer te behagen,
        En naerstelijcken past
        Wat u beroep aangaat,
        V huis wel voren staat
        Met eerbaarheid en trouwe,
        Op dat zo werd geweerd,
        Druk, droefheid ende rouwe,
        Blijdschap en vreugd vermeert,
      
      
        Een Loodsman wel ervaren,
        Zorgvuldig, trou en kloek,
        Geeft men, als een vroom Held,
        Schip en Goed te bewaren,
        Voor kwaad Strand, Klip en Hoek,
        En al ander geweld:
        Zo werd den Man gesteld,
        Met vlijt zorge te dragen,
        Over des Wijf ziel en lijf,
        Op dat, tot allen dagen,
        Gods zegen bij haar blijf.
      
      
        Als hoofd moet hij regeren,
        Zachtmoedig, goedertier,
        Voorzichtig en bedacht,
        Al in de vrees des Heren,
        Voorgaan met goe manier,
        En nemen vlijtig acht,
        Dat elk een naarstig tracht
        Om des Heren geboden
        Te houden wel perfect,
        Om gants uit te roden
        Al dat daar tegen strekt.
      
      
        Eerbaar, kuis, en manierig,
        Stil, vredig, en bekwaam,
        Behoort een deughtsaem Vrouw,
        De werken goedertierig
        Te doen na des huis betaam:
        Als een Marta getrouw,
        In voorspoed en in rouw,
        Haar Man houden in eren,
        Na des Heren bevel,
        Twist en tweedracht te keren,
        Naarstig met goed op-stel.
      
      
        Als dus elck-een met lusten
        Getrouwelijk neemt waar
        het Geen hem den Heer gebiedt,
        Vrede, voorspoed en ruste
        Door Gods zegen, zal haar
        Als dan ontbreken niet:
        Met beden tot God vlied,
        Op dat u vruchten blijven
        Rondom u Dis geplant,
        Als spruiten van Olijven,
        En Wijn-rancken playsant.
      
    
  