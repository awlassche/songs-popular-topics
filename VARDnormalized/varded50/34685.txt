
    
      
        WAt blijde maar is er ulieden verkonden ?
        (Schaep-herderkens, herderkens van Bethleëm)
        Wilt gij ons geloven ? wij zullen het vermonden,
        Wij hoorden, wij hoorden wt d'Enghels stem',
        Dat was geboren Godes Zone.
        Zeer langh' voorzeid;
        De tweede Persoone,
        In die hoogste Dryvuldigheydt.
      
      
        Wat edele plaatse heeft God wt-verkoren ?
        (Schaep-herderkens, herderkens van Bethleëm)
        God is in het stalleke voor ons geboren,
        Niet binnen, niet binnen Jerusalem.
        Een Maegh't van Davids e'el geslachte,
        Heel teer, en jonk,
        Heeft den Zone Gods gebaard bij nachte,
        In een spelonk.
      
      
        Wat maakte Maria en   Ioseph rechtveirdigh ?
        (Schaep-herderkens, herderkens van Bethleëm)
        Zij dankten, zij loofden Gods Zone eerweirdigh,
        S'aenbaeden, s'aenbaeden, s'aenbaeden hem;
        Verwonderd waren zij wel seere,
        Hoe Godes Lam,
        Hoe voor zijn geboorte God den Here
        Een kribbe nam.
      
      
        Wat Prinsen had Jezus, wat edele scharen:
        (Schaep-herderkens, herderkens van Bethleëm)
        Den oss', en den ezel zijn edeldom waren,
        Twee beesten, twee beesten, twee beesten tem;
        Den Heer van ieder was verlaten,
        Maar 'themels hof
        Met de Seraphijns, en Potestaeten
        Bewees hem lof.
      
      
        Hoedanig hebt gij den Soon van God gevonden ?
        (Schaep-herderkens, herderkens, herderkens zoet)
        Bekleed met vlees ende bloed, voor onze zonden;
        Wij vielen, wij vielen hem al te voet:
        'Kspeeld' op het cymbael: Aard op de trommel,
        Ruth op de luid:
        Tui, tui, tui, tuit, zo klonck 'tghebommel
        Van Sampsons fluit.
      
      
        Laat ons dat klein Kindeken tezamen vereren,
        (Schaep-herderkens, herderkens, herderkens zoet)
        Lof zij aan Maria, die Moeder des Heren,
        Die Moeder, die Moeder van het Opper-goed;
        Want Jezus, wt haar vlees gesproten,
        In d'aerdsche baan,
        Heeft, voor onze zonden nu vergoten
        Zo menig traan.
      
      
        Ontvangt dit klein liedeken, naar onze begheerte
        (Schaep-Herderkens, Herderkens, Herderkens zoet)
        Mits wij dat op-offeren uit een goed herte,
        Weest Herderken, Herderken Gods gegroet:
        Verlost u schaepkens uit de tanden
        Des wulfs verwoed,
        En beschermt ons al van onze vijanden
        En tegenspoed.
      
    
  