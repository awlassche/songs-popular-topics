
    
      
        ALs den dag begon te klaren,
        Jesus in den Tempel kwam,
        het Volk kwam al bij hem vergaren,
        Aengelokt door zijne faam,
        En hij ging daar zitten neer,
        Om te preken zijne Leer.
      
      
        Maar de boze Phariseën
        Broghten voor hem ene Vrouw,
        Die zij oneer overstreën,
        Tegens haren Eghten Trouw,
        En zij zeiden, deze Vrouw
        Heeft gebroken haren Trouw.
      
      
        Moyses die heeft ons geboden,
        In zijn Goddelijke Wet,
        Dat men stenigen, en doden
        Moet, die haar zo heeft besmet,
        Wat geeft gij nu voor bescheid?
        Zeiden zij uit listigheid.
      
      
        Jesus boog ter aarden neder,
        Schreeft wat met zijn vinger daar;
        Maar zij vraagden hem al weder.
        Hij rees op, en zeid tot haar,
        Die van u is zonder sond',
        Smijt den eersten steen terstond'.
      
      
        Jesus boog hem weer als voren,
        Ende schreef wat in het sant,
        Als zij deze woorden horen,
        Maakten zij haar al van kant,
        Weg zij gingen een voor een,
        Jesus bleef met het Wijf alleen.
      
      
        Jesus recht' hem op, en vraagden,
        Vrouw', waar zijn zij heen gekeerd
        Die u datelijk beklaeghden?
        Hebben s' u gecondemneert?
        Oordeelt u nu niemand meer?
        Zij antwoorde, niemand Heer.
      
      
        Jezus zeide tot het Wijve,
        'k Zal u ook niet oordelen,
        Gaat, wilt niet meer kwaad bedrijve,
        Waght u voort van zondigen.
        Goede Jezus, uwe genaed'
        Overtreft der mensen quaed'.
      
    
  