
    
      
        IK roep, o God! met groot verlangen,
        Tot U nu met betraande wangen,
        O Heer! wanneer zal zijn dien dag,
        Dat Gij mijn ziele zult op-wekken,
        En tot U al mijn zinnen trekken,
        Op dat ik U naa-loopen mag.
      
      
        Och! ik ben traag, mijn hert en zinnen
        Gaan dit en dat te zeer beminnen,
        Ook aardse zorge mij bezwaard,
        Och Heer! veel doornen in mij steken,
        Die vaak, mijn heil'gen ijver breken,
        En trekken mijnen geest ter aard.
      
      
        Heer! laat niet toe, dat het minst voor het meeste,
        Het kwaad voor het goed, het vlees voor den geeste,
        Den Heer voor zijne slaave wijkt.
        Wild des disord're in mij weren,
        Ei! Laat het waardste triumpheeren,
        Als souverein, die noit bezwijkt.
      
      
        EI! Laat uw geest mij steeds regeren,
        Mijn quaade zinnen overheren,
        En dat uw heil'ge naam ter eer,
        Ik bid om pracht noch grote goeden,
        Noch om on-nutte over-vloeden,
        Maar dit als het beste ik begeer.
      
      
        Zoo lang ik dit niet heb verkregen
        Zoo is mijn ziel al-tijd verlegen,
        Och! het woelig hert is noit vernoegd.
        Het weinig, dat ik kan gevoelen,
        Dat kan mijn grote lust niet koelen,
        Noch maaken dat mijn ziel niet wroegd.
      
      
        Hoe lange, Heer! zal ik dus klaagen,
        Dit lastig pak verdrietig draagen?
        Gij roept zeer gunstig kom tot mij,
        Ik kom tot U belast, belaaden,
        Vol honger dorst wild mij verzaaden,
        Mijn droeve ziel we'er maaken blij.
      
      
        Och! naar uw woord verhoor mijn smeken,
        Gij kend mijn last, weet mijn gebreken,
        Verhoor mijn, Jezus lieve Heer!
        Ziet hoe ik met bedroefde ziele,
        Voor u ootmoedig kom te knielen,
        En leg hier voor uwe voeten ne'er.
      
      
        Och Heer! ik wil met heete traanen,
        U sta'ig op uw belofte maanen
        Tot dat Gij mij verhoren zult,
        O gij! Mijn ziel, wild vast vertrouwen,
        De Heer! die zal zijn woord wel houwen,
        Verbei den tijd maar met geduld.
      
    
  