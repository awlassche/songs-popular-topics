
    
      
        Als een hart na waaterstroomen,
        Dorstig hygt, zo hygt mijn ziel,
        Om tot u, o God, te komen,
        Want zij reeds al zeer verviel.
        Jaa mijn ziele dorst, en streeft
        Na haar God, den God die leeft,
        Wanneer zal ik, uit woestijnen,
        Voor Gods aansigt weer verschijnen?
      
      
        Mijne traanen zijn mijn spijze,
        En mijn dag, en nachtgenot,
        Wijl men daagliks, spotschewyse,
        Tot mij zegt, waar is uw God?
        'k Stort mijn ziel uit, denk ik aan
        Hoe ik naa Gods huis mogt gaan,
        In de schaar, en feestgedrangen,
        Met gejuich, en lofgesangen.
      
      
        O mijn ziel, gij buigt u neder,
        Woelt, en tiert in mij zo zeer,
        Wat verflaauwtge nu zo teder?
        Hoop op God, ik zal den Heer,
        Door syn aansigts licht hersteld,
        Noch belijden ongekweld.
        O mijn God, mijn ziel, vol steken,
        Buigt zich, als in mij bezweken.
      
      
        Dies gedenk ik aan uw wezen.
        Al van over den Jordaan,
        En in het land der Hermonneesen,
        En waar Misars heuvels staan,
        Schoon het ene grondloos diep
        Tot den andren afgrond riep,
        Wijl uw luide waatergooten,
        Met gedruis, van boven schoten.
      
      
        Al uw golven, al uw baaren
        Zijn mij over het hoofd gegaan.
        Maar de Heer, om mij te spaaren,
        Gaf bevel mij bij te staan.
        des Daags stond mij syn goedheit bij,
        Ook was des nachts syn lied bij mij,
        En mijn bede klom, daar neeven,
        Tot mijn God, den Heer van het leven.
      
      
        'k Zei tot God, mijn rots, met smarte,
        Wat vergeetge mij al vast?
        Waarom gaa ik, in het zwarte,
        Ond erdrukt van des vijands last?
        Als mijn weerparty zich vleit,
        Al den dag mij hond, en seit,
        Waar is uwe God verdwenen?
        Is het een doodsbreuk in mijn benen.
      
      
        O mijn ziel, gij buigt u neder,
        Woelt, en tiert in mij zo zeer,
        Wat verflaauwtge nu zo teder?
        Hoop gerust op God, den Heer,
        Want ik hem, door hem gevrydt,
        En van aangesigt verblydt,
        Noch weer zal, verlost uit strijden,
        Voor mijn heil, en God, belijden.
      
    
  