
    
      
        NU is al mijn smert gedaan,
        Wijl dat haar bevallig ooghjes
        Rechte pijl en minne-boogjes,
        Mij zo vriend'lijck lonken aan,
        'k Set nu al het angstig vrezen,
        En misgenoegen aan een kant,
        Wijl ik zie bemint te wezen,
        Van mijn schone Amarant.
      
      
        Onze wedersijdse gloed,
        En de kuyssche Minne-kusjes,
        t'Saem gemengd met zo veel lusjes,
        Dat ons Zieltjes vreugd aan doet,
        Hout ons vaak zo opgetogen,
        Met de lipjes tegen een,
        Dat wij wensen zo te mogen
        Varen na den Hemel heen.
      
    
  