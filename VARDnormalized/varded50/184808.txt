
    
      
        Ziet mensen, wie gij zijt,
        God die voor u gaat sterven:
        Op dat gij leeft altydt,
        Wilt God het leven derven.
      
      
        Hij water zweet, en bloed
        In t'Hof van Oliveten;
        Den schrik van syn gemoed
        Heeft hem ter aerd' gesmeten.
      
      
        Hoe valt t'onnoosel Lam
        In boze Jodens handen,
        Die, hem als vier en vlam
        Weg-rukken in de banden,
      
      
        Voor wiÃ«ns Rechter-stoel
        Zal heel de wereld beven;
        Wordt tussen vreedt gewoel
        De Rechters aengegeven.
      
      
        Zij trappelen op God,
        Onteren zijne wangen;
        t'Gelaet wordt tussen spot
        Met vuiligheid behangen.
      
      
        Daar staat heel naakt den Heer,
        Krijgt geselen, en slagen:
        Vyf-duysent, en noch meer
        Heeft hij voor ons verdragen.
      
      
        Heel t'lichaem is een wond,
        De razernij blijft gloeien:
        Ziet t'dierbaer bloed daar rond
        Gelijk een beke vloeien.
      
      
        Men print de doorne Kroon
        In t'diepste van syn herssen,
        Die, als hij staat ten toon,
        Het bloed rond uyt-doet-perssen.
      
      
        Hij wordt zelf, zo mismaakt,
        Gepraemt syn Kruis te dragen,
        Waar aan hij voor ons naakt
        Met naegels is geslagen.
      
      
        Van pijn bezwijkt het hert,
        God sterft door liefde-wonden.
        O Jesu, door uwe smert
        Vergeeft doch al mijn zonden.
      
    
  