
    
      
        Mijn Ziel heeft langen tijd gewagt,
        Naar ‘het eindigen van deze nagt:
        Want zonder Ster en Zon noch Maan,
        En kan ik niet een stap-weegs gaan.
      
      
        Ik leg geduyrigh in het zand,
        Want niemand vat mij bij der hand,
        Ik vreze dat ik storten zal,
        In ‘het alleruitterst’ ongeval.
      
      
        Ik kan niet op de gladde baan
        Des Werelds, zonder Leidsman gaan;
        Ei zendt Uw Waarheid zendt Uwe ligt,
        En onderwijst mij van mijn pligt.
      
      
        Verdrijft de dikke duisternis,
        Waar door ik U zo dikmaal mis,
        Mijn kranke Ziele doch geneest,
        En schenckt mij weer een nieuwen Geest.
      
      
        Mijn Ziel die leyd schier als versmagt,
        Terwijl de Satan daarom lagt:
        Ei opent Heer het is hoog tijd,
        De Schat van Uwe barmhertigheid;
      
      
        Dan zal ik zonder eynd of maat
        U loven met een blij gelaat,
        Dan zal mij nooit ontbreken stof,
        Om wat te zingen van Uwe lof.
      
    
  