
    
      
        Nerea o schoonste van u geburen,
        Die hier in het Wout wonen ontrent,
        Hoe lang zal nog u wreedheid duuren,
        Hoe lang zal duuren mijn elend.
      
      
        Daifilo steld uit uwe zinnen,
        den zwaren brand die in u wond
        Hoe kondy zo een Vrou beminnen
        Die u met ondankbaarheid lont.
      
      
        Jk hoop u hert nog eens te buigen
        Als mijn mismaekte wangen bloot,
        U zelven zullen overtuigen,
        Dat gij zijt d'oorsaek van mijn dood.
      
      
        Neen Lief al zag ik u daar sterven,
        Een enkel kusjen van mijn mond,
        En zoudt gij ooyt van mijn verwerven,
        Al kon ik u maken gezond.
      
      
        Zo heb ik dan mijn trouwe minne,
        Op een qua Fondament geleid,
        Nogtans zo zal ik u beminnen,
        het Spijt u en wie het zal wezen leyd.
      
      
        Hoe wilt gij dan mijn dienaar wezen,
        En niet eens vragen na mijn wil,
        Jk heb een ander uitgelezen,
        Die mijn bemind, en ik wel wil.
      
      
        Jk zal u nimmermeer verlaten,
        Al zoudt gij eeuwig van mijn vlien,
        Gij meugt mijn bij u zelven haten,
        Maar het minne kunt gij mijn niet verbien.
      
      
        Bezadigd uwe woeste zinnen,
        Een weinig u ter neder slaat,
        Verminderd wat u heftig minnen,
        Jk zal verminderen ook mijn haat.
      
      
        Nooit heeft mijn nog de min verdroten,
        Hoe wel gij die beloond met kwaad,
        Waar uit is u des haat gesproten,
        Die u zo diep in het herte staat.
      
      
        Den haat die ik dus draeg van binnen,
        En u bij mij dus maakt veragt,
        Die spruit alleenlijk uit u minnen,
        Dat gij zo veel loons waardig agt.
      
      
        Kan Liefde dan een oorzaak wezen
        Van zo een dodelijk Fenijn,
        Het komt uit het harde hoofd geresen,
        Dat nimmermeer verzaad kan zijn.
      
      
        Wij hebben lang genoeg staan praten,
        De kans mag nemen eens een keer,
        Ziet of gij mijn zout kunnen haten,
        Mogelijk sou ik u minnen weer.
      
    
  