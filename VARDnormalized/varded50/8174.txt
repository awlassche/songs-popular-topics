
    
      
        OP een tijd, op een tijd
        Geraakte ik door spijt
        In vreemde fantasyen;
        Ik ree op schaatzen door de maan,
        Over den hollen Oceaan,
        En het puik van Canaryen.
      
      
        Daar zag ik, daar zag ik
        Ia in enen ogenblik
        Veel wonderlijke dingen:
        Ik zag drie Spanjaarts zonder hoofd
        Met Lubben tot haar kin gekloft,
        Veel moye deunen zingen.
      
      
        Op den top, op den top
        Zag ik een Spinne-kop
        Zo groot als heel Brittanje;
        Zijn poten waren wonder groot,
        Zijn hoofd gelijk een werelt-kloot,
        Spoog appelen van Oranje.
      
      
        Op zijn neus, op zijn neus
        Was David en de Reus
        En al de Philesteynen;
        En in het midden van zijn strot
        Zat root-neus met zijn rommel-pot
        En speelde grideleynen.
      
      
        Met zijn tand, met zijn tand
        Sloeg hij een Olifant.
        Van het Oosten tot het westen,
        En rolde zo de wereld rond,
        Tot stuiten aan de Noordergrond
        Van Hitlandt noch ten lesten.
      
      
        In zijn keel, in zijn keel
        Zag ik een Frans Toneel
        Met duizend Musikanten.
        Heel Vranckrijck was daar op den top,
        Men zong en schonck'er lustig op
        De wijn van Alykanten.
      
      
        In zijn maag, in zijn maag
        Daar weide men alle daag
        Wel honderd duizend Ossen:
        Men reder d'a la mode toer
        Met Jonker Pover en zijn Broer;
        En duysende Karossen.
      
      
        In zijn gat, in zijn gat
        Zag ik het grote vat
        Van Heydelbergh peilen.
        Ik zag de heele Spaansche vloot
        Die niet als met Ryxdaalden schoot,
        Al in zijn backhuys zeilen.
      
      
        In zijn buik, in zijn buik
        Daar zag ik noch ter sluik
        het Antwerps Iesuyten Klooster,
        Hoe zij de Martelaar Ian Hus
        Verbranden, en Laurentius
        Ook brieden op de Rooster.
      
      
        Zijne rug, zijne rug
        Die verstreckte tot een brug
        Van het Noorden tot het Zuien,
        Daar Teeuwis met zijn bul op liep
        De horen toetende, en riep:
        Valt hier niet wat te bruien.
      
      
        Op zijn knie, op zijn knie
        Scheet een zoete honig Bie
        Een klomp van duizend ponden;
        Daar Nicke-bol zijn part af kreeg,
        En schol-neus storte met een veeg
        Syn broek uit ongebonden.
      
      
        Aan zijn zij, aan zijn zij
        Stond het varken was heel blij,
        Om dat hij had gekregen
        De hoger hand al van zijn Boer,
        Die dronken was al met een hoer,
        D'vrouw was heel verlegen.
      
      
        Zijne staart, zijne staart
        Die maakte mij vervaard.
        Door al het ys'lick moorden:
        Gans Engelandt was op de been,
        De staarten waren al bij een
        Geknoopt met water-koorden.
      
      
        Met zijn poot, met zijn poot
        Vertrapte hij de dood,
        En sloots' aan Plutoos kluister:
        Hij sloeg de Starren uit de Lucht,
        De zon en maan namen de vlucht;
        Den dageraat wiert duister.
      
      
        Kort daar naar, kort daar naar
        Werd ik wel haast gewaar
        Dat alles was gelogen.
        Zo haast als mij de slaap ontschoot,
        Lach ik in een beslickte goot
        Bezeten en bespogen.
      
    
  