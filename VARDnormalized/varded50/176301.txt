
    
      
        Matroosjes die de Zee bemint,
        En kleine schatten overwint,
        Die vaart na het Oosten na het west,
        En houd de warmte voor het best,
        En moet daar waters drinken,
        Die wel stinken.
      
      
        Zijt gij het werme land nu moe,
        Zo puert eens mee na Groenlant toe,
        Daar sulje over vuilen stank,
        Van het stinckend’ water tot u drank,
        Noch over heete dagen
        Niet veel klagen.
      
      
        Hebt gij een broek vijf zes aan het gat,
        En dan noch om de lenden wat,
        Een wanbays en een rok of dry,
        En dan een bollickvangers pij,
        Zes kousen om twee benen,
        Gaat dan henen.
      
      
        Noch dient’er dan verstaat wel mijn,
        Een goeden bultzak bij te zijn,
        Een dikken beest van een Kombaars,
        Die trekt dan dichjes om de naars,
        En dan de neus gesteecken
        Onder dekken.
      
      
        En legje dan wel fraai te kooy,
        En slaapt zeer makkelijk en mooy,
        Dan roept daar een als was hij mal,
        Door het heele Schip, sa val, val, val:
        Straks moetje op dat roepen
        In de Sloepen.
      
      
        En vraegje dan wat dat beduyt,
        Daar loopter een aan lij voor uit,
        Het is een Walvis machtig groot,
        Sa lustig heen en steekt hem dood,
        Hij zal Oranje blazen,
        Sa als bazen.
      
      
        Sa lustig roept hem na zijn gat,
        Eer dat hij kiest het hase-padt,
        Daar krijgt hij een harpoen in het lijf,
        Byget hij loopt geweldig stijf,
        Daar krijgt hij lenssen stekken,
        Hij is bezweken.
      
      
        Dan spreekt den Commandeur zijn woord,
        Sa mannen met de Vis aan boord,
        Daar zal men tezamen lustig zijn,
        Met een rantsoentjen brandewijn,
        Wilt lustig maar boegseren,
        Sa als Heren.
      
      
        Als men dan wat geslapen heeft,
        En dat de Vis wel boven zweeft,
        Dan salt’er op een flentsen gaan,
        Men brengt speck-messen op de baan.
        En doe de spil wel draaien,
        Zo laat waaien.
      
      
        Sa lustig mannen als een pop
        En wind dan het dryvend hagjen op,
        Al hoog genoeg, of ga, of ga,
        Snij stuken, smijt in het Flens-gat dra:
        Flus zullen wij dan baarden
        Aan gaan vaerden.
      
      
        Na dat het flenssen is gedaan,
        Dan zal het op een snijen gaan,
        Jan hagel wordt nu Officier
        De minste is een Piekenier
        Daar moet elk een zijn zaken
        Dan na maken.
      
      
        Sa mannen zonder veel verzuim,
        En heyst wat hachjes uit het ruim,
        Een ander roept spek aan de bank,
        In het Flensgat roept men wacht zo lank,
        Ik moet wat hachjes malen,
        Na mij halen.
      
      
        In het ruim roept Schieman met geweld,
        Bruyt spek in het ruim, hoe is het hier gesteld,
        Een ander roept nu weer sa voort,
        En brui de krengen buiten boord,
        Sa jongen tapt eens drinken,
        Of het zal stinken.
      
      
        Als dan den arbeid is gedaan,
        Dan zal den Kok aen’t koken gaan,
        Een wak’re ketel bier en brood,
        En die in het lief, dan is het geen nood,
        En daar mee wil ik zeggen,
        Weer aan het leggen.
      
      
        Zo doende raakt het schip vol spek,
        Van traan en is er geen gebrek,
        Jan hagel wordt de kop schier kroes,
        Hij is zo smerig als de Droes,
        Maar het geldje zal het moeten
        Weer verzoeten.
      
      
        En komt men dan weer t’Amsterdam,
        Van daar men last zijn Afscheid nam,
        Dan zoekt elk weer na zijnen Werd.
        Tot dat het geldjen is verteerd,
        Met dag en nacht te drinken,
        En rinkinken.
      
    
  