
    
      
        O! Heilig, Heilig, Heilig Ligt!
        O on-naspeurelijcke wijsheid!
        Die ook het verstandigste gezicht.
        Bedwelmt, en al uw Scheps'len wijs leyd!
      
      
        Ik buyg ootmoedelijk mijn knieÃ«n,
        Dat sig uw Godheid t'mywaarts kere,
        En geev' dat ik U zonder zien
        Aanbidd: en Gods-dienst-pligtig ere.
      
      
        Uw Knegt ging in de Duysterniss'
        En daar alleen waart Gij te vinden:
        Wiens woon-plaats in het Donker is
        Om alle schepselen te blinden.
      
      
        Gij sijt een Ligt, en woont in het ligt,
        (Het is waar) maar daar geen mens kan toe gaan,
        En daar het scerpst-siend' oog voor swigt
        Dien Gij een blijk van verr' wilt toestaan.
      
      
        O! saal'ge Blindheid! Duisternis!
        Voor het Costelijckste ligt te kiezen!
        Wie zoudt niet beyd zijn ogen wis
        Danckbarelijck daar voor verliezen?
      
      
        Mijn liefsten Heiland! die daar woud
        Mijn regter-oog als het in de weeg is
        Verblindet hebben, het slinker stout
        Met regt ook na dat oordeel veeg is.
      
      
        O saal'ge Dwaasheid! daar op eerd
        Wat wijs is sig in moet verliezen:
        En niemand is de wijsheid werd
        Dan die die Dwaasheid kan verkiesen.
      
      
        Als mij des Heren wijsheid geeft
        Te zien de reden van Haar wegen,
        Ben ik haar dank-baar, en beleeft
        Prijs die, maar spreeckse nimmer tegen:
      
      
        Maar als het Haar ook niet en lust:
        Dan prijs ik blind'ling al Haar dade,
        En vind mij (dunkt mij) meer gerust,
        Dan als ik na de Reden rade.
      
      
        Wat peylt een schepsel des Scheppers werk
        Of het reedlijck is, en het wit kan raken?
        Dewijl den Schepper wijs en Sterk
        Het, met zijn doen kan Reedlijck maken.
      
      
        Den Hemel werke wat Hij wil,
        Dewijl Hij d'Eeuwige Besluiten
        Uytvoert: en het Schepsel zwijge stil,
        En sluyte Rede, en Wijsheid buiten.
      
      
        Telt op uw ving'ren vrij, wat regt
        Wat onregt zij in des Heren daden,
        En luistert wat de Reden zegt
        Dit baat de werld, en dat zal schaden.
      
      
        O! dwazen mens! voor dezen was
        Ik ook zo wijs: maar na den Afgrond
        Van deze wijsheid mij genas,
        Ik haast van al die Dwaasheid af-stond.
      
      
        Doe was het mijn Hemel (dagt mij) van
        Al Godes daden Re'en te wijzen:
        Nu is het mijn Hemel, dat ik kan,
        Al zie ik het niet, die wijsheid prijzen.
      
      
        Ei! Prijzen! Prijzen is mijn pligt,
        Niet vragen wat'er Goed of kwaad is.
        Wat kan het anders zijn als Ligt,
        het Geen d'uytvoer van den eeuw'gen Raad is.
      
      
        Wat doet der saal'ger Geesten schaar
        Al juychende door Edens paden?
        Als prijzen het geen door d'uytcoms haar
        Vercundigt werd van d'Eeuw'ge Raden.
      
      
        Zo veel heb ik te doene met
        De Wijsheid blindeling te prijzen,
        Dat ik geen tijd en heb zo net
        Wat goed of kwaad schijnt aan te wijzen.
      
      
        Den Hemel schiep mij tot zijn Eer,
        Niet tot het Oordeel van zijn werken;
        Blijckt mij reen Reden, dies te meer
        Kan ik mijn eigen dwaasheid merken.
      
      
        Cort-om; zegt mij den Hemel oyd
        Den waarom; zo zal ik Hem roemen,
        En werk, en Reden beyd voltooid
        Al-prijsend Gode-weerdig noemen:
      
      
        Weet ik die niet, om dat het uit
        De Goedheid komt, is het goed te noemen;
        En, want het uit de wijsheid spruit,
        Als onverbeterlijk te roemen.
      
      
        Wie is er die niet billijk schat
        Dat Reden hier maar enkel waan is?
        En het werk te prijzen meest om dat
        Het van de wijsheid selv gedaan is.
      
    
  