
    
      
        GIJ waart, o Heer, de rots daar wij op bouwden,
        Gij waart de burg daar wij ons op vertrouwden.
        Eer’t ijdel Niet de groove bergen baarde,
        Eer locht, eer zee, eer hemel, en eer aarde
        Nam haar begin en al wat wezen heeft,
        Waart gij de God die eeuwig had geleefd.
      
      
        Geen man, hoe kloek, kan zijnen dood verhindren;
        Wanneer gij roept, keert weer gij menschen-kindren,
        Zo moet hij voort; de tijd voor uwe ogen
        Van duizend jaar is haast voor bij gevloogen,
        Gelijk den dag die onder is gegaan,
        Gelijk de nacht voor die op schildwacht staan.
      
      
        Gelijk een bui drijft gyse voor u henen,
        Zij zijn een droom die schielijk is verdwenen,
        Zij zijn als het kruid, dat met zijn blaen en bloemen
        Des morgens vroeg scheen op zijn jeugd te roemen,
        Maar op den dag door zicht of zen gekort
        Zijn sap verliest en des avons leit verdord.
      
      
        Het vier uws toorns hoog tegen ons geheven
        Doet ons vergaan: uw gramschap doet ons beven:
        Een naere schrik gaat door ons bange leden:
        Vermits wij zien dat onze vuyligheden
        Staan naakt en klaar voor u alsiende licht:
        Geen ongekend, geen buiten uw gezicht.
      
      
        Dies gaan voor bij in zuchten en in klagen
        Door uwen toorn ons alderbeste dagen
        Gelijk een woord ter lippen uitgevaren.
        Wat is ons tijd? nauw tienmael zeven jaren
        Bereikt den mens, en’t is een dapper man
        Van jeugd en kracht die tachtig halen kan.
      
      
        Noch is het best’ omzet met dichte zorgen,
        En veeltijds is het heden niet als morgen;
        Is het nu geluk, flus is het weer heen gevloogen:
        En wie nochtans merkt op met hert en ogen
        Op uwen toorn? wie luistert na uw woord?
        Wie vreest uw hand? wie schrickt zo hij behoort?
      
      
        Dewijl wij dan zo los en onvermeten
        De weinigheid van onzen tijd vergeten
        Zo leer’, o Heer, ons onze dagen tellen
        Op dat wij ons tot ware wijsheid stellen.
        Keer weer, o God, wat toeft gij doch zo spa?
        En neem weerom u knechten in genae.
      
      
        Kom met uw gunst des morgens ons verzaden
        Dat onze ziel verheugt en onbeladen
        Den gansen dag haar vrolijk ga vermeien;
        Geef zoet na zuyr, en lacchens stof na schreien;
        Meet ons zo ruim uw vriendlijckheden toe
        Gelijk gij deed de slagen diner roe.
      
      
        Laat over ons uw werk alomme horen,
        U grootheid blijk aan die van ons geboren
        Zijn nevens ons uwe onderdaene knechten;
        Uw vrindlijck oog bestraele den oprechten;
        Bestier ons doen en laat uw zorgen gaan
        Heer, over het werk dat wij ter handen slaan.
      
    
  