
    
      
        Goddinne, wiens minne, mijn zinnen altijd,
        In kracht en gedachten, na trachten om strijd!
        O krone, der schonen! lof-throne des deughds!
        In dij leyd, de vrijheid, de blijheid mijns Ieughds,
        u deftig gebaar, u goud-dradigh haar,
        U leden, u zeden, met reden voorwaar,
        De Goden, (als boden) doen noden tot min,
        Zij draven, u gaven na, brave Goddin!
      
      
        U haren, vergaren, als baren verguld
        Met kuyfjes, vol kruyfjes, als druyfjes gekruld,
        U ooghjes, pas hooghjes, met booghjes bezet,
        Bruin-helder, zien snelder, en felder te met,
        Als het flickerigh licht, van Jupiters schicht,
        En ijlen, bij wijlen, als pijlen zeer dicht,
        In het harde, vol smarte, ia marteren dien,
        Te spade, moet rade' en genade gezien.
      
      
        U mondtje, dat stond, me in het ronde ten toon,
        Dat fijne, Robijnen, nau schynen, zo schoon,
        U tanden, als randen klein van wit yvoor,
        Die pronckten, en bloncken, als vonken daar door,
        U halsjen in het rond, zo cierelijck stond,
        Daar de aren, zo klare, deur waren gegrond,
        Dat het vast meer albaster scheen, als te'ere vleys
        O schone persone! wat kroon is u eis?
      
      
        Bij pozen, zo blozen, als rozen, in snee-
        Wit lakken, u kakken, vermakende me
        Diens ogen, die pogen het hoge ongemien
        Sieraad, van u staat, en gelaat, te bezien.
        O lieflijke kin! gesteld na mijn zin,
        Bij de top, van u krop, met een dopje daar in,
        Gij zoudt me de oude, verkoude, zeer haast
        Doen het minnen, beginnen, met zinnen verbaasd.
      
      
        Lofwaerde, bedaerde, soetaerdighe beeld!
        O vreugd van mijn jeugd mijn geneugt en mijn weld
        Zegt mij nu, sijt gij schu, van die u met vlijt,
        Zijn leven heeft even verheven altijd?
        O schone die mij, beyd droevig en blij,
        Naar u haken, kond raken, te maken, laat dij
        Des klagende, vlagen, mishagen, en zendt
        Mijn lydende tijden, het verblijden in het end.
      
    
  