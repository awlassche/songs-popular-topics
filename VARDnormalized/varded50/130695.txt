
    
      
        Philis, ag, ik kwin door Liefde
        Sedert gij mij het hart door-griefde
        Met schigt op schigt,
        Uit u zeer schoon gezigt.
        Wist gij
        Hoe mij
        het Hart sprong door u tâ€™ aanschouwen!
        het Is uw deugdt
        Die mijn Jeugd
        Boeit met sterke liefdens touwen,
        Schone Maagd,
        En gewaagd
        Van uw schoon dat mij behaagd.
      
      
        Maar wat helpt mijn teder minnen,
        Gij laat u dog noit verwinnen!
        Maar hoe gij lagt
        Met de Liefde en met haar kragt,
        Gij moet
        Dat zoet
        Trekken,   want Cupidootje
        Die gij tard,
        Zal uw hart
        Nog eens raken met een schootje
        Eer gij het gist,
        Want hij mist
        Noit, want hij verwint door list.
      
      
        Cupido, ei, hebt meedogen
        Met mijn smert. Toond u vermogen,
        O Minne God,
        Aan haar die met u spot
        En lagt.
        Uw kragt,
        Daar het alles voor moet buigen,
        Zelf de Goon
        - O, wat hoon -
        Valt die nu geheel in duigen?
        O, dan zal
        Haast   den val,
        Naken van het groot heel al.
      
      
        Trekt uit uw gevulde Koker
        Eens een sterke Minne-stooker,
        Treft haar en toond
        Hoe dat gij zijt gehoond!
        De Min
        Moet in
        Dat kille hart dog blaken;
        Vrouw natuur
        Zal dat vuur
        Mede aan het ontvonken maken.
        Toef maar niet
        Lang, maar ziet
        Haar, zo eindigt mijn verdriet.
      
    
  