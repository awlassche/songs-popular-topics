
    
      
        Laat ons, op de beste wijzen,
        Nu wij hier zo zoet alleen
        Met ons meidskens zijn by-een,
        God met vrolijk zingen prijzen,
        Dat geen yd’le praat of klap
        Vrucht’loos ons den tijd ontsnapp’.
      
      
        Geen gewenchter Maagdereijen
        Konnen ergens zijn vergaard,
        Dan daar hert en mond, gepaard,
        des Heren lof met lust verbreien.
        Nergens is er beter vreugd
        Voor de Christelijke jeugd.
      
      
        Beter zal ons dat gelijken,
        Tot behouding onzer eer,
        Dan als of wij op en neer
        Zo nieuwsgierig gingen kijken,
        Als eens Dina, die daar door
        Eer en achting haast verloor.
      
      
        Laat de wereld and’re lokken,
        Rechte maagden na den geest
        Lieven Jezus allermeest,
        Ia zij lopen Hem, getrokken,
        Vaardig na, en volgen Hem
        Op het geluit van zijne stem.
      
      
        Maar wij zullen ook doen horen
        Onze stem, die klaar en zoet
        Tot zijn glori klinken moet,
        Dat s’ hem lieflik mag bekoren.
        Lustig, rustig, maagden-schaar,
        Sint den Here, voor en naar.
      
      
        Maagde-stemmen zijn te waardig,
        Dan dat ‘s werelds koosery
        Daar door uitgesongen zij
        Zo lichtvaardig en onaardig.
        Zulk een onbezind geluit
        Past alleen een ijdeltuit.
      
      
        God, en het goed, en het zoet, en het sticht’lik
        Kiezen wij tot ons’ gesank,
        Nu en al ons’ leven lank
        Niemand lokt ons nu zo licht’lik
        Tot ontuch’ge liedtjens weer.
        Neen. Wij zijn zo kinds niet meer.
      
      
        Lied’ren, Lofgesangen, Psalmen,
        Daar Gods eer door werd verbreidt,
        Geven vrij meer lieflikheit.
        God heeft zelfs in deze galmen
        Zulk een lust, dat ook daar bij
        Zijn verblijf en woning zij.
      
      
        Zo de vrouwen en de maagden
        In het verkoren Israël,
        Met haar tromm’len, zang, en spel,
        Eertijds onzen God behaagden,
        Is hem onze vreugden-sank
        Ook niet al zo wel te dank?
      
      
        Ia de grote God hier boven
        Wil, dat jonge Maagden Hem
        Met een opgeheven stem
        Zullen zingen ende loven.
        Maagde-stemmen dringen door,
        Dat er God zijn lof aan hoor’.
      
      
        Hij geev’ eind’lik ons te leren
        het Nieuw gezang, dat, voor zijn troon,
        In zijn rijk, staag even schoon,
        Zulk maagden kwinkeleren,
        Die, in Koninklijke staat,
        het Lam navolgen waar het gaat.
      
    
  