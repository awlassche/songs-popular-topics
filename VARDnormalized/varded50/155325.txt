
    
      
        ALs nu den tijd der belofte ghenaeckten,
        Dat God op aarden wou zenden zijn Soon,
        En doe een Heilige Maget geraakte
        Zwanger te worden, geheel ongewoon;
        In deze dagen den Keizer gebood,
        Dat men ter Wereld aan klein ende groot
        In yders stad een beschrijving sou doen,
        Daar hem elk naarstig moest henen spoen.
      
      
        Ioseph trok mede uit het Land Galilea,
        Van de Stad Nazareth, die hij verliet,
        Tot hij gekomen is onder Iudea,
        In de Stad Davids, die Bethlehem hiet:
        Want uit dien Huys’ en geslacht’ was hij,
        Kwam om beschreven te worden, daar bij,
        Nevens Maria zijn ondertrout Wijf,
        Sijnde bevrucht, tot ons heils beklijf;
      
      
        Ende het geschieden terwijl‘ze daar waren,
        Dat hare dagen vervulden het getal,
        Kwam dan haar enigen Zone te Baren,
        Wond hem in Doeken, en leyd’ hem in het Stal;
        De aldergrootste en rijckste van macht,
        Lach als de kleinste heel in armoe veracht,
        Een Beesten Krib is zijn Wieg op dees’ reis,
        Een oude Schuur in de plaats van het Palleys.
      
      
        Doch het geruchte van deze Geboorte
        Bleeft niet verduisterd, maar wierde verbreyt
        Aan vele Harders, die na de geboorte
        Wakende, hebben haar Schaepjes geweydt:
        Des Heren Engel die voeghd’ hem bij haar,
        En Godes heerlijkheid schijnende klaar,
        Heeft’se met schrik en met vreze bezocht,
        Denckende wat dit beduiden mocht.
      
      
        de engel die zeide dan, wilt u niet vrezen:
        Want ik verkondigh’ een schielijcke vreugd
        Die over alle den volke zal wezen,
        En gij met d’ooghen bezichtigen meucht:
        Want nu geboren is Christus de Heer,
        In de Stad Davids neemt daar heen u keer
        Vindt hem in Doeken gewonden bespreyt,
        En in de Kribbe zo neergeleyt.
      
      
        Dadelijk nevens dien Engel daar waren
        Windighe vrolijke Geesten ontrent,
        Sijnde een menicht’ der Hemelse Scharen,
        Prijzende God die ons Zaligheid zendt,
        En zeiden: ere zij God in de hooghst’,
        Vrede op aarden, zo veer men be-ooght,
        Een welbehagen alom in den mens,
        Amen o Here, dit is ons wens.
      
    
  