
    
      
        GEen meer vreugd men immer vond,
        Dan in liefde zoo te leven
        Dat men altoos, mond aan mond,
        Zoekt de lippen te zaam te kleven,
        Door de lusten aangedreven,
        Recht geheiligd, deur de trouw,
        Hier moet al het zoet voor wijken:
        Want men kan geen vreugd gelijken
        Bij het vermaak van man en vrouw.
      
      
        Al de zee kan het krachtig vuur
        Van de liefde nimmer blussen:
        Want 'et groeyt, van uur tot uur,
        Door vermaak en duizend kussen;
        het Geen de haat in slaap kan sussen,
        En verzetten alle wee,
        Deur de vriendelikke lonken,
        Die als morgenstarren pronken,
        In het gezicht der lieve twee
      
      
        Zie hoe droef de Tortel treurt,
        Wen de dood, met kille handen,
        het Lieve gaike van 'er scheurt,
        het Beesje kort en schijnt te branden,
        In de rouw, om dat de banden
        Van 'er Echt gebroken zijn;
        Maar zoo lang zij te zamen leven,
        Ziet m' 'er zoete kusjes geven,
        het Geen een troost is in 'er pijn.
      
      
        Deze vreugde is u bereid,
        Lieve Kloris, om te plukken,
        Door de trou, zo vast geheit
        Dat geen nijt haar los kan rukken,
        Noch uw zomer zo verdrukken
        Dat zij u geen vruchten geeft:
        Maar ten trots van alle vlagen,
        Zal ze rijpe vruchten dragen,
        Zo gij staag in liefde leeft.
      
    
  