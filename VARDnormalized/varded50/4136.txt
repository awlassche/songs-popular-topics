
    
      
        Mijn God, mijn Heer u wil ik loven:
        Die met een sterke-hand (van boven)
        Mij hebt verlost, uit duizend noden:
        Ia opgewekt als uit den doden:
        Wanneer de vrees' mijn bange-ziel
        In ongeduld, besloten hiel.
      
      
        Gij leyd mij door de vlammen, wat'ren:
        Der lasteraren, bitsig snat'ren:
        Wiens felle-tonge (als uit-zinnig)
        Mij quelde bitter, wreed, en vinnig:
        Gij weet mijn ontschuld tegen hen.
        Voor u ik nooit onschuldig ben.
      
      
        De Zee, de Winden, koude-Wolken,
        het By-zijn van d'onbeleefde-volken
        Met achter-klap, spot, schelding, laster)
        Stellen mij u genade vaster:
        Laat woeden alles wat er is,
        Gij proefd mij Heer, dat is gewis.
      
      
        Ik wil u wonderlijke-werken
        An-zien, door-gronden, en bemerken:
        Ik tracht (met Christelijken-yver)
        Te zijn een zeer getrouwe-schrijver,
        Van uwe werken, groot, en goed:
        Die gij tot alle plaatsen doet.
      
      
        Ik zie u wonderlijke-wond'ren,
        Die mij van onheil wild af-sond'ren,
        Ik speur hier het Land: daar komen Moren:
        Ik kan de grove-Stukken horen
        Van Mina: het klippig, vast-Kasteel.
        U hulp ver-schijnt ons in het geheel.
      
      
        De vloed, de stroom, de felle-winden
        Die schenen het Reetje te verslinden:
        Dat (danssende) ons maakte dronken,
        En scheen in het diepste-diep versonken,
        En wederom te steyg'ren op,
        Uit de af-grond, na des Hemels top.
      
      
        In het sling'ren, als bedekt met wallen,
        En duizend and're ongevallen,
        Als ons de dood was op de lippen:
        Bewaarde gij ons (Heer) voor klippen.
        Geen onheil men bedenken kan,
        Gij hebt ons Heer verlost daar van.
      
      
        Van de Amstel, het Y, en Tessels-stromen,
        Zijn wij (door u) tot hier gekomen,
        In twee-maal vijf ver-lopen weken:
        Daar in u goedheid heeft gebleken.
        Die onzen voet op golven vest:
        Ook in dit onbekend gewest.
      
      
        Daar onze Sterkten, en Kast√©len,
        Der zwarten oude-erf' nis delen:
        Die zich (in handeling) ver binden:
        Zo dat wij hier een Joseph vinden,
        Als, Israel, omtrent de Nijl:
        Schoon buiten des Lands veel honderd mijl.
      
      
        Daarom wil ik u eeuwig prijzen:
        Met hart, en mond, u eer bewijzen.
        o! Enig, en self-standig wezen:
        Gij zijt ten vollen, nooit geprezen:
        Maar Heer an-ziet mijn dank-baar hart,
        Het geen u toe-ge-eygend ward.
      
    
  