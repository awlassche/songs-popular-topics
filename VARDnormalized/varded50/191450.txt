
    
      
        NIet ons, o Heer, maar u zij alle lof:
        En geef doch aan den heidenen geen stof
        Met ongebonde tale
        Te roepen, tot onlijdelijcke spot,
        Waar is hij nu, waar blijft haar grote God?
        Dat men hem voort ga hale.
      
      
        Maar niet zo grof, gij goddeloose mond:
        Ons God bewoond de hemelen in het rond,
        En doet wat hem geliefde:
        Uw Goden zijn van zilver of van goud,
        Of minder stof, van steen, of nietig hout
        Dat mensen hand door-kliefde.
      
      
        Daar is een mond: maar och! men spreeckter niet,
        Twee ogen: maar, geen van haar beide ziet:
        Wat zijn haar neus en oren?
        Geen reuk zo sterk die in haar hersens gaat:
        Geen klank zo schel, die in haar oren slaat:
        Zij rieken noch zij horen.
      
      
        Twee handen: maar die niets en tasten aan;
        Twee voeten: maar die nergens henen gaan;
        Geen spraak komt uit haar strooten.
        Al wiese maakt en wie daar op vertrout
        Die zij gelijk den beelden, die van goud
        Of zilver zijn gegoten.
      
      
        Maar, Israel, vervalt zo wijt niet meer:
        Stelt u geloof op uwen God en Heer:
        Hij zij u onderstutter;
        Gij Arons huis, hij zij u toeverlaat;
        Betrouwt op hem: want als het kwalijk gaat
        Is hij een trouw beschutter.
      
      
        Gij, die hem vreest met kinderlijk ontzag,
        Steunt vrij op hem die niet te kreuken plag;
        Hij heeft ons niet vergeten;
        Wij zijn altijds geweest in zijn gedacht:
        Hij zal aan ons en ’tpriesterlijck geslacht
        Zijn zegen ruim toe meten.
      
      
        het Zij dat gij zijt, of groot, of laegh en klein,
        Zijn zegen zal hij storten in het gemeyn
        Op alle die hem vrezen:
        God maakt geen scheel of onderscheid van staat:
        Al wie hem vreest en die de boosheid haat
        Die zal gezegend wezen.
      
      
        Dit is mijn wens: God, die den Hemel schiep,
        Die de aarde scheid van het grondeloose diep
        Wil u zijn zegen geven;
        De Hemelen houdt hij voor zijnen Troon,
        Het aardrijk geeft hij aan den mens ter woon
        Om rijkelijk te leven.
      
      
        Van doden, die ten grave zijn gedaald,
        Daar van en werd Gods ere niet verhaalt,
        Men looft niet zonder leven:
        Zo laat ons dan, wijl God ons ’tleven gond,
        Met lijf en ziel uit onzer herten grond
        Hem lof en ere geven.
      
    
  