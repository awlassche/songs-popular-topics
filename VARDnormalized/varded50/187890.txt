
    
      
        HIJ heeft geluk en zegen,
        Die al-tijd in Gods wet,
        En in zijn reine wegen
        Zijn voeten staadig zet:
        Geen tonge kan verhaalen,
        Geen pen beschrijven kan,
        Geen konstenaar af-maalen
        het Geluk van zulk een Man.
      
      
        De Wereld mag hem smaaden,
        En houden voor een zot,
        En zoeken te over-laaden
        Met alle schimp en spot:
        Zulks kan hem geenzints deren,
        Zulks alles schaad hem niet;
        De wijl hem God wil eren
        En troosten in het verdriet.
      
      
        Al wat de vromen lijden
        Is het zaad van haare vreugd;
        Groot juichen en verblijden
        Spruit uit haar on-geneugd:
        Gelijk zij hier gaan zaijen
        Veel droefheid, angst en druk;
        Zoo zullen zij eens maijen
        Een oegst van groot geluk.
      
      
        Al gaat den huis-man treuren
        Als hij zijn akkers boud,
        En het zaad uit zijne schuuren
        Aan het zwarte slijk betrouwd;
        Zijn druk begint te sluiten,
        Wanneer hij heug'lijk ziet,
        Dat God op de eerste spruiten
        Gezegend waater giet.
      
      
        Wanneer de zon komt schijnen,
        Den Hemel zich ontsluit,
        Zij doet zijn angst verdwijnen
        Uit droefheid vreugd spruit:
        Zoo is het hier met de vromen
        In alle tegenheid,
        Zij hebben niet te schromen
        Het eind is vrolijkheid
      
      
        Al gaanz' op aarden treuren
        Den Hemel haar toe-lacht,
        Geen kruis zal al-tijd duuren,
        Den dag komt naa den nacht.
        Voor alle vromen herten
        Is grote vreugd bereid;
        En midden in de smerten
        Toond God zijn goedigheid.
      
      
        Hij zal ze niet verlaaten,
        Zijn oog heeft op haar acht,
        Zijn hand komt haar te baaten
        Ook als men het minst verwacht.
        Hij zal haast doen op-klaaren
        De neevels van haar smert;
        Hij stild de onstuime baaren
        En troost haar angstig hert.
      
      
        Wat heeft hij oit te vrezen,
        Die God heeft aan zijn zijd?
        En ziet dat vriend'lijk wezen
        Geduurig even blijd?
        Wie kan hem dog beletten
        Het erf dat hij verwacht?
        Wie kan hem dat ontzetten,
        Waar is zoo groten kracht?
      
      
        Die op den Heer betrouwen
        En zullen niet vergaan;
        Maar vast in al het benouwen
        Als bergen blijven staan.
        Zij hebben niet te vrezen;
        Hoe zeer den hel-hond bast;
        Haar vreugd zal eeuwig wezen;
        Gods gunst en woord staan vast.
      
    
  