
    
      
        O Liefsten God k’verlanghe, zeer stranghe,
        Naar u zo t’wel behoort,
        En wilt toch niet versteken, mijn spreken
        Eens mijn begheerte aenhoort
        Komt aan en laat ons heden, de steden
        Wt treden, en laat ons zaan
        Velden en Dorpen bewonen gaan.
      
      
        T’is waar u Hemels goeden, die bloeden
        Tot mij in stad wel zeer
        Maar ik wou wel bekomen, en vromen
        In deughden lanckx om meer,
        Gij weet de Steden storen, versmoren
        Het horen, van t’eeuwigh goed
        Laat ons gaan buiten al metter spoed.
      
      
        De open Velden geven, aan t’leven
        Een grote stilligheydt
        Men leeft daar in een ruste naar luste,
        Geheel in enigheid,
        Men hoort daar niet vervoeren, noch roeren,
        Noch poeren, in gheen Saysoen,
        Dat een belet aan den geest sou doen.
      
      
        Kome ik daar te gheraecken, k’sal smakken,
        Het gheen’ dat Hemels is,
        Gij zult mij daar bewegen, ter degen,
        Door uwe woorden fris,
        Zo dat ik dus beschoncken, door-droncken,
        Ontvonken, zeer vierigh zijn zal,
        Want daar u vier komt daar brandet al.
      
      
        O God laat ons, ons vinden Beminden,
        Alzo het is gezeid,
        Wij zullen zonder sneven, daar leven,
        Van ieder af ghescheydt,
        Daar bij ook Oeffeninghen, volbringhen,
        Van dingen, die eeuwig zijn,
        In u presensi en de mijn.
      
    
  