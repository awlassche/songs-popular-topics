
    
      
        Weest vrolijk gij Heer Bruidegom
        En gij Vrouw Bruid met een,
        Gij wensten hier t’’saam lang al om,
        Dat gij mogt zijn gemeen:
        Ziet hier is nu dien bruiloft-dag,
        Dien aangename tijd,
        Dat men nu vrolijk wezen mag,
        En met u zeer verblijd.
      
      
        Ziet dat gij nu uw pligt betragt,
        En dankt voor eerst den Heer,
        Die uw zelfs heeft te saam gebragt,
        Geeft hem daar van de eer,
        En zo zij dit altijd betragt,
        En twijffelt daar niet aan,
        Uw samen komst zal door zijn kragt
        En Zegen wel vergaan.
      
      
        Wij wensen dat ons Bruytje zoet,
        Met haren Bruyd’’gom Heer,
        Mag vrolijk wezen in voorspoed,
        En agt geen zorgen meer;
        En als des korten bruylofts-tyd
        Ten einde is gebragt,
        Dan wens ik dat dit Paar met vlijt,
        Te regt zijn t’’saam gebragt.
      
      
        Gij komt Gespeeltjes zo gij meugt,
        En zingt eens lustig uit,
        Om dat wij mede zijn verheugt,
        Met Bruidegom en Bruid,
        En wenst waar in dat Zegen leit,
        Aan deze Jonge lien,
        Dat zij ook na haar arrebeyd,
        Eens vrugten mogen zien.
      
      
        Ia spruytjes die hier na Gods beeld
        Te regt weer zijn herbaart,
        Daar Vaders wezen net in spelt,
        En Moeders goeden aard,
        En als gij eens uw levens tijd
        Ter dood toe hebt gebragt,
        Dan wens ik dat gij zalig zijt,
        Bij Jezus die uw wagt.
      
    
  