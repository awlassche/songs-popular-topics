
    
      
        Mijn God, mijn Heer, en Oppervorst,
        Die aarde, zee, en hemel torst,
        'k Weet dat men u niet kan behaagen
        Dan door een vast oprecht geloof:
        Want zulke zijn de hel ten roof,
        Die zich als ongelovig draagen.
      
      
        Maar 'k weet ook, Heer, die het al regeert,
        Dat, zoo uw Geest ons niet bekeert,
        Ik uit mij zelfs niet kan geloven.
        Kom dan, o Heiland, en mijn God,
        En geef het geloof mijn ziel ten lot,
        Opdat ik het heil verkryg' hier boven.
      
      
        Dat uwe goddelijke kracht,
        Mijn hart verquikke, gans versmacht,
        En het vast aan uwen Zoon verbinde:
        Opdat ik deel hebbe aan zijn goed;
        zyn' Geest, en blijdschap in het gemoed;
        En door hem het eeuwig leven vinde.
      
      
        Geef dat ik hore naar uw woord,
        En tot de deugdt word' aangespoort,
        Om van het geloof de vrucht te tonen.
        Geef mij een diepe nedrigheit,
        Te zijn godvruchtig in beleidt,
        Zoo lang ik zal op aarde wonen.
      
      
        het Geloof zij, in den zwaarsten strijdt,
        Mijn beukelaar, die mij bevrydt,
        Om mij voor alle leed te dekken.
        het Geloof voer' mij ten hemel op,
        Tot Jezus, in den gloritop,
        Die mij eens tot hem op zal trekken.
      
    
  