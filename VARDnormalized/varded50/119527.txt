
    
      
        HOe dat men ziet de Geesten waaren
        In een lighamelyke schyn,
        Naar dat zij henen zijn gevaaren,
        Ontlast van het vlees: Wat mag het zijn?
        Of wel zodanig eislyk zwieren
        Den Mens zoekt tot de deugd te stieren.
      
      
        Of zou den Mens zig zelfs bedriegen,
        Als schrik of zwarte gal hem kweld,
        Die naar de herszenen komt vliegen
        En het geen niet is, dat zigtbaar steld,
        Gelijk men dikmaals werd bedrogen,
        Als het alles geel schijnt voor onze ogen.
      
      
        Al wat men ziet men moet niet schromen,
        Want schromen schaad. Best, wel gemoed,
        Den Hemel tot zijn schild genomen,
        Nooit kan men beter zijn behoed,
        Men kan door alle hinder streven,
        Met wel te doen en vrolijk leven.
      
    
  