
    
      
        ALs een herder zijne schapen in een groen landouwe weidt,
        En, om haar den dorst te laven, na de versche beken leidt:
        Zoo is ook de Heer mijn hoeder. En om dat de Heer mij hoedt,
        Zal voor het lijf noch spijs ontbreken noch verkwikking voor het gemoed.
        Doe ik, als een dolend schaepken, afgegaan van het rechte pad,
        Ongewisse gangen dede en verkeerde wegen trad:
        Bracht hij als een trouwe herder, bracht hij mijne voeten we'er
        Op des levens rechte straten, om zijns naams hoogh-waerde eer.
      
      
        Of ik schoon (gelijk een kudde die in doods perikel staat,
        En somwijlen langs der heide tot een prooy der wolven gaat)
        Wand'len moest op zulke wegen daar men eyndt noch uitkomst ziet,
        En geen mens in het nare donker zich tot leydtsman aan en biedt:
        Iae in zulke noden raakte daar de dood voor ogen stond,
        En de ziel bij gene mensen hoop' van troost noch hulpe vond:
        Noch en zoud' ik niet vertsagen, nu gij helpt, en bij mij zijt
        Als een herder die zijn schapen trouw'lijck met zijn staf bevrijd.
      
      
        Gij bereid mij voor de ogen van mijn vijand een banket:
        Daar zoo wordt mij overvloedig alle spijze voorgezet:
        Daar zoo druypt mijn hoofd van oly, en mijn beker vloeyt van wijn:
        Dit vervult mijn geest met vreugde en mijn vijands hert met pijn.
        All' de dagen die ik leve (en daar op vertrouw' ik mij)
        Blijft mij Godes rijke gunste en zijn milde goedheid bij.
        All' de dagen die ik leve (des ben ik in het hert gewis)
        Zal ik blijven in de woning daar de Heer mijn God in is.
      
    
  