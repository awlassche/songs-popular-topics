
    
      
        Gij wulpsche Jongeling die het goed,
        Uws Vaders dus onnut verdoet,
        En slempt en dempt in allerwegen,
        Bij Hoeren, snoeren, licht gespuis,
        Bij Godloos volk verr' van huis,
        Verquist uw's Ouders milden zegen.
      
      
        Nu het op is, laas! nu staedy bloot,
        Beroyt, en kampt schier mette dood,
        Van honger bleek en gants bestorven:
        En slobt in het trog bij Verckens draf
        En drijft de Zwijnen op en af,
        Hoe zydy van u stand bedorven?
      
      
        Doch hij keert tot zich zelven in,
        En denkt aldus in zijnen zin,
        Ik wil weer tot mijn Vader keren:
        Ik word van honger afgemat,
        Mijns Vaders dienaars eten zat,
        En hebben al wat zij begeren.
      
      
        Ik zal dan tot mijn Vader gaan,
        En schreien dat ik heb misdaen,
        Aan hem en aan mijn God hier boven:
        En dat ik niet en ben waart geacht,
        Zijn Soon, maar dat ik alst geslacht,
        Der minste slaven blijf verschoven.
      
      
        Hij ylt dan na zijn Vader toe,
        Die gants gebroken van gemoe,
        Zijn arme Soon van ver sach nadren:
        Hij valt hem on den hals en kust,
        het Verloren schaep, dat zeer ontrust,
        In tranen smolt, in ziel en adren.
      
      
        Hij schreyt o Vader 'k heb misdaen,
        Voor God en u mij zeer ontgaan,
        Vergeeft mij doch mijn wulpsche daden.
        De Vader hem met kleeders dekt,
        Een ring hij aan zijn vinger trekt,
        Met schoenen snel op des Hemels paden.
      
      
        Gij wulpsche, die in wel-lust wroet,
        Valt doch u Heer en God te voet,
        En gaat met rouw u Vader smeken
        Belijt van herten al u kwaad,
        Met opzet, om door Gods genaed,
        Te mijden zonden en gebreken.
      
      
        De Hemel zal dan open staan,
        God zal den zondaar niet versmaen,
        Maar het vette Kalf van blijdschap slachten:
        De Englen zullen zijn verheugd,
        En juichen in des grote vreugd:
        Wel hem, die op zijn heil kan achten.
      
    
  