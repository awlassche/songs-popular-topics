
    
      
        Het schijnt de Wereld is een speel-toneel,
        Want ieder speld zijn rol en krijgt zijn deel,
        Als in Mastrigt in het kort nu is geschied
        Hoe dat een koopman kwam in groot verdriet.
      
      
        Een Engels Dans-meester kwam uit zijn Rijk,
        Hij was begaeft in kunst nooit zijns gelijk,
        Zeer net na het leven en was vol fatsoen,
        Al in Maestrigt kreeg hij zijn Garnizoen.
      
      
        Kwam te logerren bij een rijk Koopman,
        Die niet als eer en deugd in hem vernam,
        Hij toond zijn kunst in het spelen wonder schoon,
        Waar door de maagd verliefd op zijn persoon.
      
      
        Des zuiver maagd die was vol minnepijn,
        Zij dagt mogt dit mijn lief en man dog zijn,
        Maar zij door schaamte hield haar Liefde in,
        Dat niemand wist van haar opregte Min.
      
      
        De Meester zag aan haar de Eerbaarheid,
        Hij wierd verliefd op deze Maagd met vlijt,
        Presenteerd zijn Trou door een opregte Min,
        Sprak Lief gij speld gestadig in mijn zin.
      
      
        Og dat den Hemel door een zoete schijn,
        Mijn Lief tot Liefde bragt gelijk tot mijn,
        Dat mijn de Goden gunden u schoonheid,
        Dat in mijn hert door Min begraven leyd.
      
      
        Gij spreekt van liefde uit een valsse grond
        Dat kan ik zien aan u manier en Mond,
        Gij zoekt te nemen Eer en al mijn goed,
        Daar ik mij (wel te regt) voor wagten moet.
      
      
        Mijn Lief ik ben de tweede Gidion,
        Die door trouwheid en Liefde al verwon,
        Jk ben de tweede Hercules hoord aan,
        Wat u te voren komt zal ik voor staan.
      
      
        Meent gij het in deugd kiest gij mij voor u Vrouw,
        Jk zal u wezen wederom getrouw,
        Daar is geen dood of Tirannye zwaar,
        Die ons ooit zal doen scheiden van malkaer.
      
      
        Gij bent een tweede Sara in eerbaarheid,
        Geeft mijn een zoen mijn lief ik ben verblijd,
        De Liefde bragt haar beide gaar zo veer,
        Tot zij bevrugt wierd van des jonge Heer.
      
      
        Dit bleef verholen tot agt Maanden dan,
        De Jongen Heer al bij haar Vader kwam,
        Vader vergunt mijn dog den Egten Trouw
        U Dogter moet zijn mijn Eerbare Vrouw.
      
      
        Dat is een saek die 'k nooit gedogen zal,
        Schoon zij gekomen was tot onkuyssen val,
        Jk wil nog liever haar van stonden aan,
        Met deze Kling terstond vermoorden gaan.
      
      
        Al het verzoek en bidden was om niet,
        Haar Vader wou dat gants gedogen niet,
        Dus namen zij te samen een opstel,
        Om weg te gaan en trouwen evenwel.
      
      
        Hij wou zijn Lief niet laten in de nood;
        De Liefde was van beide kant zeer groot,
        Trokken op reis zeer heimelijk en stil,
        Al om te Trouwen het was beide haar wil.
      
      
        O Liefde! Liefde wat baard gij verdriet,
        Ag! ag! des twee komen in het lijden ziet,
        De Sterre, Zon en Maan staan schier ontstelt,
        Van deze Tirannyen en geweld.
      
      
        Hij komt met zijn lief digt voorbij een Bos
        Veel Franssen kwamen uytgesprongen los,
        Riepen legt af u Leven, goed en bloed,
        Waren als Leeuwen op zijn Lief verwoed.
      
      
        Hij als een Held stelden zijn Leven bloot,
        Met het Rapier, sprak steekt mij liever dood,
        Brengt mij om het leven met mijn lieve Vrou,
        Want in de nood 'k haar niet verlaten zou.
      
      
        Zij als Barbaren vielen op haar aan,
        Maar hij kloekmoedig heeft haar wederstaan
        Hij riep; Mijn Lief ik moet in dezen nood
        U nu verlaten, Want ik sterf de dood.
      
      
        God u bewaard want ik nu niet en kan,
        Mijn tijd is kort de dood die komt mijn an,
        Adieu mijn Lief tot in der eeuwigheid,
        De zoete Jesus wil u doen geleid.
      
      
        Zijn Lief viel op het dode Lighaem neer
        En riep; wat zal ik nu gaan doen? O Heer!
        Mijn Lief is dood mijn Ere die is van kant,
        En ik moet dolen gaan in een vreemd Land.
      
      
        De tijd was om haar barensnood kwam aan
        Zij was bedrukt en wist niet waar te gaan,
        Zij verlost van twee jonge Zonen schoon,
        Die zij vermoord zeer fel en zonder schroom.
      
      
        Zij bragt om het leven des twee kind're zoet
        Kaptse aan stuk zeer fel, wreed, en verwoed,
        Paktse in een Koffer stuurt de Vader thuis,
        God wil bewaren ieder voor dat kruis.
      
      
        Een Brief daar op, daar het in te lezen staat,
        De regte grond s' haar Vader weten laat,
        Vader ik stuur u dit tot u verdriet,
        Gij bent de Man daar het al om is geschied.
      
      
        Het is u schuld dat ik mijn Eer ben kwijt,
        Het is u schuld en gij den oorsprong zijt,
        Mijn Lief is dood twee moorde heb ik gedaan
        Om uwent wil zoo moet ik vlugten gaan.
      
      
        Neemt een Exempel Ouders wie gij zijt,
        Gij jonge Jeugd u zelven altijd mid,
        Van alderhande boze Minne-lust,
        Leeft dog in vree met u Ouders in rust.
      
    
  