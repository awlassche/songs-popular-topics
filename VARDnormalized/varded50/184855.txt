
    
      
        Vaart, mijn Ziele, vaart, ontbonden,
        In de Zee van alle goed:
        Om de liefde te door-gronden,
        Die God aan de mensen doet:
        Ende seylt met uwe gedachten
        Van de Kribbe tot het Kruis,
        Om de liefde te betrachten,
        Eer gij weder-keert naar huis.
      
      
        Maar wanneer gij kont geraken
        Tot het Heilig Sacrament,
        Daar God doet de herten blaken,
        Daar Gods liefd' haar palen kent:
        Hier moet gij uwe zeilen strijken,
        Voor dit Goddelijk banket:
        Alle liefde moet hier wijken,
        Daar God dezen Pael-steen zet.
      
      
        Smijt hier Anker, hier niet verder,
        Gij en kont niet hoger gaan:
        Want de liefde van den Herder
        Blijft hier als gevangen staan:
        Ja, gij Ziele, moet hier zeggen,
        Dat den Heer, die t'al vermagh,
        Groter jonst nooit bij kost leggen,
        Al hij hier brengt voor den dag.
      
      
        Ah! wat kander dieper zinken
        In den grond van ons gemoed!
        God geeft t'eten, en te drinken
        Aan den mens syn Vlees, en Bloed:
        Ah! wat kan men soeter wensen,
        God geeft hem tot spijs en drank;
        Om te wonen met de mensen,
        Stelt hij hem als in bedwanck.
      
      
        Hierom heeft hij willen dalen
        Uit des Vaders milden schoot,
        En genezen onze quaelen
        Onder schyn van wijn, en brood.
        Ziel, en wilt niet voorder varen,
        Maar valt uwen God te voet,
        En verliest u in de baren
        Van syn heilig Vlees, en Bloed.
      
      
        Hier syn d'Hemelsche wellusten,
        Hier is t'leven met den Geest:
        In die Baren kan men rusten,
        Alser op-staet groot tempeest.
        Die in dezen vloed verzinken
        Van dien rijken Oceaan,
        Zullen naar dit leven blinken
        Boven Sterr', en Sonn', en Maan.
      
    
  