
    
      
        KAn d'ooghe in den hemel staan?
        En tezamen zien de aarde aan?
        Kan d'oogh' op ende neder gaan?
        Hoe selsaem ende wonderbaar
        Was die reyn' ziele overklaar!
        Die hier kost' wezen ende daar:
        Dat zij hier was, ende geheel daar boven stond,
        Daar haar gemerk gheen onderscheedt in het licht en vont.
      
      
        Het was daar boven al maar Een,
        Zij sach dat Wezen daar alleen,
        Zij vond daar God, en ander gheen;
        S'en wist' daar van gheen onderscheedt,
        Het was daar al met God bekleed,
        Dat men hier dit ende dat heet:
        Haar oge was die schepsels al daar geheel quijt',
        S'en stond daar niet met onderscheedt als in den tijd.
      
      
        In d'eeuwicheyt, daar zij daar zat,
        Tijd ende stede heel vergat,
        Met al tghen' dat hier wordt bevat;
        Die rijkheid van dat eeuwig goed,
        Dat eeuwig wezen overzoet
        Vervulde grondig haar ghemoet:
        T'stondt al in Een, t'was al dat zelf, wat zij daar wist',
        Daar onderscheedt van schepsels al in wierdt gemist.
      
      
        Zij stond verblijd, zij stond verheugt,
        Al dat zij sach, was ene Vreugd,
        T'was een al-door-vloeyende jeugd;
        Een Einde wast' ende Beghinn'
        Boven begrijp en s'menschens sinn',
        Daer't alle stond begrepen inn':
        Gheen onderscheedt en kost' daar aan, het was te pur;
        Zij stond heel in den Schepper zonder creatur'.
      
      
        Met haar ghemoet, met haar ghedacht'
        Was in den hemel hare wacht',
        Die d'aerdtrijck hadd' zeer langh' veracht;
        Daar boven was door minnen-brand
        Den rechten wil', dat klaar verstand
        In alle vasticheydt gheplant:
        Al was zij hier, s'en was hier niet naar d'opperdeel,
        Maar stond in God, die zij al om' bevondt geheel.
      
      
        Dat hoogste goed was haar bekent,
        S'en was hier niet, noch hier ontrent,
        Zij hadd' haar die Woestijn' gewend;
        Daar hadd' haar God in hem geleid
        Ontbloot van alle onderscheid,
        Dat maar en staat in nederheid:
        Daar dit, en dat, en sus en zo gevonden wordt,
        Daar haar de siel' zeer dikwijls in onwijs uit stort.
      
    
  