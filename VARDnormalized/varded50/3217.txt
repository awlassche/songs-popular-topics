
    
      
        EEn vroom, oprechte ziel, die hier Godtsaligh leeft,
        En na volmaecktheydt streeft,
        Heeft God zo lief en waard, dat hij ze wil belonen.
        Gheen loon die uit verdienst of goede werken vloeyt,
        Maar die uit gunste groeyt,
        En daar mee wil hij eens zijn lieve Kinders kronen,
        Als Jesus in de Lucht met macht verschijnen zal,
        Om alles wat er leeft zijn loon na werk te geven,
        Bevrijd hij die van quael, en alle ongeval,
        En zet 'er op 'et hoofd de Kroon van het eeuwig leven,
        En wilse alle zo ontvangen,
        Voor all'er rouw,
        En zwaar benouw
        Zo veeght hij nouw
        Het leed // en zweet, met troost van haar bedroefde wangen.
      
      
        Hij leytse in zijn Rijk, door Engelijck gewoel,
        Na zijn verheven Stoel,
        En leidt 'er in de geest onspreeckelijcke dingen:
        Het brein vol hoog begrip, de ziel vol zoete lust,
        Het hart vol ware rust,
        Het oor vol schoon geluid en over-aardig zingen,
        De zinnen vol vermaak, vol vrooylijckheyt en vreugd,
        Vol liefde, zoete vree, vol enigheid en kwelen,
        De Iaren nooit begrijst, vol zoetigheid en jeugd,
        De geest altijd bereid om God ter eer te spelen,
        De mond vol gants volmaakte tongen,
        Op dat Gods macht,
        En grote kracht,
        Aan haar volbracht,
        Met klank // en dank altijd sou eeuwig zijn gezongen.
      
      
        Daar is geen ramp of pijn die deze vreugde staeckt,
        En als aan het vluchten maakt,
        Daar komt gheen bleecke Dood vergifte pijlen schieten,
        Daar komt geen ongemak, daar komt geen droeve druk
        Of ander ongeluk,
        Daar komt gheen moeyt' of angst ooit in 'er zielen vlieten,
        God is 'et Al-in-al, hij maakt ze hem gelijk:
        Nochtans hij blijft 'er God en alderliefste Vader,
        Zij zijn het Borgher-volck, hij Heer van het Hemelrijk;
        Hij is 'er oppergod, zij kind'ren allegader,
        En lieven hem met hart en zinnen;
        Zij zijn verblijd,
        Om alle tijd,
        Ghebenedijdt,
        Met stof // van lof God eer te doen en te beminnen..
      
      
        O! die zijn leven hier na Godes wil besteet,
        Zal met dit heerlijk Kleed,
        Vyt loutere ghenae, dan werden over-toghen:
        Wel op dan, Christen hert, ontgrendelt u gemoed,
        En zoekt 'et hoogste goed,
        Met een vernieuwde ziel, na het uiterste vermogen,
        Herbaert in uwen Geest, trekt uit het vuil gewaad,
        Doet aan een Bruylofts-Rock, en wilt u ziel versieren,
        Laat blijken dat gij sond' en alle boosheid haat,
        Door Goddelijke Deugd, en deftighe manieren;
        Maar ziet: gij moet'er in volherden,
        En als het behoort,
        Door d'enghe poort
        Gaan altijd voort:
        Zo zal // het getal hier na door u vermeerderd werden.
      
    
  