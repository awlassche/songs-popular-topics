
    
      
        ONder een Prieel van ruyckende Rozen
        Ben ik met mijn Lief spanceren gegaan
        Daar hebben wij gelegen een lange pozen,
        Alzo ik u hier af doe vermaan,
        Alzo ik heb verstaan
        En zij is weg gegaan,
        Ik verhoor wel aan haar woorden
        Zonder adieu is mijn Lief weg gegaan.
      
      
        Om te verkrijgen alzo zoete waar
        Ende te verheughen dat jonge herte mijn,
        Wij laghen malkanderen alzo naar
        Dat het niet naarder en mochte zijn,
        Alzo ik heb verstaan
        En zij is weg gegaan,
        Ik verhoor wel aan haar woorden
        Zonder adieu is mijn Lief weg gegaan.
      
      
        Ik heb al den langen nacht gelegen,
        Voor die poorte van mijnen Vaar,
        Ende hebbe daar alzo stille gesweghen
        Want wij en maakten geen misbaar,
        Alzo ik heb verstaan,
        en zij is weg gegaan,
        Ik verhoor wel aan haar woorden
        Zonder adieu is zij weg gegaan.
      
      
        Och fiere Nachtegale klein Voghelkijn
        Soudy niet willen der minnen boodschap dragen
        Ende wij zullen bij den anderen alzo vrolijk zijn
        Gelijk als wij doen plagen
        Alzo ik heb verstaan,
        En zij is weg gegaan
        Ik verhoor wel aan haar woorden
        Zonder adieu is mijn Lief weg gegaan.
      
      
        Mijn Vader ende mijn Moeder hebben mij ontboden
        Om te spreken tegen mijn Lief,
        Nu hebben wij malkanderen gevonden
        door het schrijven van enen brief,
        Alzo ik heb verstaan,
        En zij is weg gegaan,
        Ik verhoor wel aan haar woorden
        Zonder adieu is zij weg gegaan.
      
      
        Duizend mark zilvers root van goud
        Gaf hij zijn Lieveken in haar hand,
        Om dat hij vertrekken zoude
        Met zijn lieveken na het overland
        Alzo ik heb verstaan
        En zij is weg gegaan,
        Ik verhoor wel  aan haar woorden,
        Zonder adieu is mijn lief weg gegaan.
      
      
        En is het niet wel een bitter scheiden
        Dat goe lievekens scheiden zonder adieu,
        Hadde wij de tijd noch mogen verbeiden
        Ons vreugde waar al op een nieu,
        Maar alzo ik heb verstaan
        En zij is weg gegaan,
        Ik verhoor wel aan haar woorden
        Zonder adieu is zij van mij gegaan.
      
    
  