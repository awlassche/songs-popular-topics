
    
      
        Eenzaam vertrek van het oog der Mensen,
        In u besluit ik al mijn wensen:
        In u verlust ik mijn gemoed:
        In u vergader' ik mijn zinnen:
        In u zie ik mij zelfs van binnen,
        En stuur mijn hert na het eeuwig goed.
      
      
        Hier schoon ik schijn geheel versteken,
        Kan ik met God' en Mense spreken
        Hier komt mij het best gezelschap bij:
        Hier kan ik mij te recht beschouwen,
        En des herten oog' op het God'lijck houwen,
        Van alle hindernisse vrij.
      
      
        Hier kan de Ziel voor 'sWerelts woelen
        Een aangename rust gevoelen:
        Hier leren mij die lang zijn dood.
        Hier zie ik wat mij is van noden,
        Mij spiegelend' in Gods geboden,
        En krijg begeert na het hemels brood.
      
      
        Hier kan geen ding mijn rust verstoren,
        Geen yd'le klap ontsticht mijn oren:
        Het oog komt niet verleyd'lijx voor:
        De tong spreekt geen verkeerde dingen:
        Hier zijn de lusten licht om dwingen:
        het Kwaad krijgt een krak het goed een spoor.
      
      
        O liefste Iesu, wat des aan Mensen!
        Wat kan ik boven u doch wensen?
        Gij kont verzadigen mijn lust,
        Komt gij mij maar gezelschap houwen
        Gij kont alleen mijn Ziel' op bouwen
        En brengen tot de ware RUST.
      
    
  