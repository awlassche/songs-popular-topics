
    
      
        Lestmael in het ruyse van een soo'n koele morgen,
        Zo had ik mij begeven op de jagt,
        Al op een wegetje onbedagt,
        Vond ik een magetje zitten verborgen,
        Onder de boomtjes daar het zo groene was.
      
      
        De vogelen die zongen met genugten,
        het Gedierte maakte daar een zoet geluid,
        Philander spelden op zijn Fluit,
        Zo dat 'er niet en waar als groot genugten,
        Ja met geen tongen waar het te spreken uit.
      
      
        Doen zag ik hare sneeuw witte borsjes,
        Al zoetjes op en dan weer neder gaan;
        En doen begon mijn Jonk hert te slaan,
        Zo dat ik mijn niet langer kon verbeiden,
        Ja kon verbeiden om bij haar te gaan.
      
      
        Jk ben zo zoetjes doen bij haar gekomen,
        Om eens te zien wie dat des maget was,
        Philander mij goedgunstig was,
        Zo dat ik datelijk wel kon bemerken,
        Aan haar schoonheid, dat zij de Liefste was.
      
      
        Jk nam dat zoete kind in bei mijn armen,
        Voor haar rooder mond heb ik haar gekust,
        Jk zei mijn Engeltje weest gerust,
        Jk blijf u dienaar ik zal u ontfermen,
        Jk zal u laven na mijn eigen lust.
      
      
        En hare Vrienden hebben het vernomen,
        De valse tongen die daar kwamen bij,
        Bragten mijn hertje in de lij,
        maar nu zo is zij van mijn weg genomen,
        Op dat ik haar niet meer sou komen bij.
      
      
        Jk doe mijn klagten aan de groene bomen,
        Jk sugt ik klaag wie helpt mij uit de pijn,
        Mijn liefste was mijn medicijn,
        maar nu zo kan ik 'er bij haar niet komen,
        dat doed mijn zielje in grote droefheid zijn.
      
      
        Wat kan een minnaers hert ook meer bezwaren,
        Als hem de Liefste alzo werd ontrukt:
        Dat bragt mijn zieltje in den druk:
        maar ik en zal eylacy! niet bedaren,
        Of de Godin zal tonen weder min.
      
      
        Maar of ik klage kerm ofte smeken,
        Eilaas de Liefste die en hoord mijn niet,
        dies zij geen droefheid aan mijn ziet,
        Kost 'er de aarde of de bomen spreken,
        die zouden mijn getuigen konnen zijn.
      
      
        Wat helpt eylacy! al dat lammenteeren,
        Nu ik 'er missen moet mijn lieve Bruid,
        En of ik schrei mijn ogen uit,
        Van droefheid groot ik moetse dog ontberen
        Mag het zijn, zo sterf ik van pijn.
      
    
  