
    
      
        Gij Here, zijt alleen
        Mijn heil, en anders geen,
        Fonteine vol genaden,
        Die altijd water geeft,
        En nochtans volheid heeft,
        Om alle te ver-zaden.
      
      
        Gij geeft geduriglijk;
        En blijft noch even rijk;
        Die schoon Gij in het duister
        Altijd uw licht verspreid,
        Nochtans uw klarigheid
        Verliest noit van zijn luister.
      
      
        Mijn ziel, van alles schuw,
        Verlangt en dorst na U:
        Want ik, als onbekende,
        Leev hier in ballings-stand,
        Ver van mijn Vaderland,
        In droefheid en ellende.
      
      
        Maar Heer, mijn borger-recht
        Is bij U weg gelegd
        In d’Hemelen om hoge,
        Het land der levenden,
        Daar Gij uw broederen
        Voor heen zijt in getogen.
      
      
        Ach wanneer komt die dag,
        Dat ik U volgen mag!
        Wanneer zult Gij mij tonen
        Die woonplaats in uw Rijk,
        Die Gij mij eeuwiglijk
        Bereid hebt te bewonen?
      
      
        Op dat mij daar omvatt’
        Het licht der Heil’ge Stad,
        Die Hemels Zon, mijn leven;
        Daar aardse Zon en Maan
        Niet zullen de eer ontfa’en,
        Haar schijnsel in te geven.
      
      
        Daar God (die z’ heeft gesticht)
        Haar klaarheid, en haar licht,
        En het Lam de kaars zal wezen:
        Wiens glans verlichten zal
        Het Goddelijk getal
        Der gener, die U vrezen.
      
      
        Hoe lang, ach Heer! hoe lang
        Zal ik noch in bedwang
        Des lichaams hier omzwerven?
        In het jammer-tranen dal,
        In ‚het land, dat heel en al
        In het boze, moet verderven?
      
      
        Laat, goedertieren Heer,
        Mag het zijn, mijn ziel niet meer
        Als vreemd’ling zijn verschoven
        Op aarde; maar voer mij,
        Verlost van slavernij,
        In het Vaderland, hier boven.
      
      
        Daar is de druk ten end,
        Als Gij U tot mij wend,
        Mijn tranen af te drogen.
        Daar zal ik aangedaan
        Met witte kleed’ren staan
        Voor uwe, en Godes ogen.
      
      
        Dan word in overvloed
        Door u mijn lust geboet,
        Wanneer ik door de stralen,
        Uws aangezichts verheugd,
        In eeuwig zaal’ge vreugd,
        Mijn harde zal ophalen.
      
      
        Dan zal tot lof van Dij
        Gestadig nevens mij
        Den Heil’gen tong ontspringen:
        Om tezamen voor en na
        het Hemels Alleluja
        Met de engelen te zingen.
      
    
  