
    
      
        SVllen wij aldus stille staan
        Dat kan geen vreugd voort bringhen,
        Hei laat ons altijd omme gaan
        Al zal het niet konstigh zijn gedaan
        Nochtans zal ik voor zingen.
      
      
        Een Meysken dat zeer soetjens zingt
        Hout mijn jonk hert bevangen,
        Mijn hert van vreugde mij ontspringht
        Als zij mij eens lieflijk toewinckt
        Zo blijf ik haar gevangen.
      
      
        Zij lacht zo zoet het zal nu wel zijn
        Zij zal mijn jammer blussen,
        Hei waerse hier de liefste mijn
        Zo sou ik vrolijk haar aanschijn
        Na mijn behagen kussen.
      
      
        Iae al die lieve lange nacht
        Sou ik gheneucht vermeren,
        En zoenen haar wangskens zacht
        Vreugd en solaas sou zijn verpacht
        Na haar en mijn begeren.
      
      
        Prinses maakt mij eens verheugt
        Wilt u bij u Lief paren,
        Maar kiest voor geld en schand' de deugd
        Zo suldy met u Prins in vreugd
        Door brengen uwe jaren.
      
    
  