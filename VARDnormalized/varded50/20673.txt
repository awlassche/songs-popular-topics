
    
      
        O Antoni des Hemels Held!
        Die in het veld
        Dezer Aerd', hebt vroom gestreden,
        Ik met nedrigheyd U groet,
        'k Val te voet
        U, die hebt u goed vertreden.
      
      
        G'hebt verlaten uwe stad,
        G'hebt uwe schat
        Aan de arme-lie'n gegeven;
        En Gij hebt na Christi raad
        Metter daad
        Aangenomen het arme leven.
      
      
        Gij begaf U in een woud,
        Wonder stout,
        Waar Gij veel hebt moeten lijden.
        Maar, Antoni! Gij hield wacht,
        Dag en nacht,
        Op die geen die U benijden.
      
      
        het Was den Duivel, het was de Hell',
        Die U fel
        Heeft bevochten, en bestreden;
        Die op veelderley manier
        En getier,
        Hiel bezet uwe reine leden.
      
      
        In gedaante van een Leeuw
        Met geschreeuw
        Wou hij U een vrees aan jagen.
        Gij hebt dezen Leeuw verjaagd,
        Ja geplaagd,
        Alle uwes levens dagen.
      
      
        Somwijl kwam hij U te voor
        Als een Moor,
        Maar Gij dezen Moor belachten.
        Als een Varken kwam hij ook,
        Maken spook,
        Om t'ontrusten uwe gedachten.
      
      
        Somwijl kwam hij als een Vrou,
        Die U wou
        Tot de vuyle min bekoren.
        Veel meer dingen stelden uit
        Dezen Guit,
        Nooit gaf Gij de moed verloren.
      
      
        Dit is het geen ik heb gezeid,
        En bepleyt,
        Dat gij altijd hebt gewonnen.
        Och of wij in onzen tijd
        Onze strijd
        Ook zo vromelijk begonnen!
      
      
        Och of uwen voorgang wij
        Volgden blij,
        Dan sou zijn onze ziel behouwen.
        Ei, Antoni! doet u best
        Dat wij het nest
        Der verdoemden niet aanschouwen
      
      
        Die zal vrij gaan het hels torment
        Die tot het end'
        In de deugd volhard zal blijven:
        Maar de deugd lijdt groot tempeest
        Van dat Beest,
        het Welk in ondeughd' ons wil stijven.
      
      
        O Antoni! Godes vrind,
        Die ons mindt,
        Wilt doch neerstigh ons beschermen.
        Doet te niet door u Gebed
        Satans net,
        Wilt onze arme ziel erbermen.
      
      
        Bidt Antoni! dat w'ons loon,
        En onze kroon
        Mogen ook van God verkrijgen.
        Bidt dat op ons stervens dag
        De Hell' niet mag
        Noch daar voor, ons ooit bedrijgen.
      
      
        Breekt aan stukken des Vijands kracht,
        En zijn macht,
        Gij, die hem hebt staeghs verdreven:
        Maakt dat wij tot grote eer
        Bij onze Heer
        Naemaels worden hoog verheven.
      
    
  