
    
      
        DOen Phebus zijne snelle Jacht
        Opweckt, om voor de Koets te spannen,
        Op dat hij zo de zwarte nacht
        Van het slapend Aardrijk weg zoudt bannen.
      
      
        Begon de Morgen-Vogel hem
        Te voegen na het Hemels drayen,
        En met zijn versch-verstaelde stem
        Zijn Huys-waert luchtig toe te krayen.
      
      
        Strak sprong de Boet-traan met een stroom
        Wt Petri Oog, en hij ging henen,
        En gaf zijn Schrei-zucht vollen toom,
        Om zijne mis-val te bewenen.
      
      
        Dus gaat het ook als Godes straf
        Met Donder-kelen komt te voren,
        Om het volk, in het goede slap en laf,
        Te tonen teyck'nen van Gods toren:
      
      
        Wiens herte dan niet is verhert,
        En vast getrouwd aan veel misdaden,
        Die beeft voor zonden, ende werd
        Een Wandelaar op beter Paden.
      
    
  