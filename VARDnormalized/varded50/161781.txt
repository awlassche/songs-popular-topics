
    
      
        Schone Dorinda meent het niet,
        Dat u verdienst en lonken die gij ziet,
        Staag duuren, want men het al verganklijk ziet,
        Terwijl men u gaat vrijen.
        Neem dog dien dieren ogenblik in acht,
        Uws Jeugd, daar veel om lijen,
        Oud kan niet bedijen,
        Daarom niet meer wacht.
      
      
        Want als het voorhoofd rimpels zet,
        Dan ziet men geen meer vryers in het salet,
        Vergeefs is dan de hoop der lust in het bedt:
        En die u eer aanbaden,
        Die lachen dan, en zouden mogelijk
        U liefde wel versmaden;
        Wilt u dan beraden
        Eer de tijd toont blijk.
      
    
  