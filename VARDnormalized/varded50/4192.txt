
    
      
        O Schone Abrobá,
        U Aartigheden,
        U doen ik gade sla,
        Met rijpe-reden:
        U deftigheid,
        U liefelijke woorden,
        Gevoegelijk gezeid,
        Na tijd en plaats, bereid:
        Mijn harde (als verleid)
        Tot Min behoorden:
      
      
        U over goeden-aard,
        U zedig-wezen,
        Waar door gij (als vermaard)
        Zeer word geprezen:
        U zoet gezicht,
        Verseld met kuysse-lonkjes,
        Heeft (als eens fakkels-licht,
        Waar voor het duister zwicht)
        Mij in de borst gesticht,
        U liefdens vonkjes.
      
      
        Ik Min u als mijn ziel,
        Op-recht in allen:
        Wie sou, het geen mij beviel,
        Ook niet bevallen?
        Wie sou u deugd,
        U eerbaarheid, niet minnen?
        Wie sou daar in verheugd,
        Met ongemene-vreugd,
        Van u, zijn jonge jeugd
        Niet laten winnen?
      
      
        Schoon gij gesproten zijt
        Uit twee geslachten,
        Schoon men (u) Kam benijd
        Zijn Zaad te achten,
        Schoon een Zwartin
        U heeft aldus geboren,
        Schoon dat u Vaders zin
        Gevallen is, hier in,
        Misbruykend een Heydin:
        Niet na het behoren:
      
      
        Schoon dat gij ineen land
        Zijt op getogen,
        Daar alle zond, en schand,
        Staan voor de ogen:
        Daar het vuylste-werk
        Geroemd word, en verdédigd:
        Daar Christi ware-kerk
        Noch plaatse heeft, noch perk:
        Daar het waan-geloof, zeer sterk
        De deugd beledigd:
      
      
        Schoon dit: gij overtreft
        In trou, in waarde,
        Veel, die men hier verheft
        Met lof op de aarde.
        Gij dwingd tot schaamd,
        Die Christi naam belijden,
        En deugdig zijn genaamd:
        Wiens naam u meer betaamd:
        het Geen hij, die u be-aamd,
        Niet zal benijden.
      
      
        Geen roestig ijzer, maakt
        Het goud ver-roester:
        De schoonste-peerle, braakt
        De vuylste-oester:
        Wie houd verdacht
        Het goud uit drek gekomen?
        Wie heeft doch ooit veracht
        De peerle, om het geslacht,
        Waar uit men die verwacht,
        En word genomen?
      
      
        Wie sou u daarom dan
        Met reen ontéren?
        Wie sou, te zijn u Man
        Niet staag begeren?
        o! Kuysse-Vrou,
        Bevonden zeer standvastig,
        In zaken daar men sou
        Af-wijken van de trou:
        Daar u het geval, toe wou
        Zijn over-lastig.
      
      
        Ach! was u deugd bekleed
        Met Christi-kennis,
        Zo was u Doop besteedt,
        Voor zielens-schennis:
        Ach! had gij doch,
        Gehélijk overwonnen
        De Monsters, die u noch
        Met haar vergiftig-spog
        Bespatten: wiens bedrog
        Eerst is begonnen.
      
      
        Had ons God te saam gevoegd,
        Door de Echt gebonden:
        Hoe zouden wij vernoegd
        Wel zijn bevonden:
        Maar dat kan niet
        (Om redenen) geschieden:
        Het geen mijn ziel verdriet:
        Die op u welvaard ziet,
        En u haar gonst an-bied,
        Voor and're lieden.
      
    
  