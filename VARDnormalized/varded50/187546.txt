
    
      
        Indien de mens zich zelven kende,
        Hij streefde na het hoogste goed,
        Hij soud’alleen tot God zich wenden,
        Want daar is het al in overvloed.
      
      
        De Schepsels en ook alle dingen,
        Die’er zijn in Hemel,Zee en Aard,
        Uit God,als uit haar oorspronck,springen,
        Daar Godes Lof door werd verklaart.
      
      
        Wilt gij dan tot den Schepsels keren,
        Gij keert tot onvolkomentheyt:
        Maar keert gij u tot God den Here,
        Gij krijgt volmaakt al wat hij zeid.
      
      
        Wilt gene Schepsels dan aanhangen,
        Noch wat u schoon voor ogen schijnt,
        Stelt daar op troost noch ook verlangen,
        Want buiten God het al verdwijnt.
      
      
        Wie dan de wereld wil beminnen,
        Die zo onrustig is en loos,
        Die quelt zijn ongeruste zinnen,
        het Gaat in de wereld al te boos.
      
      
        Want daar is geen volmaakte vreugde,
        (Hoe zeer dat men ook na het aardse haeckt)
        Noch zaligheid noch ware deughde,
        In God alleen is het al volmaakt.
      
    
  