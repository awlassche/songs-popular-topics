
    
      
        AAnhoord dit klugtig Lied,
        Dat ik uw voort zal bringen,
        Luysterd na mijn Zingen,
        Bij Vryburg laast geschied,
        Hoe zes Franse Hoessaren,
        Daar maakte een besluit,
        Om hun te diverteren,
        De Kamp te abandonneren
        Al om te maaken Buit.
      
      
        Zij zijn der uit gegaan,
        Gelijk als dolle Honden,
        Maar hoord eens wat zij vonden,
        Al in de Weide daar staan;
        Een Herder die zijn Schapen,
        Daar Weiden in het Gras;
        Met Vloeken ende Zweren,
        Gongenz' hem attaqueren,
        het Scheen oft zijn laast' Dag was.
      
      
        Zij hebben den Armen Bloed,
        Uit gedaan al zijn Kleeren,
        Hij was in groot hertseeren,
        Geslagen in zijn Bloed;
        Zij namen ook zijn Knapzak,
        Waar in wat Eten was,
        Gesneden, voor de Honden,
        het Was al dat ze vonden,
        In heel de Herders-tas.
      
      
        Eer dat men nog vertrok,
        Hebben zij zonder schromen,
        Elk een Schaap mee genomen,
        Al met den Herders-rok;
        Zij sprongen op hun Paarden,
        Elk met een Schaap voor hon,
        En gaaven het Paard de sporen,
        De Herder spronk daar voren,
        En straks een Konst begon.
      
      
        Hij trok dan uit zijn Zak,
        Een Schalmei vol plaisansse,
        En Speelde daar een Dansse,
        Het was voor hun geen gemak;
        Want als de Paarden hoorde,
        Dit overzoet geluid,
        Begonde zij te springen,
        Niet een kon hem bedwingen,
        En langer het stellen uit.
      
      
        Zij meende met den Buit,
        Te doen een grote kanssen,
        Maar moeste blijven Danssen,
        Al voor dat zoet geluid:
        Door het Schaap-herders Spelen,
        Moesten daar blijven zoet,
        Denkt hoe het hen moest vervelen,
        De Tong hong uit de Kelen,
        het En was geen Vreugde goed.
      
      
        De teyd die viel zo lank,
        Zij moesten met hun allen,
        Daar van hun Paarden vallen,
        Tegen haar wil ende dank:
        Zij lieten de Schapen lopen,
        Dagten nu zijn wij vrij;
        Maar de Herder vol listen,
        Hun daarom niet misten,
        En kwam doe nader bij.
      
      
        Als zij lagen op de Aard,
        En moesten blijven rusten
        Den Herder die kreeg lusten,
        En hij trok onvervaard,
        Daar uit haar Boven-kleeren,
        En voelde in haar Broek,
        Daar vond hij onverholen,
        Zestig Goude Pistolen,
        En ene Zijde Doek.
      
      
        Dat Geld nam hij doe mee,
        En alle Zes haar Paarden,
        Bondze vast aan de Staarden,
        En trok daar mee na Stee;
        Doe zij kwamen tot haar zelve,
        Waar het weg al te maal,
        Begonden doe te Zweren,
        Rem Pem Pem Batonneeren,
        Op de Hongaarsche-taal.
      
      
        Schoon zij waaren verstoord,
        Den Herder zonder gekken,
        Die gink haar al voor trekken,
        En was met de Buit al voort;
        Maar als zij in het Leger kwamen,
        En alles wierd bekend,
        Men deedze zonder misse,
        Daar lopen door de Spisse,
        Door het geheel Regiment.
      
      
        Was het niet een schone Buit,
        Die zij meenden te haalen?
        Maar moesten het duur betaalen
        Met slagen op hun Huid;
        Spiegeld u hier aan Soldaten,
        Die op Marode gaan,
        Ziet toe zo niet te vaaren,
        Gelijk de Frans Hoessaren,
        Laat vrij de Herders staan.
      
    
  