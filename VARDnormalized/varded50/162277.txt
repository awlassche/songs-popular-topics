
    
      
        O Mijn zoete Engel,
        Voor wiens huis en deur,
        Ik gestadig hengel
        In een naar getreur,
        Wanneer zal mjn schone
        Mij ter woord doch staan,
        En haar zicht vertoone,
        Daar 'k haar vaak sprak aan?
      
      
        Daar ik boven het spreken,
        Noch des jonst genoot,
        Van het rechte teken
        Der weerliefde groot,
        Die gij mij doe draeghde
        Met oprechte lust,
        Dat ik u behaagde,
        Op kus weerom kust:
      
      
        Boven heunigh kusjes,
        En het gewoon gesprek,
        Noch de zoete lusjes
        Van het ghetrecke-beck,
        Als twee Tortel-Duyfjes.
        Op het groen geboomt,
        Bef, tret, kap noch huyfjes,
        Niet te kreuken schroomt.
      
      
        Boven des genieten,
        En ontvangen eer,
        Toont gij in u vlieten,
        Noch veel jonste meer,
        Lief tot u beminde,
        Toont gij mij Jufvrouw,
        Hebt u gaan verblinde
        In geloft' van trouw
      
      
        Niet alleen met reden,
        Maar uit hoger stof,
        Bevestigt mijn eeden,
        Niet te wijken of,
        En dat wij lie beide,
        Zullen blijven een:
        Tot dat ons zal scheyde
        Maar de dood alleen.
      
      
        'k Acht mijn zelf gelukkig,
        Als ik hier op denck,
        Maar ik ben weer drukkig.
        Als ik het ooghs gewenk,
        Van u lieflijk wezen
        Niet en zie gestaegh,
        En mijn uitgelezen
        Aanspraak met behaag.
      
      
        Wanneer zult gij komen
        Bij die u verwacht?
        'k Heb u niet vernomen,
        En de klok slaat acht,
        En het is lang verstrekken.
        de Uur van ons besluit
        En gij hebt gekeecken,
        Noch niet eensjes uit:
      
      
        Daar is mijn Princesse,
        Wat heeft haar belet,
        Dat zij niet te sessen,
        Op de tijd gezet,
        Van ons beyd verschenen
        Is daar het was gestemt?
        Hoe wel ik voor henen
        Dikmaal heb gehemt.
      
    
  