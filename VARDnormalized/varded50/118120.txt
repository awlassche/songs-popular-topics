
    
      
        AG! ag, eilaas wat heb ik gaan beginnen!
        Dat ik om het bedroefde waerelds goed,
        Al in het bloeien van mijn jeugd en zinnen,
        Zo heb gesteld op enen ouden bloed,
        Die niet als wenen,
        Klagen en stenen,
        Zugten met enen,
        Dag en nagten doet.
      
      
        'k Verfouy mijn Moeders raad die mij ging porren,
        Tot deze daad, o oude koude Man!
        Die niet en doet als eeuwig altijd knorren,
        Ag wat ben ik 'er ongelukkig an:
        Zijn dit goe dagen?
        O neen het zijn plagen!
        Die 'k niet verdragen,
        Nog niet lijden kan.
      
      
        Wat baat helaas! mij al zijn goude schijven?
        Nu ik versteken ben van het zoetste zoet,
        Daar dezen bloed mij niet en kan geryven:
        Wat kan mij hellepen het werelds goed?
        Het welig vleysje,
        Van een jong meisje,
        Werd na zijn eysje,
        Niet eens deur gevoed.
      
      
        Hoe kan ik vreugd of blijdschap bij hem rapen?
        Want hij is dag en nagt altijd vol pijn,
        Van jigt en Podegra kan hij niet slapen,
        Og is dat niet een grote Vreugd voor mijn!
        Stadig te Sussen,
        Hij zit te mussen,
        Altijd te dussen,
        Hoe kan het slimmer zijn?
      
      
        Zijn ingevallen kin en maeg're kaken,
        Zijn druipneus en zijn beentjes als een stok,
        Konnen mij jonge blom tog niet Vermaken,
        Zijn aessem stinkt hem als een vuyle bak:
        Dien droge zander,
        het Moet zijn een ander,
        Want hij en kander,
        Niet dat ouwe blok.
      
      
        Hij roept al spaerzaemheid dat kan veel winnen,
        En zet mij gantse dagen aan het wiel;
        'k Moet alle weken twee pond vlas of spinne,
        En nog zo word mij van des rare ziel;
        Het lieve eten
        Nog toe gemeten,
        En staag verweeten,
        Van des oude ziel.
      
      
        Het zijn mijn schijven zeid hij die hier klinken,
        En zit gedurig altijd bij den haard;
        Water en scharrebier dat moet ik drinken,
        Ik schrik en gruwel van zijn grijse baard:
        het Vald mijn zo bange,
        Duerd dit nog lange,
        'k Zal mij verhange,
        Ik word disperaerd.
      
      
        Gij jonge dogters steld tog niet uw Zinnen,
        Op een ouden kouden bloed als ik:
        Wild het in het minst niet denken of beginnen,
        Zo raakt gij niet als ik in zo een strik:
        'k Wou dat dien ouwe,
        Dien stijve kouwe,
        Ter goeder trouwe,
        Al hong aan de mik.
      
    
  