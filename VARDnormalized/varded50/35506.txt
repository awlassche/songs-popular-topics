
    
      
        NV lijdt, nu lijdt den Hemel geweld,
        Daar twee Legers zijn in het veld,
        d’Hemels beven // het zweert gheheven,
        De Zonne, Sterr’, en Maan blijven staan:
        Nu lijdt, nu lijdt den Hemel geweld,
        Daar twee Legers zijn in het veld.
      
      
        Michiel die heeft den donder gheplant,
        En den Blixem is in zijn hand,
        Om te vechten // met zijn knechten;
        Want Lucifer die is in de weer:
        Michiel die heeft den donder gheplant,
        En den bliksem is in zijn hand.
      
      
        Lucifer met zijn herte vol pracht
        Michaël niet zeer veel en acht;
        Zijn Claretten // en Trompetten
        Blazen, en komt maar aan, laat ons staan:
        Lucifer met zijn herte vol pracht,
        Michaël niet zeer veel acht.
      
      
        Maar Lucifer die krijgt hier voor al
        Enen slag, en een diepen val;
        Zijn gezellen // de rebellen,
        Die liggen nu geveld door geweld:
        Maar Lucifer die krijgt hier voor al
        Enen slag en een diepen val.
      
      
        O Michiel Engel en vromen held,
        Die den vijand drift uit het veld;
        Wilt ons sparen en bewaren,
        Tot dat ons ziel verblydt daar gij zijt:
        O Michiel Engel en vromen held,
        Die den vijand drift uit het veld.
      
    
  