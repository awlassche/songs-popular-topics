
    
      
        JEsv! hier heb ik gevroght,
        En volbrocht
        het Geen ik U had toe-gedocht:
        'k Heb ter eren U geschreven,
        Zo Gij ziet, zo Gij ziet,
        U heilig leven.
      
      
        'k Heb uws Moeders waardigheid,
        Ook verbreydt,
        Na mijn kranke kleinigheid.
        'k Heb beschreven het bitter lijden
        Van die nu, van die nu
        Haar staeghs verblijden.
      
      
        'k Heb verhaalt de grote nood,
        En de dood,
        Van die waren voor U groot:
        Die nu eeuwig zijn behouwen;
        Die altijd, die altijd
        Haar God aanschouwen;
      
      
        Die nu eeuwig zijn verheugt,
        En verneught
        Om haar wonderlijke deugd:
        Die gestadig Jesvm loven,
        Die haar druk, die haar druk
        Nu zijn te boven.
      
      
        Doet o alderliefsten Heer!
        Mij die eer
        Dat ik haar getal vermeer:
        Wilt mij helpen, Heer! Gestadig,
        Weest mijn ziel, weest mijn ziel
        O Heer! genadig.
      
      
        Wilt mij uit dit aardse dal
        Groten AL!
        Brengen binnen des Hemels Wall';
        Wilt na het lijden, en na het vechten,
        Mij de kroon, mij de kroon
        Des Hemels vlechten.
      
      
        Dan zal in des hemels baan,
        Uwen Zwaan,
        Met uwe glory zich versaen.
        Och wanneer of het zal geschieden
        Dat Gij mij, dat Gij mij
        Daar zult ontbieden!
      
    
  