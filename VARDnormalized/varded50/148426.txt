
    
      
        GEbenedijt
        Zij God den Vader onzes Heren,
        Looft hem altijd
        Die ons kan helpen uit verseren,
        Boven al wilt hem neerstigh eren,
        Die ons na zijn will' heeft gebaard
        Al door zijn Woord // in een akkoord,
        Tot hope groot, zo ons Petrus verklaart.
      
      
        Des hope is
        Tot een erve, die daar zal blijven,
        Die u gewis
        Behouden zij tot allen tijden,
        In den Hemel, om u te verblijden,
        Is het dat gij in het geloov' blijft staan,
        Door Godes kracht // niet uit u macht,
        Daar af gewassen wordt al uw traan.
      
      
        Tot zaligheid
        Is dees' erve ten laatsten tijden
        Om u bereid,
        Die hier wat tijds beproeven lijden,
        Verzoekinge, ende veel strijden,
        Dat u geloov' wordt vonde hier,
        Beter dan goud // dat menigvout
        Oprecht beproefd wordt, in het forneys of vier.
      
      
        Is sulckx in dij
        Geschied, het zal zijn tot prijs en ere,
        Als hier komt hij
        Christus ons Meester ende Here,
        Die gij (zo ons tuygt Petrus lere)
        Nooit zien hebt, maar gelooft in dien,
        Maar door dat gij // van herten blij
        U onuytspreeckelijcken zult verblien.
      
      
        het Geloov' voorzeid
        Dat zal met hem brengen ten ende,
        U zaligheid:
        Dus wilt niet zijn als de onbekende,
        Want in Mattheo, hoe ik het wende,
        Staat van sulcken te allen termijn,
        Die daar in staan // na Schrifts vermaan,
        Tot in het einde, zullen dan zalig zijn.
      
      
        Zonder respijt,
        Broeders en Zusters wilt besteden,
        Hier uwen tijd,
        Met waken, vasten, en gebeden,
        Dat wij hier na mogen met vreden
        Den Heer als Knechten dienende zijn,
        In het nieuwe land // zeer triumphant,
        En zien altijd zijn lieve klaar aanschijn.
      
    
  