
    
      
        Phlippus Bethsaida,
        Jacobus van Cana,
        Beyd' Galileense Mannen,
        Geboren in een Land,
        Wij eren uwe vannen,
        Beide met naam van Sant.
      
      
        Apostels alle bei,
        Gesteld in enen rei,
        Van God den Heer geprezen,
        Gods woorden hebt gij klaar,
        Zonder schroom ofte vrezen,
        Gepreeckt in het openbaar.
      
      
        Phlippus in Azia,
        Ook in Schitien na,
        En Phrigia ging leren.
        Jacobus die voegt hem,
        Om Christum te vermeren,
        Binnen Jerusalem.
      
      
        Zij storten beyd' haar bloed,
        Voor onzen Here goed,
        Phlippus aan het Kruis door stenen;
        Jacobus het hoofd gekloft,
        En geslagen met enen
        Zeer zwaren stok op het hoofd.
      
      
        Philippus, Jacobus,
        Gij zijt nu beide dus
        Hoge bij God verheven,
        Dat hij u het leven heeft
        Wederomme gegeven,
        Gij nu in vreugden leeft.
      
      
        Wij bidden u nu bei,
        Op dezen eersten Mei,
        Bid voor ons arme mensen,
        Dat wij eens met geneugd,
        Ook mogen na ons wensen,
        Leven met u in vreugd.
      
    
  