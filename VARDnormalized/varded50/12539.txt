
    
      
        BAtaafsche volck'ren die de suyv're Tempels eerdt,
        Daar Godes heilig Woord onfeilbaar werd geleerd,
        Voltreckt u Godsdienst met een oprecht gemoet.
        Die God heeft tot zijn hulp, geen dinck hem hinder doet.
      
      
        Al's vijands groot geweld, zijn listigheid en kwaad
        Vermach niet op het volk dat in Gods handen staat,
        Maar al haar loos geweld vertreed hij met de voet,
        Die God heeft tot zijn hulp, geen dinck hem hinder doet.
      
      
        Laat al u heilig doen, en waardig oogenmerck
        Zien op de Ere Gods, en voordeel van zijn Kerk,
        Zo blijft u vijand klein, hoe zeer dat hij ook wroet,
        Die God heeft tot zijn hulp, geen dinck hem hinder doet.
      
      
        Omhelst de vreze Gods, vereend' Bataafs geslacht,
        En geeft noch twist, noch haat, noch nijt, bij u geen macht,
        Maar tred in Godes Wet zo krijgt gij goeden spoed.
        Die God heeft tot zijn hulp, geen dinck hem hinder doet.
      
      
        O Vrede Vorst bewaard de Staten van ons Land!
        Beschermt u Volk en Kerk met dijne rechter hand,
        Bewaard den groten Held het Edel Nassous bloed,
        Die God heeft tot zijn hulp, geen dinck hem hinder doet.
      
    
  