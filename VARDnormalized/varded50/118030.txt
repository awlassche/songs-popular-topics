
    
      
        De zon, het grote wereldlicht,
        Heeft haaren dagloop weer verricht,
        En gaat dien glinsterbol vertonen,
        Daar onze tegenvoeters wonen.
      
      
        Nu zal de zwarte nachtgordyn,
        Voor alles hier geschoven zijn;
        Terwijl de maan, en stargeflonker,
        Nog schijnsel geeft in het naare donker.
      
      
        Volbragt de zon zo stipt, en snel
        Dien loop; het was volgens Gods bevel,
        Die wil, dat dag, en nacht bij pozen,
        Hier zijn voor goeden, en voor bozen.
      
      
        Gedenkt, dat in de duisternis,
        Gods wakker oog op alles is.
        Geen donk're nacht zal dat verblinden:
        Geen sluimerzucht daar plaats in vinden.
      
      
        Weet gij, die gruweldaad bedrijft,
        Zijn oge ziet, zijn hand beschrijft,
        het Geen in des afgronds duisternissen
        U zal het eeuwig licht doen missen.
      
      
        Maar gij, o kind'ren van den dag,
        Schoon het oge nu geen zon en zag,
        De Heilzon laat genade-straalen
        Des nachts ook op u nederdalen.
      
      
        Sprei, Heer! uwe vlerken over mij,
        Op dat ik dus beveiligt zij,
        Zo gij mijn Zon en Schild wild' wezen,
        Ik zal geen nacht, noch donker vrezen.
      
      
        Wees gij een Schaduw voor uwe volk,
        En delg gij uit de zondenwolk:
        Dan zullen wij na deze tijden,
        Ons in het glorilicht verblijden.
      
      
        Daar zal geen zon meer ondergaan.
        De Hemelstad hoeft zon noch maan,
        Wijl God, en het Lam die steeds beschijnen:
        het Geen slaap, en duister doet verdwynen'
      
    
  