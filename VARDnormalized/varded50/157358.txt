
    
      
        Ik drink de nieuwe Most,
        ‘k En vraag niet wat zij kost,
        het Is mij alleens als ik ze drinken mag,
        Als ik de liefste heb in mijn gelag:
        ‘k En vraag niet wat zij doet,
        Want haar gezicht dat valt mijn veel te zoet
        het Is mij alleens, als ik aenschouwe,
        Haar vriend’lijck gelaat,
        Dat mij zeer wel aenstaet.
      
      
        Haar Oogjens als Kristal,
        Hebben mij menigmaal
        Mijn Ziel gekwetst, en jeugdig hert doorwont,
        En mij gekost zo menig honderd pont;
        Haar Borsjes lely wit,
        Deden mij dikwijls zeggen, liefste zit
        Doet mij de eer, mijn zoeten Engel,
        Zit hier neer bij mij,
        En laat ons wezen blij.
      
      
        Heer waart brengt ons hier ras
        Een vers gewassen glas,
        En daar bij noch een pot met Rijnse-wijn,
        Daar toe moet noch een Schotel Suiker zijn;
        Brengt ons een Kaerte-spel,
        Want ik moet spelen met mijn Izabel:
        Maar deze Fluit eerst uit-gedronken,
        En daar naar gespeelt,
        Eer ons den tijd verveeld.
      
      
        Maar vriend, ei deze Fluit,
        Moet gij eens drinken uit,
        Ter eren van mijn zoete Harderin,
        Dien ik meer als mijn eigen ziel bemin?
        Avous, want ik begin,
        Ziet Kameraad, daar en is niet meer in:
        Houdt vast de Fluit ik zal ze vullen net,
        Set die aan u mond,
        Doet ook bescheid terstond.
      
      
        Als ik het Spel begin,
        Zo kwam de Moeder in,
        En zeide, dochter met een grammen moet
        Gaat uit de kamer, voort op staande voet:
        Ach Moeder niet zo wreed!
        Want aan u dochter en geschiet geen leed;
        Maar laat ons nu een weinig spelen,
        Stort u niet zo zeer,
        Doet mij doch deze eer.
      
      
        Neen Ionghman, het is genoeg,
        Adieu tot morgen vroeg:
        Maar neen Vrou-moeder drink een Roemer Wijn
        Zit wat bij ons en laat ons vrolijk zijn;
        Neen Iongman ik moet gaan:
        Maar neen, vrou-moeder eerst bescheit gedaan
        Hout vast het Glas, wilt neder zitten,
        Lustig eens gesoeft,
        Waarom zo lang getoeft?
      
      
        De Wijn klimpt in den kop,
        Men weet van geen staan op:
        Geeft noch een pot, brengt noch een Citeroen,
        Borveyers, Perkels, en noch een Lamoen
        En noch wat Suiker-werk;
        Want de Wijn is voor Izabel te sterk,
        Dat zoete kind en kans’ drinken niet,
        Des zo harden Wijn,
        Zij moet gesuyckert zijn.
      
      
        Doen heeft zij het mij geboon,
        Als toe-komende Soon;
        Maar ziet, (eilaas) ‘k en hadder nooit gepeynst.
        Dat zij zo dobbel was ende geveynst,
        Ten was maar valsen schijn,
        De reden die zij sprak al na de mijn;
        En is dat niet een valse Vrouwe,
        Die mij zo verdooft,
        En van mijn goed berooft?
      
      
        O vals fenijnigh hert,
        Oorzake van mijn smert!
        Wat hebt gij nu, dat gij mij hebt verraen
        Dat ik heb al mijn goed om u verdaan?
        Had gij te voor gezeid,
        Dat gij tot trouwen niet en waar bereid,
        ‘k Had af-gestaan en u verlaten,
        End’ elders gevrijd,
        Tot mijn meerder profijt.
      
      
        Maar nu is het te laat,
        Te volgen uwen raad;
        En dan noch uwe Moeders snoode hert,
        Dat mij nu brengt in deze grote smert,
        het Scheen ‘k was van u bemint:
        Maar gij waart heel tot mijn verdriet gezind,
        Ei toch, ten kost niet anders wezen;
        Want zo de oude zong,
        Zo pepen ook de jong.
      
      
        Oorlof nu Izabel,
        Verstaat mijn reden wel,
        In uwen Mond en is niet enen Tand,
        Of s’ heeft mij wel gekost een Diamant:
        Denkt wat de Liefde doet,
        Om uwen’t wil heb ik verteerd mijn goed
        Om uwen’t wil zo moet ik dolen;
        Maar over-denckt dien staat
        Daar gij mij nu in laat.
      
    
  