
    
      
        GIJ die na Melchizedelis orden
        Een Priester zijt
        Door zalving en Gods eed geworden
        Tot voller tijd:
        Uw Offer, voorbeê, Zegeningen,
        Zijn het Tegenbeeld,
        Daar Levis schaar met schaduw-dingen
        Op heeft gespeelt.
      
      
        Wijl Bokken bloed noch Stieren doden
        God kon voldoen,
        Hebt Gij u zelven aangeboden
        Tot zonden-zoen.
        Gij hebt na des Vaders welbehagen
        Dat op u zag,
        Bei ziel en lijf hem opgedragen,
        Na het Borg-verdrag.
      
      
        Uw Godheid heiligt d'offerande;
        Geen kruices stam.
        Het vier waar van dit offer brandde
        Is d'yver-vlam.
        Gij voegt bij des Rechters toorne-koolen
        Uw liefde mee:
        het Geen van de schedel tot de zolen
        u blaaken deê.
      
      
        Uw offer wrocht volmaakt verzoening
        Want dus genoot
        Gods strengste wraak-recht zijn voldoening:
        En op uw dood
        Bouwt Gij uw Voorbeê, die uw Vader
        Nooit af en slaat:
        Gij schenkt uw zegens allegader
        het Verworven Zaad.
      
      
        Uw zoen-bloed, en uw offer-lijden
        Moest ons een baan
        Tot gunst, na des Vaders troon inwijden:
        Nu derft m'er gaan.
        Wilt Gij u als een Voorspraak dragen,
        Niets is er dan
        Dat ons voor des Rechters stoel verklagen
        Of doemen kan.
      
      
        Gij offerd' eens u zelf op aarde
        het Word nooit herhaald:
        Die prijs is van oneind'ge waarde.
        het Is af betaald.
        Nu zijt g' in het Heiligdom getreden
        Met eigen bloed:
        En daar verschijnt g' als Priester heden
        Uw Kerk te goed'.
      
      
        Wijl nooit uw leven word geendigt
        Zo is uw Amt
        Onovergangelijk bestendigt.
        Uw Godheid, samt
        Uw Menscheid kan geen Nazaat dulden
        Noch hulp: wie nu
        Noch ander Priesterdom wil hulden
        Die loochent U.
      
      
        Gij, Onter, Priester, Offer t'zaamen,
        Hoe zoud g' ook niet
        Al het onze bij God veraangenaamen
        Als gij het Hem bied?
        Riep Habels bloed tot God om wreken
        Van Broeder-moort:
        Uw bloed zal beter dingen spreken
        En het word verhoord.
      
      
        O weest mijn Hogepriester mede:
        Op dat voor mij
        De vrucht van offer en gebeden
        Tot zegen zij.
        'k Zal u de dank en ere geven
        Die dit verworft:
        En 'k zal dan weder voor u leven
        Die voor mij storft.
      
    
  