
    
      
        HOor, Israël, want God zal spreken,
        Hij daalt op Sinaas toppen neer,
        Om zijne wet u tot een teken
        Te geven, als uwe Opperheer.
      
      
        Ik ben de Heer uw God, en leidde
        U uit Egiptens slavernij,
        Het diensthuis, daar gij tot mij schreidde;
        Hebt nimmer Godtheit nevens mij.
      
      
        Gij zult van mij geen beelden maaken,
        Naar iets in hemel, of op aard';
        Want ik zou dus in toorn ontblaaken,
        Dat zelfs het kindskind niet wierd gespaard.
      
      
        Gebruik Gods naam, vol heiligheden,
        Nooit ijdelijk, en nooit in spot:
        Want' zulk ene hoon wordt niet geleden,
        Noch blijft ooit ongestraft van God.
      
      
        Gedenk den Sabbat God te wijden,
        Maar werk zes dagen naar uwe lust;
        De zevenste zij te allen tijden
        Voor Israël een dag van rust.
      
      
        Eer uwen Vader en uw Moeder,
        Opdat gij lange op d'aarde leeft,
        In voorspoed, dien God, als uw hoeder,
        U tot een erfbezitting geeft.
      
      
        Bevlek u niet met bloed te storten.
        Zendt nimmermeer den echtenstaat.
        Steel niet, noch wilt geen mens verkorten.
        Spreek nimmer vals tot des naastens smaad.
      
      
        Gij zult geen naastens goed begeren,
        Zijn huis, of wijf, of knecht, of maagdt,
        Os, ezel, of het geen hij met eren
        Bezit; hoe zeer het uw oog behaagt.
      
      
        O God ! uw wetten en geboden
        Zijn heilig, en een hemelleer:
        Geef dat wij u, o God der Goden,
        Vereren als den Opperheer !
      
    
  