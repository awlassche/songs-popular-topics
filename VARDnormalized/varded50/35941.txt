
    
      
        O Mens die God geschapen heeft,
        En naar zijn beeldt een ziel gegeven:
        Hoe komt dat gij zo kwalijk leeft,
        Noch niet en peyst op het eeuwig leven?
      
      
        Wist gij wat God daar heeft bereid,
        V herte sou daar zeer naar hakken:
        Gij zoudt verlaten d’ydelheydt,
        De wereld end’ haar pracht verzaken,
      
      
        Gij zout beschreien u misdaad,
        Den tijd en u verquiste dagen,
        V werken, en u woorden kwaad:
        Hoe zout gij u zonden beklagen:
      
      
        Des hemels vreugden zijn zo veel,
        Zo groot is ook de pijn der hellen:
        Dat niemand kan het minste deel
        Begrijpen oft te recht vertellen.
      
      
        Maar als de ziel zal gaan van hier,
        Na het wel-gewenste leven reizen,
        Oft naar het eeuwig helsche vier
        Dan zal zij dit te laat bepeysen.
      
      
        Wanneer men ‘tlijck ten grave draagt,
        Helaas! de ziel wordt heel vergeten:
        Oft zij in vreugd is, niemand vraagt,
        Oft in het helsche vier gezeten.
      
      
        Men toont daar wel een droef gelaat:
        Maar ‘tgoedt is het daar zij meest na zoeken:
        Men vraagt waar ‘tgelt verborgen staat,
        Dat haalt men dan uit alle hoeken.
      
      
        Zo verr’ een uitvaart daar geschied,
        Doet men een maaltijd voor de vrienden,
        Men bidt daar weinig, ofte niet:
        Och oft de wereld dit versinden!
      
      
        Hebt gij dan niet veel goeds gedaan,
        Sterft gij besmet met een dood-zonde,
        Helaas! ter hellen moet gij gaan:
        Wee mensen, wee u tot dier stonde!
      
      
        Dus  betert u ter wijl gij meugt,
        Wilt op het eeuwig altijd merken:
        Wilt gij genieten ‘shemels vreugd,
        Doet goed’ en deughdelijcke werken.
      
    
  