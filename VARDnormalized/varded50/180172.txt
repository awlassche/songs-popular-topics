
    
      
        NU eens vrolijk aangeheven,
        God, der heren hoogsten Heer,
        (Hem te loven is recht leven)
        Aller goden God, ter eer.
        Want Gods Zoon bekleed ons, heilig
        En rechtvaardig, met gewaat,
        Dat, van smette en dootschult veilig,
        Voor zijn hoog gerecht bestaat.
      
      
        Zijn rechtvaardigheit, ons eigen
        Door het geloof, ontbeert geen blijk,
        Als zijn Geest ons hart komt neigen
        Met ene lust, zyn' lust gelijk,
        Tot ontzag, om quaat te tomen,
        Voor zijn wetten; daar de maat
        Altijd best naar wordt genomen
        Van dit kleed, ons puiksieraat.
      
      
        Dit gewaat wordt van veel deugden,
        Als veel stukken, net bereit,
        Die Gods oog altoos verheugden.
        Maar de schoonste is Nedrigheit;
        Deugd, die alle deugd haar wezen,
        Kracht van outs en luister gaf;
        Elk door Jesus aangeprezen
        Van zijn kribbe af tot zijn graf.
      
      
        Wordt de blinde waan der wereld,
        Meer gediend met ydle pracht,
        Trots bepurpert, rik beperelt,
        Niet met recht hierbij veracht?
        Och! zij pronkt met allerhande
        Dwaasheit, die haar stelt ten toon;
        Pronkt met kleren, het merk van schande,
        Adams val en eersten hoon.
      
      
        Zij verzint ontelbre vonden,
        Om door het kleed, dat schaamte dekt,
        Eer en schaamte zelf te wonden,
        Ook met naaktheit daar bevlekt.
        het Kleed, dat stam en staat most melden,
        Rijkdom, armoê, groot of kleen,
        Mag tot onderscheit niet gelden;
        Liegt, en mengt dit ondereen.
      
      
        Kan de stof dan zo versieren,
        Die een worrem spint, en uit
        Bek en lijf haalt, of ook dieren
        Afgestroopt is met de huit;
        Die de dood de grootste heren
        Uitschudt, al hun praal ten spot;
        In een lijkkleed komt verkeren,
        Dat, als het lijk, in het graf verrot?
      
      
        Och! wie zal de ziel verwarmen,
        Zo geen deksel haar verquikk',
        Noch voor onheil help' beschermen,
        Daarze siddert, kout van schrik?
        Schyndeugt met genadedromen,
        Montgeloof met veel geschreews,
        Helpt, als kleding, breed van zomen,
        Ruim van stof, des Farizeews.
      
      
        Zielgewaat, wel naaw te wachten,
        Lijdt geen kreuk noch lastersmet,
        Hoog in ootmoed, heerlijk te achten,
        Schuwt geen' spiegel van Gods wet,
        Houdt geen menschenoog bedrogen,
        Trekt der vromen hart en zin,
        des Hemels zorg en gunstige ogen,
        Dienst van Englen, Jesus min.
      
      
        Jesus schoonheit komt dus pralen.
        Englen dalen zo in het wit.
        Dit geeft glans, als zonnestralen.
        Eêl gesteente is doof bij dit.
        Gloejend purper en scharlaken,
        Rik borduursel, puik van zij,
        Die van goud en perlen kraken,
        Zijn hier leuren, sletten bij.
      
      
        Als Gods boek de kerk met prachtig
        Arm-en oor-en halssieraat
        Invoert, melt des taal, te onmagtig,
        Donker slechts dit puikgewaat.
        Zaalgen, die Gods huis bewonen,
        Voor zyn' troon ten dienst gereed,
        Heersen zelfs op hoge tronen
        In dit lang en sneewwit kleed.
      
      
        D'armste Christen, hoe verschoven,
        Droef hij zitte, of zwerve en dwaal',
        Tart den glans van koningshoven
        Met des koninklijke praal.
        Salomon, in het Evangeli
        Met zyn' luister hoog geacht,
        Wijkt in schoonheit voor een leli:
        Meer noch voor des heilge pracht.
      
    
  