
    
      
        MInt niet het leven dat vergat,
        Maar dat in eeuwigheit bestaat:
        Haast werd men al het aardse quyt,
        Maar het Hemels goed geduurt altijd.
      
      
        het Is dwaesheit zich zo moed en mat
        Te maken om een aardse schat,
        Daar vaste goed'ren zijn bereid
        Hier boven voor ons weg-geleid.
      
      
        Een onverderflijk' erfenis,
        Die eeuwig en verwelklik is,
        In d'Hem'len werd voor u bewaard,
        En zal eens zijn geopenbaard.
      
      
        Waar ooit toe strekt al uw begeer,
        Zult gij daar hebben, ja veel meer;
        Want niemand heeft het ooit betracht,
        Of het minste deel daar van gedacht.
      
      
        Begeert gij schoonheit van gelaat,
        Die het schoonste schoon te boven gaat?
        Gods heyl'gen zullen blinken daar
        Gelijk de glans der Zonne klaar.
      
      
        Begeert gij snelheit, sterkte, kracht?
        Zij hebben daar der Englen macht,
        Want ieder in Gods Koninkrijk
        Den Engelen zal zijn gelijk.
      
      
        Of zijt gij hertelik belust
        Op een lang leven vol van rust?
        Daar is gezonde eeuwigheit,
        En eeuwige gesondigheit.
      
      
        Hebt gij geneugt in zoet gesank?
        Der Englen choor zal met geklank
        Zeer lieflik zingen: ja zelfs gij
        Zult uwen stem daar voegen bij.
      
      
        Of strekt uw lust tot lekkernij?
        Met Christo zelve zullen wij
        Aen-sitten in zijn Koninkrijk
        En aan zijn Tafel te gelijk.
      
      
        Behaagt u ook een schoon gewaad,
        Dat onbesmet en cierlik staat?
        Men wandelt altijd met den Heer
        In witte kleed'ren op en neer.
      
      
        Of zo u de verborgentheit
        Van d'alderdiepste kennis vleyd;
        Wij kennen nu ten dele maar,
        Daar kent en weet men alles klaar.
      
      
        Of zo gij ook verlangt en tracht
        Na Heerschappij en Opper-macht;
        Die overwint, zal met Gods Soon
        Voor eeuwig zitten in zijn troon.
      
      
        Is het vrolikheit waar na gij staat?
        Van vreugde werd men daar verzaad,
        En zijne rechterhand is rijk
        Van lieflikheden eeuwiglijk.
      
      
        Of is er andere geneugt,
        Waar door gij wenst te zijn verheugt?
        Gij zult aanschouwen Gods aanschijn,
        Die alles zal in allen zijn.
      
      
        Mijn ziel, wat maakt gij noch benen?
        Zoekt het geen dat boven is, alleen:
        Verwacht in hoop de saligheit
        Die God daar heeft voor u bereid.
      
      
        Daar uwen schat is, laat altijd
        Uw hert aldaar ook zijn met vlijt;
        Verwacht met blijdschap en geduld
        Tot dat gij dien bekomen zult.
      
    
  