
    
      
        ‘Weest 'er gegroet, schoon Herderinne,
        De Liefde dringt mij sterk aan,
        Ik voel mijn berooft geheel van zinne.
        Kan ik geen troost van u verwinnen,
        Dat gij mij wilt ten antwoord staan?
      
      
        Want ik leg stadig heele nagten
        Dat ik peins om u, mijn zoete kind.
        Daarom en laat mij niet lang staan wagten,
        Gij kunt mijn pijn heel gaan versagten
        Als gij mijn maar geeft weder-min.’
      
      
        ‘Jonkman, houd op van al uw klagen
        Want ik en kan mij dat niet verstaan
        Dat gij u nood zo aan mij komt klagen
        Om mij zo veel eer te dragen.
        Wel, waar komt dit zo gau van daan?
      
      
        Daar ik nog noit, in geen occasie,
        Of conversatie en hebbe gehad
        Als lest in de nieuwe spruit Plantagie,
        Met onze Schaapjes, vol couragie
        Daar gij met mij te praten zat.’
      
      
        ‘Schoon Lief, en ik moet het u openbaren:
        Sedert die tijd dat ik u daar zag
        En onze Lammeren te samen waren,
        Wat is mij droefheid wedervaren!
        Om u zo treur ik nagt en dag.’
      
      
        ‘Jonkman, u klagen is verloren,
        Ik ben tot Trouwen nog niet gezind,
        Geen minnaar kan mijn Jonk hert bekoren.
        Daarom en wilt u niet verstoren
        Maar ziet dat gij een ander mint.’
      
      
        ‘Niemand kan ik ter wereld minnen
        Nog ook niet klagen mijn droefheid groot
        Als u, mijn over zoete Herderinne,
        Die ik geheel, met hert en sinne,
        Steeds zal beminnen tot in der dood.’
      
      
        ‘Jonkman, 'k geloof, het zijn geile lusten
        Daar u Jonk hert mee bevangen zal zijn.
        Dat gij een maagd op het Bet zag rusten
        Die uwe minne-brand eens blusten,
        Dan waar genezen u smert en pijn.’
      
      
        ‘Schoon Lief, wilt staken al die gedagten
        Want ik bemin u in eer en deugd
        En stort u uit mijn droeve klagten.
        Zoudt gij daar door niet weder tragten?
        Met zoete woorden mijn hert verheugt!’
      
      
        ‘Jonkman, houd op van al u klagen,
        Want al mijn praten is veinzerij.
        Een maagd moet altijd listig vragen
        En tot respect haar eerbaar dragen
        Wanneer een Jonkman komt daar bij.’
      
      
        ‘Wel, is mijn droefheid dan ten enden?
        Zijt gij bewogen, og Herderin,
        Mijn te verlossen uit veel elenden,
        Zal ik met vlijt dan gaan wenden,
        Drijven mijn Schaepjes de stal waart in.’
      
      
        ‘Ja Herder, gaat maar na de weiden,
        Zij zijn verzadigd heel gants met groen.
        En laten wij samen ons wat vermeiden
        En met genugten dit gaan verbreiden.
        Komt Herder, geeft mijn daar op een zoen.’
      
      
        ‘Schoon Lief, ik neem u in mijn armen.
        Ik zal u beminnen en wezen getrouw
        En u voor angst en druk beschermen.
        Gij hebt verhoord mijn droevig kermen,
        En gij zult wezen mijn Lieve Vrouw.
      
      
        Komt Herders, wilt nu vreugde aanschouwen
        En maakt nu een kranse van Lauwerier
        Om op het hoofd van mijn Lief te bouwen!
        Wat grote vreugd, nu zal ik trouwen!
        Mijn zoete Lieve Kaatje, komt maar hier!’
      
    
  