
    
      
        O Israël, neem mijne leer ter oren,
        Wil, o mijn volk, naar mijne rede horen:
        'k Zal mijnen mond met spreuken nu ontsluiten,
        En zaaken door mijn tonge en zangen uiten,
        Voor langen tyt gebeurt, verborgentheên;
        En het geen van outs aan des Heren volk verscheen.
      
      
        het Zijn zaaken die de vaders ons vertelden,
        En ons bekent door het geens 'er ons van meldden.
        Wij zullen ze hun kindren niet verhelen:
        Maar het nakende geslachte mededelen
        De loflykheên des Heren, en zijn kracht,
        En wonderen, de wereld door gedacht.
      
      
        Want hij heeft zijn getuigenis gegeven
        In Jakob; en een wet gesteld daar neven
        In Israël, die hij gebood t'ontvouwen
        Den kinderen; opdat zij door het beschouwen
        Verruke, die weer verhaalden aan het geslacht,
        Van kind tot kind, in d'eeuwen voortgebragt.
      
      
        Dat zij hun hope op God ook zouden stellen,
        En in den mond steeds zijne daaden spellen,
        Zodat ze zijn geboden trou bewaarden;
        En nimmermeer naar hunne vaders aardden;
        Een muitziek volk, hardnekkig tegen God,
        En met zijn hart vervreemt van zijn gebod.
      
      
        De kinderen van Ephraïm in wapen,
        En met den boog als tot den krijg geschapen,
        Zijn omgekeerd ten dage van het strijden.
        En omdat zij Gods heilverbondt ontwydden,
        En weigerden te wandlen in zijn wet,
        Is des vijands voet hun op den nek gezet.
      
      
        Gods daden, die men grondig had te weten,
        Zijn teffens met de wonderen vergeten,
        Zoo luisterrijk bedreven voor hunne ogen,
        Als zij zijn uit Egiptenlandt getogen;
        Den vaderen getoond in Zoans veld;
        Volwaardig door alle eeuwen heen gemeld.
      
      
        Hij heeft de zee gekloft, en deed' de watren,
        Die door het geklots en gonzen vreeslijk schatren,
        Op enen hoop als staan, om door te trekken,
        Voor Israël, dat hij des daags kwam dekken
        Met ene wolke, en des nachts met vierig licht;
        Tot blinding van des vijands fel gezicht.
      
      
        Hij kloofde zelf den rotssteen, op zijn wenken,
        Om het morrend volk als uit een kolk te drenken
        Der woestenij, in het grondloos diep besloten.
        Want uit de rots zijn stromen voortgevloten
        Door zijne kracht; de watren zijn gedaald
        Als vloeden, uit een volle bron gestraald.
      
      
        Noch voeren zij gedurig voort in het kwade,
        En maakten zich onwaardig zijn genade:
        Zij tergden stout het Allerhoogste wezen,
        In het woud, totdat zijn toorn is opgerezen.
        Zij hebben God, belust op spijze, in het hart
        Verzocht, gehoond, en zijne magt gesart.
      
      
        Hoe, spraken ze, zou God, door zijn vermogen,
        Een tafel hier toerichten voor onze ogen,
        Terwijl wij zijn in dorre wildernissen ?
        Zou hij hier ons ook brood en vlees opdissen,
        Nadat hij heeft de stromen door zijn kracht,
        En beken uit den rotssteen voortgebragt ?
      
      
        Zulks hoorde God, en werd geheel verbolgen,
        Hij zette zich om Jakob te vervolgen;
        Zijn gramschap werd gelijk een vier ontsteken,
        Om zich in toorne aan Israël te wreken.
        Dewijl zij niet geloofden aan zijn woord,
        Noch op zijn heil betrouden als het behoort.
      
      
        Hij gaf hun uit de wolken zijnen regen
        Van hemels koorn, met enen vollen zegen.
        De deuren van den hemel opgesloten,
        Is het Man tot hen in overvloed gevloten;
        Zoo aangenaam, zoo smaakelyk, zoo wit
        Als honig en het zoetste amandelpit.
      
      
        Toen hebben zij het hemels brood gegeten
        Der Magtigen, in magt niet af te meten.
        Hij zond hun toe den teerkost tot verzading,
        Terwijl hij bleef hun hoeder ter verdading.
        Hij dreef den wind die uit het Oosten ziet,
        En het Zuiden aan, in des hemels luchtgebiedt.
      
      
        Door zijne magt en Goddelijke sterkte,
        Waardoor hij zoo veel wonderheden werkte,
        Heeft hij ook vlees als stof op hen geregent.
        het Gevogelt is hun uit de lucht bejegend
        Als zand der zee. het vloog in het midden neer
        Des legers, om zijn tenten heen en weer.
      
      
        Toen aten zij tot zatheit, naar hun lusten,
        Die zij met vlees, naar hun begeerte, bluschten;
        Maar hunne lust was noch niet aan het bedaaren,
        De spijze noch niet nederwaart gevaaren,
        Maar zat noch in de tanden en den mond,
        Wanneer de Heer ter wraake en straffe opstond:
      
      
        Wanneer Gods toorn, door yvervier aan het blaaken,
        De vetsten kwam al brandende genaaken,
        En nedersloeg de bloem van Isrels helden,
        Waarmee men zag bezaait de dorre velden.
        Maar boven dat verhardden zij zich voort,
        En hebben naar Gods woorden niet gehoord.
      
      
        Zij sloegen geen geloof aan zijne werken.
        Dies kwam hij ook hun dagen zelf beperken
        Tot ydelheit, waarin zij mosten sneven,
        En gans verschrikt in hunne jaaren leven.
        Doch als hij hen dus doodde en nedersloeg,
        Ronde elk het quaade en zocht den Here vroeg.
      
      
        Zij dachten dat God was hun rotse en hoede,
        Hun heiland en bezorger van het goede,
        Dat d'Allerhoogste alleen hun kon behouden;
        Waardoor zij hem, in schyn, hun heil betrouden,
        Doch vleiden hem met hunnen leugenmondt,
        En valse tonge, een allersnoodsten vond.
      
      
        Dewijl hun hart was vol van vuile streeken,
        En niet oprecht, (het is in hun doen gebleken)
        En zij niet trou Gods heilverbondt betrachtten.
        Doch hij kwam door zijn goedheit dit verzachten,
        En zoende zelf hunne ongerechtigheit;
        Zodat zijn toorn op hen niet werd verspreidt.
      
      
        Hij dachte dat ze vlees en mensen waren,
        En ydle wind, die, eenmaal wechgevaaren,
        Niet wederkeert, maar vliegt naar zijne dryving.
        Hoe menigmaal was hun bedrijf tot styving
        Van bitterheit, en tegen God gekant,
        Tot zijne smert, in het woeste Arabisch land !
      
      
        Want zij, als of ze wilden God verkloeken,
        Bestonden hem al weder te verzoeken,
        Ja dorsten stout zelf Isrels God, zoo heilig,
        Beperken, en vergaten hoe hij veilig,
        Door zijne hand, hun gaf dien groten dag,
        Toen Jakobs zaad voor het leste Egipten zag:
      
      
        Daar hij met magt zijn zegetekens stelde.
        Gelijk hij ook syn wondren in den velde
        Van Zoan heeft doorluchtig laaten schynen.
        Wanneermen hen zag door den dorst verkwijnen,
        Omdat hij al hun vloeden hadde in bloed
        Verandert, en geen' stroom hier voor behoed.
      
      
        Toen zond hij een vermenginge met hopen
        Van ongedierte, als uit de lucht gedroopen,
        Dat hen verteerde; en vorsen, die hen plaagden,
        Zodat 'er al de landen over klaagden.
        Den kruidtworm gaf hij al hun veldgewas,
        Hun' arbeidt aan den sprinkhaan, met het gras.
      
      
        Hun wijnstok sloeg hij neer met hagelsteenen;
        Met hagel, daar ook vier uit heeft gescheenen,
        Heeft hij geveld de wilde vygeboomen.
        Ook zag men het vee door hagel overstromen:
        Hun beesten zijn door koolen viers verbrand:
        Zijn gramschaps gloed ontstak het gansche land.
      
      
        Verbolgentheit, verstroortheit, angstig vrezen,
        Benaautheit, die men las uit yders wezen,
        En boden van veel quaadts heeft hij gezonden.
        Hij woeg zyn' toorn bij hunne boze vonden:
        Maar hij ontrok hen niet van des doods geweld,
        En al hun vee wierdt door de pest geveld.
      
      
        Toen Farao, verhard, dorst God vertoornen,
        Versloeg hij al Egiptens eerstgeboornen,
        het Beginsel van de krachten in Chams tenten.
        Hij voerde voort zijn volk bij regimenten,
        Als kudden, in de dorre woestenij;
        Thans van de hand van zyn' vervolger vrij.
      
      
        Hij leidde het geheelyk buiten zorgen,
        En vreze, als in de wolkkolom verborgen;
        Terwijl de zee den vijand kwam bedekken.
        Zoo dat het tot de landpaal konde trekken
        Van Sinaï, den berg van heiligheit,
        Door zijne hand ter heerlykheit bereidt:
      
      
        Toen dreef hij weg voor Isrels aangezichte
        Het heidendom, dat voor zijn wapens zwigtte;
        Het leger viel in het snoer van Kanans erven;
        Zijn tenten liet hij Israël verwerven:
        Maar het ontrou volk verbitterde weer God,
        En smaadde zijn getuignis en gebod.
      
      
        Het week wel haast te rugge, gans troulooslyk,
        En handelde, gelijk de vaders, booslijk:
        Toen is het omgekeerd gelijk een boge
        Bedriegelyk gespannen voor het oge.
        Het volk heeft hem tot toornigheit verwekt
        Door beeldendienst, en hoogten, vuil bevlekt.
      
      
        God hoorde het, en werd schrikkelijk verbolgen
        Op Israël, dat hij schier had verzwolgen,
        En in zyn' toorn onwaardiglijk versmaadde,
        Zodat hij zelf, ten blijk van ongenade,
        De tente van zijn woninge verliet
        Te Silo, en zijn heiligdom verstiet.
      
      
        Zijn sterkte gaf hij over in de banden,
        De Bondtskist viel des vijands magt in handen:
        Zijn heerlykheit liet hij door zijn partijen
        Schofferen, en zijne offersteê ontwyen.
        Hij leverde zijn volk aan des vijands zwaard,
        En heeft in toorn zijn erfdeel niet gespaard.
      
      
        Het vier verslond de bloem der jongelingen.
        Hun dochters zijn, in des veranderingen,
        Hoe jong en schoon, door geen gezang geprezen,
        Gelijk het op haar troufeest plag te wezen.
        Hun Priesters zijn door des vijands zwaard gedood,
        Terwijl geen traan hun weduwen ontvloot.
      
      
        Toen zagmen God als van den slaap ontwaaken,
        Zijn gramschaps vier raakte in zijn kracht aan het blaaken;
        Gelijk een held, vol moed en blij van harten,
        Juigt van den wijn, en durft den dood uittarten.
        Hij sloeg ook zijn partijen in den staart,
        En heeft met smaat hen eeuwiglijk bezwaard.
      
      
        Doch hij, vergramt, heeft Josefs tent verworpen,
        Zijne ere week uit Silo en zijn dorpen.
        Hij heeft zijn huis niet in den stam verkoren
        Van Efraïm: maar Juda dat beschoten,
        Op Sions berg; de plaats bij hem bemint:
        Waarop men ook zijne Aanspraakplaatze vindt.
      
      
        Hij bouwde daar zijn Heiligdom als bergen,
        En hoogten, die de lucht en hemel tergen:
        Als d'aarde, die hij heeft in eeuwigheden
        Gegrondvest, nooit uit d'assen wechgegleeden.
        En hij verkoos voort David zijnen knecht
        Tot koning, als hij hem had toegezegt.
      
      
        Hij nam hem, en ontrok hem van de kooien
        Der schapen, en der teêre zuigende ooien.
        Opdat hij zou zijne erfenisse weiden,
        En Israël naar wet en reden leiden.
        Ook heeft hij het, naar zijne oprechtigheit,
        Met veel beleit en kloek verstand geweidt.
      
    
  