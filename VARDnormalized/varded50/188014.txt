
    
      
        ALle die met haat en nijt
        Tegen mij ontsteken sijt,
        Laat nu blijken u gemoet
        Over mijn voornaamste goed.
      
      
        VVeet dat ik hebbe enen staat
        Die het al te boven gaat.
        Niemand is zo groot van macht
        Die ik bij mij zelven acht.
      
      
        Genen Koninck op der eerdt
        Die ik acht van zulker werd.
        Prins en Vorst wie dat het zij
        Stel ik ver beneden mij.
      
      
        Gisteren des avonds laat
        Kreech ik deze nieuwe staat,
        Als ik slaaf geworden ben
        Van de schoonste die ik ken.
      
      
        Al de loon die ik verwacht
        Is geen rijkdom, is geen macht,
        Maar dat zij eens van ter zij
        VVerp' een lieflijk oog' op mij.
      
      
        Dat zij met die zoete mond
        Die mij doodelicken wond,
        Daar mijn ziel haar herberg heeft,
        Daar zij woont en altijd leeft.
      
      
        Met de deuren van koraal
        Daar Cupido heeft zijn sael,
        Daar hij eerstmaal is geteld,
        Tegen mijne lippen spelt.
      
      
        Doende daar bij enen lach,
        Die niet sachter wezen mag,
        Zoeten dief van mijn gemoet,
        Die mij levend' sterven doet.
      
      
        En die woorden die mijn hert
        Doen beminnen zijne smert,
        En dat Goddelijk verstand
        Dat den hemel heeft geplant.
      
      
        Dat is honig, dat is wijn,
        Dat zal mijn betaling zijn.
        Hier voor, wie't behaagt of spijt,
        Ben ik mijne vrijdom kwijt.
      
    
  