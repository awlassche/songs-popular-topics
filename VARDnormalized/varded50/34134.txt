
    
      
        Mijn alder-liefste lief Clorinde,
        Mijn roem, mijn blom, mijn wel beminde,
        Verkwikt 'tghemoet van mijne jeugd,
        Haar eer, haar lof, mag ik vrij roemen,
        Ik derf haar vrij Goddinne noemen,
        Want zij verdiend sulckx door haar denkt,
        Haar wezen, geprezen,
        Is het 'tgheen dat mij verheugt.
      
      
        De Zon en gaf nooit klaerder stralen,
        Als uit haar lieve oogskens dalen,
        Als zij maar loddelyck en lonckt,
        Haar poezel wanghskens als de rozen,
        Haar lipkens als coraelen blozen,
        Als het lieve meysken soetjens pronckt,
        Haar wezen, geprezen,
        Door min mijn hert ontfonckt.
      
      
        Zij is volmaakt in schoonigheden,
        Schoon van gelaat, en schoon van leden,
        Zoet van ghemoet, en zoet van spraak,
        Kloek van verstand, goed van manieren,
        In alles weerdig om te vieren,
        In haar leidt al mijns ziels vermaak,
        Haar wezen, geprezen,
        Is het 'tgheen daar ik naar haak.
      
      
        Schoonste Prinses roem der Jong-vrouwen,
        Laat mij toch uwe jonst behouwen,
        Gunt mij u hert, en u ghemoet,
        Zo zal ik mij, tot uwaerts keren,
        En al-tydt als mij liefste eren,
        En schenken u mijn goed, en bloed,
        En geven, mijn leven,
        Voor u Cloride zoet.
      
    
  