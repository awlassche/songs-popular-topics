
    
      
        O Amsterdam! gij Stad verheven,
        Lust-hof en Siersel van ons Land;
        Daar veel mensen gerust in leven,
        En doen haar nering abandant.
      
      
        Gij zijt versierd aan alle kanten,
        Met schone Dochters excelent,
        Die behagen de jonge quanten,
        En heb ik in mijn hert geprent.
      
      
        Hoe wel ik nu ter Zee moet varen,
        Tegen de woeste Baren aan;
        Ik hoop noch met mijn Lief te paren,
        Of anders is mijn vreugd gedaan.
      
      
        Al heb ik met mijn uitverkoren
        Gehad zeer weinig reden zoet;
        Wij zijn nochtans tezamen geboren,
        Verenigd te zijn met ootmoed.
      
      
        Nu voor mijn Pen die moet hier zwijgen,
        Want het mij aan de tijd manqueert,
        Maar mijn gedachten hoger stijgen,
        Die hebben mij gants over-hert.
      
      
        Hadieu Princesse mijner zinnen,
        Met al u gespelinnen fijn;
        De Reis die ik nu ga beginnen,
        Die zal wel eens ge-endight zijn.
      
      
        God wil u te zam bewaren,
        Voor alle druk en tegenspoed,
        Wilt u harten doch niet bezwaren,
        Om het verganckelijcke goed.
      
    
  