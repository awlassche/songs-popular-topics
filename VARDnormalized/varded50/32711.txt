
    
      
        HOe vremt zijn u ghenaden,
        Hoe wonder zijn u daden,
        Mijn kind en tezamen Heer!
        Wat doet gij mij aanschouwen,
        Mij, boven alle vrouwen
        Door u gelukkig zeer.
      
      
        Ik zien (wie zal het vervelen)
        Een kinders rol u spelen,
        Het toneel is mijnen schoot.
        Ik zien daar heel verwonderd
        Dat gij, die boven dondert,
        Hier deerlijk schreyt uit noot.
      
      
        'K moet u in doeckxken binden,
        V ermkens over-winden,
        Als of gij niet vermocht.
        Ik moet u dikwijls wiegen
        Die door u macht doet vliegen:
        De voghels in de locht.
      
      
        Ik moet u gaan gewennen
        Als kind te leren kennen
        Mijn maeghdelijcke borst:
        Daar gij die zelf doet groeien,
        En't zog daar in doet vloeien:
        Verzaad daar uwen dorst.
      
      
        O machtig Heer der Heren
        Dat gij van mij wilt leren
        Op uwe voetjens staan!
        O Schepper ongemeten,
        O drayer der Planeten,
        Moet ik u leren gaan?
      
      
        Ghylaet u leren spreken
        Die tongen om te preken,
        Die geeft en roert al om,
        Gij leert van mij pa, paken,
        En zeggen nu ma, maken;
        Of anders blijfdy stom.
      
      
        Met lach en kinder-trecken
        Zien ik u, God, bedekken
        V Groot moghende verstand
        Ik zien u soetjens springen,
        Als ik begin te zingen
        En heb u bij der hand.
      
      
        Gh' en wilt kwansuis niet weten
        Mijn vreugden ongemeten
        Die gij mij Liefste jont,
        Als ik mijn lust mag blussen
        Met u dikwijls te kussen
        Aan uwen zoeten mond.
      
      
        Dan gaat gij met mij spelen,
        En boven alle velen
        V Moeder gij vermaeckt.
        Komt lieflijk mij bekijken,
        Mijn wangen overstrijken,
        Dat het hert in liefde blaeckt.
      
      
        Heel slecht is al u wezen,
        Waar in men klaar kan lezen,
        Dat kindsheid gij bemint.
        Heel simpel zijn u ooghkens,
        En alle u vertooghkens
        Van een onnozel kind.
      
      
        O Soon, gij moet wel haten
        Vernedert boven maten
        Der werelds hooverdij,
        Die u zo slecht komt dragen
        In alle uwe dagen
        Verniet aan alle zij.
      
    
  