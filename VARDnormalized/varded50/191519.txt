
    
      
        O Coridon ziet hier den stal,
        Daer't kleine kintjen liggen zal:
        Spreekt Tyther de Moeder aan,
        En vraagt haar eens of wij te samen mogen binnen gaan?
        Komt Herderkens maar zijt toch stil,
        Mij dunkt dat kindeken wat slapen wil
      
      
        O lieve Moeder weest gegroet,
        Zijt willekom o kintjen zoet,
        Den hemel is om u verblijd,
        En d'Engelen die zeggen dat gij ons Verlosser zijt:
        Knielt Herderkens knielt voor hem neer
        Dit kleine kindeken is uwen Heer.
      
      
        O kintjen zoet hoe ligt gij hier
        In het kribbeken en zonder vier?
        Heeft Bethleem de naaste stad,
        Lief kindeken niet een klein kamerken voor u gehad?
        O Herderkens gelijk gij ziet,
        Het volk van Israel en kent God niet.
      
      
        Loopt Engeltjens laat ook uw stem
        Eens horen over Bethleem?
        De poorten zullen open gaan,
        En al de huizen voor Messias open staan
        Neen Herderkens al zijnen wens
        Is na een vierigh herte van den mens.
      
    
  