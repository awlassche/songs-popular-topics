
    
      
        Ris op mijn ziel! nu is het tijd,
        Nu met een hert geheel verblijd,
        Den Here lof gezongen:
        Hij heeft de dood van u gedaan,
        En zijne banden doen vergaan,
        Uw lijf het graf ontwrongen;
        Loofd hem
        Met stem;
        Laat de snaaren
        Daar mee paaren
        t'Zyner eren:
        Loof den Here aller heren.
      
      
        De dood had mij in zijn geweld,
        En met zijn seyssen neergeveld:
        Ik lag in het graf verslonden;
        Toen hij mij door zijns Vaders macht
        Trok uit die Ã¡kelyke nacht,
        En aan u heeft herbonden:
        Loofd hem
        Met stem;
        Laat de snaaren
        Daar mee paaren
        t'Zyner eren:
        Loof den Here aller heren.
      
      
        Gij Joden, ziet de heerlijkheid
        Die Jesus voor u heeft bereid;
        Wilt in zijn naam geloven,
        Dewijl gij, voor uw ogen, ziet;
        Hoe hij de hel, en dood gebied,
        En ons opvoerd na boven.
        Loofd hem
        Met stem;
        Laat de snaaren
        Daar mee paaren
        t'Zyner eren:
        Loof den Here aller heren.
      
    
  