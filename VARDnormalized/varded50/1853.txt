
    
      
        DE reden door de tijd bevind,
        Dat niets zo vreemd alhier verschijnt
        Noch immer is verschenen,
        Of't strekt om te verenen.
      
      
        Natuur heeft alles wel beschikt
        Der dingen wezen zo verstrikt,
        Vermaagschapt aan de vrede.
        Door eendrachtighe zede.
      
      
        Hoe striblich, ook nochtans vergaard,
        Vier, Water, Lucht, de zwarte Aard
        Door onderlinghe krachten,
        Haar al tot paaren trachten.
      
      
        De Vissen in de wilde Zee,
        En het geyle mennichformich Vee,
        Dat joockt al na den ander,
        En menght zich met malkander.
      
      
        Den over-hooft van al het ghediert,
        De Mense, met vernuft versierd
        Door hertz-tocht, en bewegen,
        Tot minnen is genegen.
      
      
        De wereld sou haast ijdel zijn,
        Ten waar de lieve-leide pijn
        Die vvy zo tochtig voelen,
        In onze herten woelen.
      
      
        Gij Bruygom hebt ook wel gesmaakt
        Hoe dat de Min de herten raakt:
        De Bruid kan't ook getuigen,
        Hoe hij ons zin kan buigen.
      
      
        Gaat aan, gaat aan, geliefde lien,
        Ter plaatse daar het gevecht zal schien,
        Daar niemand van u beiden,
        Zal roepen om te scheiden.
      
      
        Voegt t'saam twee zielen in een lijf,
        En komt dan uit als Man en Wijf,
        En vveest zo de voor-beelden,
        Van ons verhoopte vveelden.
      
      
        Be-yvert doch zo dezen staat,
        Op dat de wereld niet vergaat.
        Blijft gij In Liefde Bloeien,
        Gods heil zal u toe vloeien.
      
    
  