
    
      
        HOort mij, o gij Venus-dieren,
        Daar de Vryers met een brand,
        Nacht en dag met lust na zwieren,
        Klagen van haar droeve stand,
        Wilt gij vrij van smerte wezen
        Zwijgt en denkt,
        Laat niet blijken, het wordt mispresen,
        Want het krenckt.
      
      
        het Is een Vryers vreugd en leven
        Als hij het Meisje dat hij vrijt,
        Mag een klare teken geven
        Hoe veel smerte dat hij lijt,
        Liefde groeyt in tegenheden,
        Want men ziet:
        Daar men nooit heeft om gestreden,
        Acht men niet.
      
      
        het Kan een Maagd tot nadeel strekken,
        Als zij ymant gunst verleend,
        het Zal haar reine plicht bevlekken,
        Bij een Vrijer die het niet meent.
        Als de Liefde wordt na wensen
        te Huis gebracht,
        Dan zo wordt zij bij veel mensen
        Licht geacht.
      
      
        het Kan de liefde doen verkouwen
        Als een Vrijster gunst aenbiet,
        Voor de tijd, het zal haar rouwen,
        Want het past een Maget niet,
        het Geeft veel wonden, duizend vrezen,
        Leert vriendin:
        Vrijers moeten slaven wezen
        In de min.
      
      
        Menich linckert gaat vertrekken
        Als een Dochter is in het net,
        Dan zo gaat hij haar begekken,
        Ziet op reden noch op wet.
        Vryers woorden, vryers eeden,
        Zijn maar wind,
        Al de zoetheid, al de reden,
        Haast verswint.
      
      
        Wilt gij Venus Altaar cieren,
        Maagden die noch jeugdig zijt,
        Pluckt eerst bloempjes van manieren
        Die recht bloeien op haar tijd,
        Vlecht een krans van deze bloemen
        Tot u eer,
        Dan zal niemand van u roemen
        Immermeer.
      
    
  