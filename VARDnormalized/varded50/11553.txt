
    
      
        WIe voor het sloven van de pijn
        Ten laatsten noch mag vrolijk zijn:
        En wie voor al zijn waken,
        Den Lauwer mag genaken:
      
      
        Die Held kan d'arbeyd en de vlijt,
        Vergeten door de zoete tijd:
        Hij kan de Palmen plukken,
        En om zijn Voorhoofd drukken.
      
      
        Gij Bruidegom verdiend een kroon,
        Gij krijgt hier ook u lieve loon:
        Den loon voor al u draven,
        En voor u moeilijk slaven.
      
      
        Gij Bruid u zoete lust geniet,
        Hier is u troost voor al het verdriet:
        Hier zijn al u genuchten,
        En jeughdelijcke vruchten.
      
      
        Vertrekt van hier en schuylt in het groen,
        En wacht den zegen van u doen:
        Wacht in de zoete Lenden
        Den zegen van u enten.
      
      
        Wacht vruchten daar de zoete lust,
        In vinden mag vermaak en rust:
        De vrucht waarom wij leven,
        En in des Staat begeven.
      
      
        Dat zij u Dis, gelijk een Krans,
        Verstrekken voor een ronde dans:
        En dat ze steeds beklijven,
        Als Tacxkens van Olijven.
      
      
        ‘Wie Godes Woord in eren hout,
        ‘En op zijn heyl'ge Wetten bouwt,
        ‘Die zal het Land be-erven,
        ‘En des Hemels vreugd verwerven.
      
      
        ‘Die Man zal al den zegen zien,
        ‘Die God den vromen aan komt bien,
        ‘Die erft ook al de schatten,
        ‘Die het houwelijck om-vatten.
      
    
  