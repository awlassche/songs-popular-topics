
    
      
        Gij boze Zondaars moogt wel beven,
        Die voortaan zoekt hier in dit Leven,
        Des Werelds lusten en playsier,
        Waar door gij eeuwig gaat verloren,
        En eens die droeve stem zult horen,
        Gaat weg van mij in het Helsche vier.
      
      
        Zeer schielijk werd hij weg-genomen,
        Want ziet de Duivels zullen komen,
        En slepen u gelijk een hond,
        Naar het vuur, alwaar veel duizend pijnen,
        Die nimmermeer zullen verdwijnen,
        Staag werd gevonden te aller stond.
      
      
        Wiens hert bevangt geen schrik of vrezen;
        Want daar zal het eeuwig duister wezen,
        En nimmermeer een schemer-ligt,
        Gij zult wel knerssen op u tanden,
        Dat gij u voeten ende handen,
        Hier staag tot onregt hebt gerigt.
      
      
        Maar niet en zal het u konnen baten,
        Gods toren zal u nooit verlaten,
        De Duivels zullen met vermaak,
        U schier verstikken door het roken,
        En het Vuur al meer en meer op-stoken.
        Dit alles is haar lust en smaak.
      
      
        Gods goedheid moet gij staag ontberen,
        En het vuur en zal u nooit verteren,
        Waar in gij eeuwig branden moet;
        Gij zult ook nimmer zijn met vreden,
        Ja niet een Lid van al u Leden,
        Verminderd werd door deze gloed.
      
      
        Hoereerders staakt u vuyle lusten,
        En zoekt voortaan niet meer te rusten,
        In de een of de ander Hoer haar schoot;
        Wilt dezen Regel voor u stellen,
        Haar wegen leiden u ter Hellen,
        En in een eyndeloose Dood.
      
      
        Gij Dronkaerts laat u dit niet belgen;
        Die Bier en Wijn weer in te zwelgen,
        Tot dat gij stom legt op de straat,
        Wilt gij het des werelds vreugd verklefen?
        Gij zult den Hemel haast verliezen,
        De Hel voor u al open staat.
      
      
        Gij Rijke, die dikmaals den Armen
        Laat voor u deur zo droevig karmen,
        En dat slegts maar om een stuk Brood,
        Gij jaagt hem als een hond na buiten,
        God zal u uit den Hemel sluiten,
        In de allerschrikkelijkste nood.
      
      
        Wel vrienden wilt u naarstig weren,
        Om van die wegen af te keren,
        Op dat gij namaals zeer verblijd,
        U Schepper eeuwig meugt loven,
        En zo de Duivelen beroven,
        Haar Heerschappij tot aller tijd.
      
      
        Wij bidden u, o Opper-Koning,
        Logeert ons in u Hemels Woning,
        Alwaar het altijd Dag zal zijn,
        Wilt ons door uwen Geest geleiden,
        Op dat, wanneer wij zullen scheiden,
        Bevrijd zijn van de Helsche Pijn.
      
    
  