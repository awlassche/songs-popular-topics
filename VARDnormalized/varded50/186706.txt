
    
      
        Ik vlucht tot u, o heil der vromen,
        Maak, Heer, mij dus gepraamt
        Niet eeuwig lang beschaamt,
        Maar doe mij dit vervolg ontkomen.
        Toon datge blijft genegen
        Gerechtigheit te plegen.
      
      
        Neig haast uw ore tot mijn bede,
        Red mij, dien hoop ten trots,
        Zij mij een sterke rots,
        Een magtig huis, en vaste stede,
        Op dat ik daar, met ere,
        Behouden in verkeere.
      
      
        Gij waart mijn rots, en burgt al lange,
        Zo lei, en dryfme voort,
        Als het om uw naam behoort,
        Voer mij uit netten, die ik bange,
        Voor mij verborgen, merkte,
        Want gij zijt mijne sterkte.
      
      
        Ik stel mijn geest in uwe handen,
        Gij waare God, en Heer,
        Verloste mij wel meer.
        Ik haat lichtvaardige verstanden,
        Die op wat ydels bouwen,
        En blyf den Heer betrouwen.
      
      
        Ik kan verheugt mij zeer verblijden,
        Om datge, van om hoog,
        Met uw goedgunstig oog,
        Mij korts noch aansagt in mijn lijden,
        En mijne ziels ellende,
        In haar benaauwtheit, kende.
      
      
        Gij slootme niet in des vijands handen,
        Doe hij mij, met syn net,
        Gevaarlik had bezet.
        Gij hield mijn voeten uit syn banden,
        En stelde die op wegen,
        Waar dat ze ruimte kregen.
      
      
        Zo zij mij, Heer, ook nu genaadig,
        En toef niet al te lang,
        Want, laas, het valt mij bang,
        Verdriet doorknaagt mijn oog gestaadig,
        Het doet mijn ziele kwijnen,
        En mijnen buik verdwijnen.
      
      
        Want droefenis verteerd mijn leven,
        Mijn jaaren gaan vast heen,
        In zuchten, en geween.
        Om het onrecht werk, bij mij bedreven,
        Verviel mijn kracht door plaagen,
        Die mijn gebeend doorknaagen.
      
      
        Om alle mijn benaauwers benden
        Wierd ik, als zeer gehaat,
        Mijn buuren tot een smaad.
        Ik ben een schrik voor mijn bekenden.
        Zien mij, op straat, de lieden,
        Ik siese van mij vlieden.
      
      
        Elks hart heeft mij, als dood, vergeten,
        Ik werd zo slecht geschat,
        Als een bedorven vat.
        Ik hoor wat vele mij verweeten,
        En moet veel opspraaks lijden,
        Vrees komt van alle zijden.
      
      
        Beraadtmen tegen mij te saame,
        Hun listig overleg
        Neemt dan mijn ziel al weg,
        Maar ik vertrouw op uwen naame,
        Want, Heer, ik zeg, met reden,
        Gij zijt mijn God ook heden.
      
      
        In uwe hand zijn mijne tijden,
        Zo red mij uit den brand
        Van mijne vijands hand,
        En wil mij, op uw tijd, bevrijden,
        Van die, zo hels verbolgen,
        Mij zonder schuld vervolgen.
      
      
        Doe op uw knecht uw aansigt lichten,
        Behoume door het geleid
        Van uw goedgunstigheit.
        Beschaamme niet, noch laatme zwichten,
        Want als ik recht begeere,
        Aanroep ik u, o Here.
      
      
        Geef het godloos zaad een schaamrood teken,
        Ja het zink, en swyg in het graf,
        Zendt loogenaars hun straf.
        Verstom de lippen die hard spreken,
        En, om syn rechte paaden,
        het Vroom volk hoogmoedig smaaden.
      
      
        Wat hebtge niet al goeds ten leven,
        Voor alle die oprecht
        U vrezen, weggelegt!
        En voor die zich tot u begeven
        Gewrocht, dat mensen kindren,
        Die het zien, niet konnen hindren!
      
      
        Gij bergtse veilig in het verborgen,
        Door uwes aansigts glans,
        Voor het rot des trotsen mans.
        Geen twisters tonge doet ze zorgen,
        Gij weetse voor syn treeken,
        In hutten, weg te steken.
      
      
        Men loof den Heer, die mij verschoonde,
        En, door getrouw geleid,
        Syn goedertierenheid
        Zo wonderbaarlik weer betoonde,
        Als in een vaste stede,
        Zulks niemand mij misdeede.
      
      
        Ik sprak wel haastig, doe ik zeide,
        Ik ben al afgesneen,
        Uw oog laat mij alleen,
        Maar als mijn stem noch tot u schreide,
        Om een behulpzaam teken,
        Zo hoorde gij mijn smeken.
      
      
        Godvruchtig zaad, bemint den Here,
        Die trouwe zielen hoedt,
        En leeddoen het hoog gemoed
        Zeer ruim vergeldt, tot zijner ere.
        Gij die hem wacht met smarten,
        Zijt sterk, en vast van harten.
      
    
  