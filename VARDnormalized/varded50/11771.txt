
    
      
        Ziet hier eens de vreugd bedrijven,
        En het wonderlijk krioel,
        Van des Isralijtsche Wijven,
        Wat gezwier en wat gewoel!
      
      
        Ziet hier komen zij met Velen,
        En met lieffelijck geklangh,
        Ziet haar op Tamboeren spelen,
        Met een vriendelijk gezang.
      
      
        Ziet de Reien haar vermakken,
        Ziet haar het hert eens open gaan:
        Hoort des wonderlijke zaken,
        En hoe des op der Harpe slaan.
      
      
        Zij verheffen hare keeltjes,
        Vol gejuygh en zoet gefluit,
        En zij bootsen met haar veeltjes,
        het Lof der Helden over-luit.
      
      
        Saul duizend heeft verslagen,
        Maar daar is noch groter Held.
        David heeft den prijs gedragen,
        En tien duizend neer-geveld.
      
      
        het Lof, dat hun des Vroutjens zongen,
        Vyt een gul en rein gemoed,
        Saul lag in het hert gewrongen,
        En dat stremde daar in roet.
      
      
        En hij loerde zeer door-slepen,
        Hoe hij dit doch wrekken sou:
        Saul kreeg zijn boze grepen,
        David die verdreef zijn rouw.
      
      
        Als hij op der Harpen speelde,
        Doen nam Saul zijnen spiet:
        Daar mee het tweemaal niet veel schelde,
        Dat hij daar zijn leven liet.
      
      
        ‘Dus baard waarheid dikwijls toren,
        ‘Vleien gunst, voor die daar vleyt:
        ‘Doch de waarheid moet men horen,
        ‘Waarheid dienter steeds gezeid.
      
    
  