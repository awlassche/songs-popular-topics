
    
      
        WIlt, o Heer, uw oor verlenen
        Aan mijn stenen,
        Neemt op mijn gebeden acht
        Die ik van des werelds einde
        Tot u seynde
        Als bezwijmt en zonder macht.
      
      
        Wilt mij op een rotse stellen
        Daar het kwellen
        Van geen vijand iets vermagh,
        Want gij waart mij van te voren
        Enen toren
        Daar ik mij te bergen plag.
      
      
        In uw tent zal ik mij geven
        Al mijn leven,
        En gaan wonen in u hut:
        Om te wezen zonder zorgen
        Daar verborgen,
        Van u vleugels wel beschut.
      
      
        Heer, gij hebt op mijn begeren
        Zonder weren
        Mijn geloften toe gestaan,
        En ons erfdeel aangewezen
        Die u vrezen
        En op uwe wegen gaan.
      
      
        Gij zult aan den Koning geven
        Lang te leven
        (Zo hij van uw hand verwacht)
        En zijn dagen zult gij rekken
        En doen strekken
        Van geslachten tot geslacht.
      
      
        Hij zal eeuwig voor u wonen
        Zijne kroon en
        Scepter zullen niet vergaan,
        Recht en waarheid en genade
        Vroeg en spade
        Zullen om zijn Throone staan.
      
      
        Zo zal ik voor alle dingen
        Psalmen zingen
        En met stem en harp-geflagh
        Uwen lof met dank verhalen
        En betalen
        Mijn beloften dag aan dag.
      
    
  