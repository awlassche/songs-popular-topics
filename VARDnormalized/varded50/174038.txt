
    
      
        WAt dunkt u, of dat een leven is
        Te leven onbedacht op het ongewis,
        O neen, dit leven
        Brengt veel tot beven;
        Maar die bedagt is, gaat gewis.
      
      
        Wat dunkt u, die zonder schaamte leeft,
        Of hij wat heeft, het geen het goede geeft,
        O neen onschaamte,
        Is onbetaamte,
        En past geen mens die ere heeft.
      
      
        Wat dunkt u, die aan zijn lusten hangt,
        Of hij wat heeft, daar van hij nut ontvangt,
        O neen de lusten
        Zijn tot onrusten,
        En geven het einde het gene prangt.
      
      
        Wat dunkt u, die zoo zijn lust bemint,
        Dat zij hem ophoudt, of hij dus wat wind,
        O neen, het baard kwellen,
        En groot ontstellen
        Door groot verzuim, dat veel verslint.
      
      
        Wat dunkt u, die lust heeft opgevat,
        In hoofdigheit, of hij bekomt dus wat,
        O neen, het baard klagen,
        Door groot mishagen,
        Want Godes toorn volgt als een schat.
      
      
        Hier tegen zoo merkt dit leven aan,
        Gelijk gij kunt, in tegendeel verstaan,
        En kiest het beste,
        Dat zal tot het leste
        U geven dat gij vast zult staan.
      
      
        Is dat niet een leven goed en zacht:
        Dat eerlijk is, en alles neemt in acht,
        Ja het wel ter degen,
        Want zulke wegen
        Die houden ons met God in kracht.
      
      
        Is dat niet een leven vol van vreugd,
        Die lust verwint, en vast bemint de deugd,
        Ja dit kan blijken
        Aan die bezwijken,
        Want zij vervallen tot onvreugt.
      
      
        Is dat niet een bezigheit zeer nut,
        Wie dat zijn huis regeert tot nut en stut,
        Ja die is vader,
        En een goetdader,
        Diens bron hier nooit werd uitgeput.
      
      
        Is dat niet het geen het werk vervult,
        Gestadigheit, want dat geeft menigvult,
        Ja het wel te rechte,
        Want het maakt van het slechte,
        Dat zulken huis werd overvult.
      
      
        Is dat niet die zijn beroep wel acht,
        Dat die in outheit leven kan heel zacht,
        Ja het jong vergaren,
        Dat maakt in jaren
        Dat iemand wordt van grote macht.
      
      
        Hier ziet gij nu twederlei gestel,
        Het tweede kiest, zoo blijft gij uit gekwel,
        O God wilt geven,
        Mij in mijn leven,
        Dat ik mij naar het beste stel.
      
    
  