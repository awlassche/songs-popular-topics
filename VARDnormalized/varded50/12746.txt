
    
      
        Gij Danssers, die den dans bemint met al u leden,
        Ik bid’ u, staat eens stil, het gaat al uit de kerf,
        U danssen is gemengd met duizend dertelheden,
        Gij springht vast voor de wind, en danst in u verderf.
      
      
        Komt herwaarts, en besiet waar dat ze zijn gedoken
        Die voor u zijn geweest; komt herwaarts en besiet
        Hoe deer’lijck dat zij van haar danss’ zijn af-gebroken,
        Besloten in het graf, nu stof en anders niet.
      
      
        O ydelheyts gebroed! Gij danst vats op en neder.
        Als Kalvers in de Mei, vol ongebondenheid:
        Maar denck, wanneer gij danst, en springt dus op en neder.
        Dat u de Dood ook volgt, en tot den grave leit.
      
      
        Gij danst dat de aarde scheurt, en het stof hem wijt gaat spreiden:
        Maar zijt al even dom: Ia denkt om geen ding min,
        Dat gij niet zijt dan stof, en d’aerd’ haar gaat bereiden
        Om u eens onversiens bij haar te slockenin.
      
      
        Gij houdt een Duivels-feest, uwe werken zijn getuigen,
        Gij danst u leden stram, en springt u knieën stijf:
        Zo dat ze niet bekwaam noch machtig zijn te buigen
        Voor God, die vijand is van zulk een tijdverdrijf.
      
      
        Wat zal het einde zijn? Na danssen komt het treuren;
        Na vreugde lang verdriet; na lachen droef gehuil;
        En end’lijck komt de Doodtin het kort de blijdschap steuren,
        U rukken van de baan en stoten na de kuil.
      
      
        De Dochters van Silo, die gingen uit met reien,
        Al danssend’ op het veld: maar haast gelijk een schim
        Verdween haar zoet vermaak, en keerden om in schreien,
        Zij wierden tot een roof aan die van Ephraim.
      
      
        De Kind’ren Iambri mee die huppelden en zongen,
        Zij dansten op de Trom, de Pijpers gingen veur:
        Maar wierden onversiens van Jonatan besprongen,
        En al haar vrolijkheid veranderd’ in getreur.
      
      
        Op dat ook u de Dood niet kome te verrassen,
        Snijdt d’ydelheden af, oorzaken van ellend’,
        En wilt op des Heren komst als goede Wachters passen,
        Op dat u end’ mag zijn als aller Vromen end’.
      
    
  