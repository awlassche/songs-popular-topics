
    
      
        O Felle dood, die zult verslaan
        Al dat hier leven heeft ontfaen:
        Hoe bitter is ons u vermaan!
        Niemand en kan uwe kracht ontgaan.
      
      
        Gij komt tot elken in het ghemeyn,
        Is het rijk, is het arm, is het groot, is het klein,
        Die leven in des werelds plein:
        Al zijn zij ook van zonden rein.
      
      
        Zo haast ontneemt gh' ons als gij meugt
        Al dat ons droevig hert verheugt,
        Geneught, gezelschap, spel en vreugd,
        Al waar het ook in de jonge jeugd.
      
      
        Als gij ons raakt met uwen poot,
        Verschiet ons al ons bloede rood:
        Dan wordt het lichaam, naakt en bloot,
        Begraven in der Aarden schoot.
      
      
        het Goed dat wij hebben lang gespaard,
        Met arbeid groot bij een vergaard:
        Ontneemt gij ons stout onvervaard,
        Dus wordt ons herte zeer bezwaard.
      
      
        Alleen die doen na Christus zin,
        En wachten hen van kwaad gespin,
        Die zult gij brengen groot gewin:
        Door u gaan zij ten Hemel in.
      
      
        Maar die daar kwaad van wille zijn,
        Tot dat des levens komt termijn:
        Die brengt gij in der hellen pijn,
        Gesloten van Gods zoet aanschijn.
      
      
        Prinse, dit is den besten raad:
        Dat ellick-een hem wacht van het kwaad,
        En stel in enen goeden staat:
        Zo is de dood tot sijnder baat.
      
    
  