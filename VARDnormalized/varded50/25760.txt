
    
      
        Voor een lere wilt doch ontvangen,
        Hoe gij u jeuchdelijcke gangen
        Nu fier, zult hier, deurbringhen spoedig
        Na Gods wil goedig.
      
      
        Lijf en ziele wilt doch begeven
        Gods Rijk te zoeken in u leven,
        Wilt gij, hoort mij, het zelve winnen,
        Moet gij beginnen.
      
      
        Slecht ende recht u nu te keren
        Van der Wereld, en het begeren,
        Den zin, niet min, daar op te zetten
        Zonder beletten.
      
      
        Betrachten met een wezen stille,
        Dat nu alleen zij uwen wille,
        Verneert, gekeerd, om te volbringhen
        Hemelse dingen.
      
      
        Heimelijk in het hert’ moet zijn dezen
        Goeden wille, met Godes vrezen,
        God ziet, bespiet, daar op aandachtig
        Helpt voort waarachtig.
      
      
        Recht moet men t’herte hier bereiden
        Tot den Rijke Gods zonder beiden,
        Den gront, terstond, doet hier van open
        Wilt gij vast hopen.
      
      
        In het hert bemint Gods Rijk gedurig
        Boven des Wereld onghestuerich,
        Die haast, verbaasd, en komt ten ende
        Met groot ellende.
      
      
        Continueert in deze zaken,
        Gij zult in het Rijke Gods geraken,
        Afslaet, noch laat, u niet vermoeien,
        Maar wilt u spoeyen.
      
      
        Keert al u zaken als die cloecken,
        Die nu het Rijke Gods hier zoeken,
        Den ploeg, nu vroeg, houdt desgelijken
        Zonder omkijken.
      
      
        Zo zult gij in het Rijke Gods komen,
        En daar in wonen met den vromen
        Nu in, den zin, en geeft geprezen
        Naemaels in het wezen.
      
    
  