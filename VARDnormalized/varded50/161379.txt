
    
      
        OVerwreede Bosgodin,
        Wreder als het bos, dat in,
        Haerr ruicht' verscholen hout,
        Het stout
        Gediert, dat ieder gront;
        Loopt vrij bij de felle Leeuwen,
        Tijgers, Panters zo wreed van aard,
        Die daar schreeuwen,
        Dat het hout,
        Dreunt in het wout,
        En den Mens verschrikking baard,
        Zoo doet gij,
        Ook met mij,
        Want ik lij,
        Dusent smerten door uw felle tiranny.
      
      
        Als ik roem uw schoon gezicht,
        het Geen de minnevlammen sticht,
        Of d'edle rozemont,
        Die wond,
        En weder maakt gezond;
        Zegt gij, het zijn maar vleyeryen,
        Die de min den verliefden lere;
        Zotternye,
        Die het hoofd,
        Vaak berooft,
        Van verstand, het geen dwaas verkeert.
        Een gemoet,
        
          Opgevoed
        
        Staag in deugd,
        Lacht met zulke losse grillen van de jeugd.
      
      
        Maar, mijn waerdîge Engelin,
        Dorimea, ik bemin
        U niet, zoo los, zoo licht,
        Als het wicht,
        Van Venus Vlammen sticht.
        Gij staat in mijn hart geschreven,
        Diep met letteren gegraveerd;
        Die mijn leven,
        En de tijd,
        Nooit verslijt,
        Maar de door ten spijt braveert.
        Als mijn ziel,
        Charons kiel
        Moet betreên,
        Zal mijn trouw nog leven, door alle eeuwen heen
      
      
        Wilt gij groter proef van mij?
        Kan het lijden, dat ik lij,
        U niet vernoegen? 'k zal,
        Het al
        Volbrengen, zelfs mijn val.
        Wil ik dalen na de rijken,
        Door al d'ydle woningen heen?
        Daar de lijken,
        Van de doôn,
        Plutos troon,
        Naderen met trage schreên.
        Dorimeen,
        Ik alleen,
        Zal de bruit
        Van Eneas, tarten door mijn liefden uit.
      
    
  