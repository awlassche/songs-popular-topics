
    
      
        BLoemkens in den Somer-tijt,
        Hoe versierd gij het saysoen
        Men ziet over al breed en wijt,
        De velden lustig groen,
        De Winter is vergaan,
        Den Zomer is voor handen,
        Den Mey-tijt komt nu aan,
        Zeer schoon staan nu de Landen.
      
      
        Syon vriendinne lieve Bruyt,
        Wilt toch neerstigh opstaan,
        En gaat nu om te plukken uit,
        Eer den tijd is gedaan:
        Want zeer haast zal het loof
        Al werden afgestreken,
        Dan zal men uwen schoof
        Noch op het laetst' aen-spreken.
      
      
        Zo gij dan zijt gebonden vast
        Al met den gordel sterk,
        Gij hoeft te vrezen voor geen last,
        Daarom met goed opmerk:
        Neemt uwen tijd wel waar,
        Terwijl de Tortelduive
        Haar stem laat horen klaar,
        Mijn Bruyt mijn zoete druive.
      
      
        Noch enen zwaren Winter-dagh
        Is 'er al voor de hand,
        Als al het onkruyt (met geklag)
        Zal moeten in den brand:
        Daarom toch neerstigh zijt,
        In tijds den Mei te plukken,
        Dat gij meugt zijn bevrijd
        Voor dat eeuwig verdrukken.
      
      
        Stelt hem toch vast al in u hert,
        En van zijn vruchten smaakt,
        Dat gij daar door noch sterker werd,
        En in zijn liefde blaeckt:
        Want die hem hier ontvangt,
        Verkrijgen nieuwe krachten;
        Stadig naar hem verlangt,
        Bij dage en bij nachten.
      
      
        Princesse Bruid, mijn schoon vriendin,
        Altijd goe zorge draagt:
        Gij zijt die ik van herten min,
        Ziet dat gij mij behaagt;
        Ik, als den Bruidegom,
        Zal nu haast (zonder falen)
        Noch eens komen weerom
        U in mijn Rijke halen.
      
    
  