
    
      
        MAria Magdalena vroeg
        Al voor den Dageraad geresen,
        Haar vat vol liefd' en zalve droeg
        Voor haar Jesus zonder vrezen,
        En in het graf zij sach,
        En in het graf zij sach
        Daar haren Bruidegom begraven lach.
      
      
        Maar als zij hem daar niet en vont
        En sach haar jammerlijk bedrogen,
        Zij zocht hem over al terstond,
        De tranen liepen uit haar ogen,
        En bedouwde het graf,
        En bedouwde het graf.
        Zij riep: O die den Heer mij weder gaf!
      
      
        Noch meer ontstak haar heilig vier,
        En vlamde naar zijn heilig wezen.
        Doen kwam daar enen Hovenier,
        het Was haren Bruidegom verrezen,
        En hem vraagde vrij,
        En hem vraagde vrij:
        Hebt gij den Bruidegom ontnomen mij?
      
      
        Noit rooder Roos in uwen Hof;
        Noit witter Lely was ontloken
        Geen Bloem verdiende meerder lof,
        Geen schoonder is van u geploken,
        Als mijn lieve Roos
        Als mijn lieve Roos
        Hier afgeploken van de Joden boos.
      
      
        Ik hem uit al mijn hert bemin,
        Mijn ziel' en kan zijn licht niet derven
        Dit weer ontdekt, of ik begin
        Van droefheit zonder hem te sterven.
        Waar hebt gij geleit,
        Waar hebt gij geleidt
        Den Herder, die alleen mijn ziele weidt.
      
      
        Den Heer beweegd vertoonden hem,
        En met de naam begon te groeten.
        Zij kende de bekende stem,
        En daalde neder voor zijn voeten,
        En riep haast weerom,
        En riep haast weerom:
        O Jesu lieven Meester wellekom.
      
      
        O mijnen God! o mijn vermaak,
        Alleen mijn toevlucht, en verlangen,
        Naar uwen will' ik u niet raak,
        O Jesu wilt mij weer ontvangen.
        En niet meer en scheit,
        En niet meer en scheit
        O Heer van uwe tegenwoordigheit.
      
    
  