
    
      
        O Schepper fier!
        Hoe heilig is u wezen,
        Schoon en uit gelezen
        In zuiverheid volmaakt?
        Zoo moeten hier
        Uw lieve Kinders wezen,
        Geestelijk verrezen,
        Van zonden vrij gemaakt,
        Want met twee contrarij dingen
        Niet en kan te zaamen bringen:
        Geen duisternis
        Bij het waare ligt en is.
      
      
        Gelijk het hoofd,
        Zoo moeten ook te leden
        Inwendig besneden
        En zonder rimpel zijn,
        Wie dit geloofd,
        Die wandeld hier beneden,
        Als hem voor getreden
        Is Jezus Christus fijn.
        Die haar hope op Hem zetten,
        Zuiv'ren haar van alle smetten.
        Een herte rein
        Aanschouwet God allein.
      
      
        Een, die opregt
        Uit God hier is geboren,
        Wat hem komt te voren,
        En zondigd nimmermeer;
        Den Sathan vegt,
        En komt hem wel bekoren;
        Maar gelijk een toren
        Staat hij in tegenweer:
        Want Gods zaad houd met in allen,
        Dat hij niet en kan omvallen;
        Gods reine aard,
        Daar uit hij is gebaard.
      
      
        Wie zonde doet,
        Is in des Duivels gezinne:
        Want van aan beginne
        Hij oit gezondigd heeft:
        Maar een gemoed
        Vol van Gods reine minne
        Heeft geen zonde inne,
        Want Christus in hem leefd.
        Een goe' boom brengd goede vrugten,
        Niemand maake hier uitvlugten.
        Der zonden knegt
        En kend God niet te regt.
      
      
        Want zouden wij
        Nog zondaars zijn bevonden?
        Een dienaar der zonden
        Waar Christus onzen Heer;
        Wanneer ons Hij
        Regtvaardig door zijn wonden,
        Heeft Hij ons verbonden
        Te blijven in zijn leer;
        Zonden zijn des Duivels treeken,
        Christus komt, om die te breken,
        En al gelijk
        Te roeien uit zijn Rijk.
      
      
        Waar Christus geeft
        Heeft Schepter en gebieden,
        En kan niet geschieden
        Iets tegen zijnen wil;
        Want voor het meest
        Moet altijd het minste vlieden;
        Heerscht Hij in u lieden
        Daar blijft niet lang geschil;
        Lusten en begeerlijkheden,
        En al uw zondige leden
        Worden vernield,
        Gekruist en heel ont-zield.
      
      
        Zonds wortel leid
        Zoo diep in het hert verborgen,
        Die men moet verworgen
        Door het rein geloof in God:
        De gierigheid,
        Met zoo veel ijdel zorgen
        Voor den dag van morgen,
        Al tegen Gods gebod;
        Wild uw zaak den Heer op geven,
        Tragt alleen om wel te leven,
        En voort de rest
        Zal God voegen op het best.
      
      
        Zoo iemand zeid
        Hoe zal ik daar toe raaken>?
        Wild u zelfs verzaaken
        Geheel tot in den grond,
        En weest bereid
        Des lijdens kelk te smaaken,
        God zal in u maaken
        het Welk gij niet doen en kond:
        Laat de goede Heer u schuimen,
        Og! Hij kan zoo haast doen ruimen
        Al wat u deerd,
        Zoo gij Hem niet en keerd.
      
      
        Eilaas! den Mens
        Woud' hij zijn kruize draagen,
        Dat hem alle daagen
        Van God werd op geleid,
        Hij zoud' zijn wens
        Wel vinden, en bejaagen:
        Maar hij vreest de slaagen,
        Daar door hij word bereid.
        Slaan u hier de wagters wonden,
        Zoek, tot dat gij het hebt gevonden,
        Zonder verdriet
        Vind gij uw Bruid'gom niet.
      
    
  