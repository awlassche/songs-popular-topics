
    
      
        De min is zeldzaam kruid,
        Haar kragt is niet te temmen,
        De min is zeldzaam kruid,
        Zij regt veel kuren uit:
        De liefde vol vermogen,
        Ontsteekt het hert en zin:
        Zij moet haar lust beogen,
        En koelen in de min.
      
      
        Een Heer van grote schat,
        Een Koopman wilt aanhoren,
        Woonagtig in de stad,
        Die enen dogter had,
        Zijn vrou was overleden,
        Hij was een Weduwnaar,
        Zijn dogter fraai van zeden,
        Nam het huishouden waar.
      
      
        Des jonge Juffer schoon,
        Wierd op die tijd gevreden,
        Van een rijk Borgers Zoon:
        Heeft haar zijn trou geboon,
        Godin u fiere leden:
        En u volmaakt gezigt,
        zijn waard om aangebeden,
        Gij zijt mijn Zon en ligt.
      
      
        Haar Vader dit vernam,
        die heeft haar opgesloten;
        Dat niemand bij haar kwam,
        Daar zat die schoon Madam:
        De liefde wierd weerhouwe,
        Zij schreef aldaar een Brief,
        De dienstmeid goeder trouwe,
        Die bragtse aan haar Lief.
      
      
        De Minnaar heeft den zin,
        Haast uit dien brief begrepen,
        Als dat zijn Zielsvriendin:
        Belet wierd in haar min,
        Hoord wat hij heeft besloten,
        Ten dienste van zijn Lief,
        Dat liet hij onverdroten,
        Haar weten in een Brief.
      
      
        Toen liet de Jonkman fijn,
        Haast een Kijk-kasje maken,
        Daar toe een kleed zertijn:
        Puur als een harlekijn,
        In ‘het kasje was te kijken,
        De stad Ierusalem,
        Toen ging hij henen strijken,
        En riep met luider stem.
      
      
        Tot voor zijn liefjes deur,
        De meid die de straks open,
        Het was maar om de fleur:
        Zij vroeg aan haar Sinjeur:
        of haar juffrou Annatje
        Ierusalem mogt zien,
        En kijken deur dat gaetje,
        Dat liet Papa gezien.
      
      
        Men riep de harlekien,
        In huis en in de kamer,
        Om dat Iuffrou mitsdien,
        Ierusalem sou zien,
        Hij deed zijn Kasje open,
        En zag zijn Liefste aan,
        Zij is daar ingekropen,
        En straks weer toegedaan.
      
      
        Iuffrou zonder gekug,
        Zat stil in het Kijk-kasje:
        En harlekien zeer vlug,
        Die nam het op zijn rug:
        Ging zo ten huis uit strijken,
        Het was gelukt aan hem,
        de Iuffrou zat te kijken,
        Binnen Ierusalem.
      
      
        Hij droeg haar na begeer,
        In ‘het vallen van den avond,
        Tot van haar huis zo veer,
        Toen zetten hij haar neer,
        Juffrouw kwam uit ‘er muiten,
        En heeft haar Lief gekust,
        Zij hebben tot besluiten,
        Op trouw haar min geblust.
      
      
        Zij trokken zamen voort,
        Na Zeeland wilt aanmerken,
        Alwaar zij met akkoord,
        Getroud zijn zo ‘het behoord;
        Nu zijn zij weer gekomen,
        Als Egt Luiden zaan:
        Nu heeft mijn Heer vernomen,
        Hoe het is toegegaen.
      
      
        Mijn Heer die niet en wist,
        die komt voort in de kamer,
        Heeft zijn dogter gemist:
        Hij vroeg de meid met list,
        Waar juffrou is gestoven,
        de meis die sprak met klem,
        Mijn Heer ik sou geloven,
        Nog in Ierusalem.
      
    
  