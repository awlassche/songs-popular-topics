
    
      
        Werd dan mijn min veragt van u, o schone
        Dog wreede die mijn ziel gevangen houd,
        Schoon ik met al mijn magt u zoek te tonen
        Dat u te wreed bevel mijn smerte brout:
        Mijn uitverkoren,
        Ag, neigt uw oren
        En wilt eens horen
        Eer het u beroud!
      
      
        Want als ik in het graf zal zijn gedolven,
        Ligt denkt gij dan nog wel eens aan mijne min
        En smelt dan tot uw straf in zilte golven
        Om hem die gij nu als een vijandin
        Onthaelt, wiens zugten
        En ongenugten
        Slegts zijn als klugten
        In uw wreede Sin!
      
      
        Herroept uw vonnis dan terwijl mijn leven
        Nog duurd en in uw schoonheid leid verstikt,
        Want, o volmaakte, ik kan u noit begeven
        Ten zij de bleeke dood mijn adem stikt.
        Dies laat de tippen
        Van uwe Lippen
        Een woord ontglippen
        Dat mijne ziel verkwikt!
      
    
  