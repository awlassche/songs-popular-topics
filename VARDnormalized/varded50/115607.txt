
    
      
        O! Blinde Wereld vol ellenden,
        Al uw geluk bestaat in waan:
        Dat gij uw grote armoed kende,
        En zoud naa and're rijkdom staan.
      
      
        O! Koningen kond gij beseffen
        Waar in een Kooning-rijk bestaat;
        Gij zoud' uw roem zoo hoog niet heffen,
        Uwe aardse kroon was haast versmaad.
      
      
        Gij boogt met kroon en schepter neder,
        In het stof, voor Jezus doorne kroon:
        Gij gingt tot heerschappij niet weder;
        Maar bleefd een dienaar van Gods Zoon.
      
      
        Og! Kende gij dien schoonste Here,
        Uw aards paleis verliet gij blij:
        Want hem te dienen is regeren,
        Maar het aards regeren, slavernij.
      
      
        Wie hem behaagd heeft altijd vrede,
        Of schoon de Wereld woeld en raazd;
        En de een van de ander wordt bestreden,
        Hij is voor geen geweld vervaard.
      
      
        Zijn geest verheugd zig niet door wijnen,
        het Is levend' waater, dat hij drinkt;
        Dat in hem word tot een fonteine
        Die in het eewig leven springt.
      
      
        Kom Koningen van uwe troone;
        Kom Wereld van uw drek en slijk;
        Word onderdaanen van Gods Zone,
        En Koningen van het eeuwig Rijk.
      
    
  