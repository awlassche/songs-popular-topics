
    
      
        HOe lange zal ik Galate,
        Verstoten zijn van u:
        En met een treurig hart, mijn re
        Geleiden zult gij schu,
        En vluchtig altijd van mijn zijn,
        Dat zij de Goon geklaeght:
        Zal ik dan met verdriet en pijn,
        Steeds van u zijn geplaagd.
      
      
        Ay wilt mij die u zo bemint,
        En eeuwig minnen zal,
        En ziel en zin aan u verbint,
        Oprecht, en zonder gal,
        Me minnen, ay toont u gedwee
        Aan des verliefde ziel,
        Die door u vel zo wit als snee,
        In minne-quale viel.
      
      
        V ogen die de helderheid
        Van Phœbus Godlijk licht,
        Verlichten hebben zoete Meid
        In mijn des quael gesticht:
        Laat uwe zoete weder-min
        We'er helen deze wond,
        Die gij door uwe schoont’ Godin,
        Des droeve ziel toe zond.
      
      
        Zo zult gij aan u Godlijkheyt,
        De goedheid, en de deugd,
        Vervoegen, en mijn ziel beschreyt
        Weer-stellen in de vreugd;
        En mij tot dankbaerheyt aan u
        Verplichten, om dat gij,
        Die dus lang zijt geweest zo schu,
        Toe-staat mijn vrijerij.
      
    
  