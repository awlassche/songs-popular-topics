
    
      
        DIe onzen God door Christum wil behagen,
        Standvastig moet het kruis zijns Heylants dragen.
        Hier moet hij aan, wil hij Gods dienaar zijn.
        Wie hier niet strijdt, ziet nimmer Gods aanschijn.
      
      
        Die Christo dient, krijgt al de Wereld tegen.
        Waarom? zij is geheel in het kwaad gelegen.
        Zij vlied het licht als tegen haar natuur.
        De vreze Gods heeft nimmer bij haar duur.
      
      
        Zij lijdt gheen straf, gheen onghelijcke zeden.
        Die wil als zij, van haar werd aangebeden.
        Raakt gij haar zeer, het zal u haast kwalijk gaan;
        Zoekt gij haar heil, zij zal u tegenstaan.
      
      
        Straft gij haar leer, als tegen des Heren wetten,
        Zij zal met kracht haar zelfs daar tegen zetten;
        En u (hoe vroom) fluks helpen aan een kant;
        En voor het minst verjagen uit het Land.
      
      
        Dit quelt een vrome ziel dat hij voor ogen
        Op het Autaer ziet gesteld voor waarheid logen;
        Gods eer vertre'en; de Wereld in een staat
        Die reghel-recht van het zalig pat afgaat.
      
      
        Wat raad hier in? niet anders dan wel lijden:
        En door geduld en hoop daar tegen strijden.
        het Is zo voorzeid. Door kruis en tegenspoed
        Na 'tHemel-rijck een Christen wand'ren moet.
      
      
        Ghenoeght, wanneer gh' u Heiland, moogt gelijk zijn.
        Doe wel en lijdt, God zal u vaste wijk zijn.
        Sijt blij; treur niet, als u de wereld haat
        Om weldoens wil; want g' in Gods liefde staat.
      
      
        Waart gij als zij, de Wereld sou u minnen;
        En tegen u nooit enig kwaad beginnen.
        Doch nu gij het goed, maar zij het kwaad najaegt,
        Zij u verdrukt, die nochtans God behaagt.
      
      
        Schoon dat gij kont door looch'nen het kwaad ontwijken;
        Volhart in het goed, u Heiland wilt gelijken.
        Om zijnent wil, wie goed of leven derft
        Dat dubbel hier, en naemaels 'teeuwigh erft.
      
      
        Lijt willig het kruis, dat God u komt toezenden;
        Hij die het u sent, kan het licht ten besten wenden.
        Niet tegens God u Schepper murmureert;
        Hij zij van u door u geduld geÃ«erd.
      
      
        Stelt God geen tijd of middel om u leven
        Bijstand te doen; Hij zal wel uitkomst geven
        Ter rechter-tijt. Hij wijsheid heeft en macht.
        U hulp van God met lijdzaamheid verwacht.
      
      
        Die tegen lust verdraagt zijn teghenheden
        Een zwaarder last laat op zijn ziel en leden;
        En mist met een Gods vreugd, voor die bereid
        Die het kruis voldraegt met ware lijtsaemheyt.
      
      
        Vervloecktse niet, die u verdriet verschaffen.
        Gheen lastering wilt tegen haar uytblaffen.
        Doe goed voor kwaad. En niemand oorsaeck sijt
        Dat hij met recht u aan doe het geen gij lijt.
      
      
        Kort. Willig lijt, al wat u mag toekomen
        Om des Heren wil; wilt voor gheen mensen schromen.
        Vreest God alleen, die dood en levend maakt.
        Wie God trouw dient, aan des lijdens kroon geraakt.
      
    
  