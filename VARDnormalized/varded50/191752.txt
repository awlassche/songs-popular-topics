
    
      
        O Alder-liefsten Heer,
        Wij weten dit en meer,
        Die heeft ontvangen het leven,
        Onder de zonne stranck,
        Moet hem eens ter dood begeven,
        Hebben een onderganck.
      
      
        De sonn' ervaerentheydt,
        Bewijst met klaar bescheid,
        Als zij des morgens gaat rijzen,
        Uit den oosten verstaat,
        Komt aan ons de dood bewijzen,
        In het westen onder gaat.
      
      
        Ik vergelijk den mens,
        Hier bij naar wil en wens,
        Wanneer hij wordt geboren,
        Schijnt als een zonne klaar,
        En als den tijd is verloren,
        Sterft hij met pijne zwaar.
      
      
        Want als den tijd passeert,
        Nooit wederom en keert
        Tot den avond wij komen,
        Dat is tot den sterf-dagh,
        Dan worden wij wech-genomen
        Van de dood met beklag.
      
      
        Wij moeten door de dood
        In onze moeders schoot,
        Dat is, in de aarde rusten,
        Daar wij van g'komen zijn,
        In de weireldt vol wel-lusten,
        Zij baard niet als fenijn.
      
      
        Die sterven wilt met God,
        Onderhoudt zijn gebod,
        Dat hij ons heeft gegeven,
        Gij zult met hem hier naar,
        Eeuwelijk in vrede leven
        Onthoudt dit allegaar.
      
      
        Ach mensen schudt en beeft,
        Al die in zonden leeft,
        En alzo komt te sterven,
        Zullen Gods zoet aanschijn
        Eeuwelijk moeten derven,
        Leven in de helsche pijn.
      
      
        Daarom leeft altijd wel,
        En leeft naar Gods bevel,
        Het en zal u niet verdrieten,
        Gij zult het eeuwig goed
        Al voor uwen loon genieten,
        Daarom valt God te voet.
      
      
        Want het is g'heel vast en klaar,
        Dat-men hier en hier naar,
        Geen vreugd en kan verwerven,
        Daarom die eens met God
        Het hemel-rijck wilt be-erven,
        Die lev' naar zijn gebod.
      
      
        Veel hebben geld en goed,
        In groten overvloed,
        Noch zijn-se hier maar slaven,
        Zij worden met hun geld
        Somtijds diep in d'hel begraven,
        Voor eeuwig daar gekweld.
      
      
        Deelt doch den armen med',
        Die leven wilt in vred',
        Met God hier al zijn dagen,
        Doet disckwils charitaet,
        Gij en zult het niet beklagen
        Als gij voor het oordeel staat.
      
      
        Wel aan gij mensen al,
        Die leeft op des weireldts dal,
        Wilt u van zonden wachten,
        Maakt u tot deugd bereid,
        Zo zult gij hier naar betrachten,
        De eeuwige zaligheid.
      
    
  