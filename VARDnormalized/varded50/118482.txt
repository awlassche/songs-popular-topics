
    
      
        Al ga ik eenzaam in het veld,
        Ik ga met mijnen God verselt,
        Die mij den tijd zo zoet verkort,
        Dat het mij aan geen gezelschap schort.
      
      
        Die zijn gedachten slaat in het wild,
        En d'eensaamheit onnut verspilt,
        Mag klagen dat hem zulks verdriet;
        Maar mij en is het zo moeilik niet.
      
      
        Bespraakt gezelschap is bekwaam,
        En op den weg zeer aangenaam,
        Zo dat men tot een spreekwoord segg',
        Het is een wagen op den weg.
      
      
        'k Ben ook verheugt in mijn gemoet,
        Als zulk gezelschap mij ontmoet;
        Maar als het mij niet gebeuren kan,
        Ik maak'er niet veel treuren van.
      
      
        Vermits mij doch mijn god geleidt,
        Die mij, gelijk een Herder, weidt,
        Zo dat mij niet met al ontbreekt,
        Als Hij maar in en met mij spreekt.
      
      
        Zijn heilig woord spreekt met mij staag,
        Het antwoordt mij op ieder vraag,
        Het geeft mij in mijn zaken raad,
        En troost mij in bedroefde staat.
      
      
        Wie in het gewoel der wereld sweeft,
        En dit gezelschap niet en heeft,
        Is ongelukkiglik verselt.
        Veel nutter eenzaam in het veld.
      
      
        'k Ben menigmaal verselt geweest,
        Maar het was tot storing van mijn geest,
        Om dat er niet een enig woord,
        Dan van het aarsche, wierd gehoord.
      
      
        Het maakte des avonds mij ontrust,
        Wanneer ik was tot slaap belust.
        Mijn zinnen, tegens wil en dank,
        Die gingen weer haar oude gank.
      
      
        Maar nimmermeer beklaag ik het mij,
        Wanneer ik, ongestoord en vrij,
        Hebb' onderlinge stille reen
        Gehouden met mijn God alleen.
      
      
        'k Geniet in stilheit meer mijn wens,
        Dan bij een dwaas en werelds mens,
        Al wiens vertelling en gesegh
        Mij als een last is op den weg.
      
      
        Spreekt gij, O God, mij somtijds aan,
        Zo mag ik wel allene gaan.
        Richt zelfs mijn voeten op uw pad,
        Zo word' ik nimmer moe noch mat.
      
      
        Gij, Heer, ontmoet, met meerder vreugd,
        Dien die zich geern' in u verheugt,
        Die uwer op uw weg gedenkt,
        En zich met d'ydelheit niet krenkt.
      
      
        Wie dus met u gemeen kan zijn,
        Voelt van zijn eensaamheit geen pijn,
        Ia is noit minder eenzaam, dan
        Wanneer hij eenzaam wezen kan.
      
      
        Laat mij, van d'aard' en het aardse schuw,
        Mijn God, slechts wandelen met u,
        Oprecht, en voor uw aangesigt.
        Uw woord zij voor mijn pad een licht.
      
      
        Geen tijd noch weg valt mij te lank,
        Zo 'k in mijn geest maar bidd' en dank,
        En met u spreek, zo vrij in het still'.
        Heer, sus, Heer, sus lust mij u' wil'.
      
    
  