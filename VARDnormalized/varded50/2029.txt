
    
      
        HOe Daphne dus, waar heen zoo haast?
        Hoe dus verbaasd?
        Zo vliet de vlugge Haas de Hond,
        Zoo vlien de Schapen
        Het woedig gapen
        Der Wolven mond.
      
      
        Zoo vlied het Duifken snel en gau
        Der Valken klau;
        Zoo vlied het Hert na het Jagers net,
        En schout de veren
        Die om te keren
        het Wild zijn gezet.
      
      
        Ziet dat gij niet en valt ter neer,
        En doet u zeer,
        Of dat g' u aan geen struik en stoot,
        Of uwe benen
        Kwetst aan de stenen,
        Of distels snood.
      
      
        Ziet dat gij op geen slang' en treet,
        Die door zijn beet
        U brengh van levend' lijfter dood,
        Wie zou dan dalen,
        U weder halen
        Uit Plutoos schoot?
      
      
        Kond' Orphe√Æ zang', en Liers-gespel
        Bewegen de Hel,
        Lijk broght hij zijn Vrouw niet van daar,
        Wie zoud uwe leven
        Dan weder geven,
        Zoo het voren waar.
      
      
        Keert u eens om, ziet na die geen,
        Die volgt uwe treen,
        Laat voor hem het vluchtig lopen staan,
        Wilt voor de hitten
        Hier schuilend' zitten
        Met Titer gaan.
      
      
        Ziet eensjes, hoe des linden groen
        Haar blaen ontdoen,
        En noden u te zitten neer,
        Of in des kuilen
        Komt anders schuilen
        Voor het warme weer.
      
      
        Hebt dank (ha Hemel!) dat zij staat,
        'K vreesd', dat z' een haat
        Had zonder reen op mij geleit;
        Neen zij keert weder,
        Nu zet z' haar neder,
        En mij verbeidt.
      
    
  