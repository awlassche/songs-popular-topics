
    
      
        HEer, hoe snel vergaan de Iaren,
        Als de baren
        Snedig volgen op malka'er:
        Zo is nu dit Iaer verschenen,
        En verdwenen
        Als of het nooit geweest en waar.
      
      
        Als de pijlen van de Bogen,
        Af-gevloghen,
        Schielijk dringen door de lucht;
        Even zo, ja noch veel snelder,
        Tien-mael felder,
        Is de tijd in hare vlucht.
      
      
        Hebben wij geen vrucht gesneden
        het Jaar voor-leden,
        Die voor Gode mag bestaan:
        Laat ons nu met alle krachten
        Vlijtig trachten,
        Dat wij beter gangen gaan.
      
      
        Ziet eens, dat in d'aerd' besturven
        Scheen verdurven,
        Zal haast komen voor den dag,
        Aenghenamer dan te voren,
        Nieu-ghebooren,
        En veel schoonder als het plag.
      
      
        Laat ons met dees' nieuwe tyen
        Ons ook vlijen,
        Om te werden jong en nieu:
        Alle boosheid van ons leggen,
        En gaan zeggen
        des Werelds ijdelheid Adieu.
      
      
        Dat wij namaals niet en klagen,
        Want de dagen
        Zijn gaar weinig, boos en kort.
        Denkt, hoe menig in het bloeien,
        En het groeien
        Van zijn Ieucht, geslagen wordt.
      
      
        Al hoe moedig wij nu schijnen,
        Zonder kwijnen,
        Zonder letsel, zonder pijn,
        Wie weet, of wij met malkander,
        Tot het ander
        Iaer, op aarde zullen zijn?
      
      
        Ia, dat niet en is t'ontvlieden,
        het Kan geschieden,
        Morgen eer de Zonnen rijst,
        Dat de Wormen, dat de Pieren,
        En meer dieren,
        Van dit lichaam zijn ghespijst.
      
      
        Ziet mij aan, al ben ik heden
        Fris van leden,
        Als een varsch ontlokken Roos,
        Eer het zwart de Landen decket,
        En betrecket,
        Kan ik leggen ziele-loos.
      
      
        Dus, al staat u Hof vol Bloemen,
        Wilt niet roemen,
        Want ook op een koude nacht
        Kan haar luister, en haar brallen,
        Neder-vallen,
        En haast zijn tot niet gebracht.
      
      
        Zo onseecker is het leven
        Ons gegeven,
        Dat wij weten niet met al,
        Op wat uyr, of tijd, de Koning
        Onze woning
        Van het licht beroven zal.
      
      
        Dat wij daarom onze zaken
        Vaardig maken.
        Waken, dat wij onverdacht
        Niet en werden weggenomen,
        Als hij komen
        Zal, in d'eerst' of tweede wacht.
      
      
        Hoe de sorgheloose Maagden
        Haar beklaeghden,
        Doe men haar niet in en liet,
        Kan men denken uit de woorden,
        Die zij hoorden,
        Segghend'; Ik en ken u niet.
      
      
        Om dit onheil niet te wachten,
        Laat ons trachten
        Dat altijd de Lampe brand:
        Dat wij mogen met de Wijze,
        Enen prijse,
        Krijgen in ons Vaderland.
      
      
        Dit wil ons de Here gunnen,
        Dat wij kunnen
        Staande blijven met malka'er:
        Zijnen Geest wil met ons werken,
        En versterken
        Onzen Geest, in het Nieuwe-Iaer.
      
    
  