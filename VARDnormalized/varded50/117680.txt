
    
      
        Wat is de ziel, daar God in kwam,
        Door zulk een Gast vereerd, en heerlijk!
        Het huis, daar hij zijn woning nam,
        (O wat is zulk een komst begeerlijk!)
        Versierd hij met zijn heerlijkheid.
        Dus word het hem ten troon bereid,
        Hoe vuil voor heen, en hoe afkeerlijk.
        Zalig zulk een ziel,
        Die dat te beurte viel.
      
      
        God komt als Vader, Zoon, en Geest,
        En ieder brengt zijn gave mede,
        Waar door hij al het gebrek geneest.
        Dan woont daar tegen, vreugd, en vrede.
        Daar legt dan des duivels troon geveld,
        En al wat tegen God zich stelt.
        Hij vormt zijn beeld daar in de stede,
        En bewoond altijd
        Het huis, hem eens gewijd.
      
      
        Drieeenig God! wil ook mijn hert
        U tot een troon, en tempel maken,
        Zo dat gij daar gehuisvest werd.
        Breng daar de dingen, die ontbraaken.
        het Is dan des Hemel Konings hof,
        Tot mijne vreugd, en zijnen lof,
        Om het wenschelykst van alle zaken,
        Door ene vreugdepsalm,
        Tot mijn Hosannagalm.
      
      
        O! breng doch uwen sleutel mee,
        Gij dien kont open doen, en sluiten.
        Ei, sla de grendels toch aan twee,
        En sta niet langer meer daar buiten.
        Kom in! kom in, o Eerenvorst!
        Gij zijt het, naar wien mijn ziele dorst.
        O laat toch niets u stuiten!
        Kom doch binnen gaan.
        Ik biede u alles aan.
      
    
  