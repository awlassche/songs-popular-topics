
    
      
        LIefste Adony, mijn Zieltje, mijn leven,
        Sterfje, elaes! voor mijn ogen de dood?
        Sultge u nu tot 'et reizen begeven,
        In Charons ouden versletenen Boot?
        O! Helsche dry Goddinnen wreed en straf,
        Waarom snijdt gij mijn Lief 'et leven af;
        Agh! waarom hebje nu mijn lust en vreugd
        Genomen, in zen allersoetste jeugd?
      
      
        Agh! Agh! Cupido beschouw hier u moeder,
        Zie eens 'er treurig en droevig gelaat:
        Isse niet altijd geweest u behoeder?
        Waarom beloontje haar nu met een kwaad,
        Een kwaad, een schellem-stuck, een groot verdriet?
        Dat is, dat ghyme nu zo deerlijk ziet,
        Daar, die mijn Minnen sou verslagen leidt.
        Agh! wat een druk, elaes! is mij bereid.
      
      
        Adony, zoeterd, hoe liggen u wangen
        Noch maar besturven gelijk een blom?
        Daar ik wel eertijds na plag te verlangen,
        En altijd waren mij zo wellekom;
        Ay! glinst'rent licht. Ha! zoete lieve mond,
        Gij hebt mijn Zieltje innerlijk ghewondt:
        Gij hebt mijn minnent hart tot u bekoort,
        En nu ik lieven sou legt gij vermoort.
      
      
        Mocht ik Adony nu heden ook sterven,
        En met u reizen de sellefde baan:
        Dan soud' we te samen de zoetigheid erven,
        Die op die wegen in swanghe zal gaan.
        Agh! moght mijn Zieltje nu in uwe schoot
        Beproeven ook met u de felle dood,
        Zo waar ik ook met enen uytte pijn,
        Daar ik Elaes! nu eeuwig in moet zijn.
      
    
  