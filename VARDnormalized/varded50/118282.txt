
    
      
        De tong misbruikt, is het schaad'lykst aller leden,
        Een wereld zelf van kwaad,
        Van hellevuur ontvonkt, een pest der zeden,
        Een gruwel, dien God haat,
        Een leugentolk, gespitst tot lasteringen,
        Waar door bedrog, en ijdelheid,
        De hartevrucht word voortgespreit,
        Niet te bedwingen.
      
      
        Een slangetong, door des duivels list bewogen,
        Blies het eerste zielvenyn,
        Door Evâs oor in het hart, op het zien der ogen,
        Waar het slangezaad zal zijn,
        Werkt deze geest nog krachtig in hen allen.
        Hij, die tot zijnen dienst hen dwong,
        Beheerst met naamen ook hun tong,
        Tot zijn gevallen.
      
      
        Wat gruw'len zijn niet door de tong bedreven?
        Hoe menig ziel vermoord?
        Hoe veel berooft van goed, van eer, van leven?
        Wat bragt zij rampen voort?
        Dit kleine lid bedrijft zo grote zaaken,
        Tot eigen, en des naasten schaê,
        Waar om zij in de hel hier na
        Zal eeuwig blaaken.
      
      
        Wat tandgekners, wat tonggekaauw zal wezen
        In Tofeths zwavelvlam,
        Bij die om tongmisbruik gedoemt, na dezen
        In des afgronds kerker kwam!
        het Geen dan de tong te laat eens zal beklagen,
        Als zij, benevens ziel en lijf,
        De straf van zulk een wanbedrijf
        Altoos zal dragen.
      
      
        Geef, Heer! dat ik mijn tong zo mag betomen,
        En voor mijn lippen waak',
        Dat nooit daar uit alzulke woorden komen,
        Die stof zijn tot uwe wraak.
        O! raak doch met een Altaarkool mijn tonge;
        Op dat ze dus gezuiverd werd',
        En ik met een gereinigd hert
        Uwe lof steeds zonge!
      
    
  