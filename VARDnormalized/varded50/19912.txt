
    
      
        Vrolijke velden, lieflijk geboomt,
        Waar in zo menig Beecxken stroomt,
        En zo aardig dierken sweeft,
        Dat van uwe rijkdom leeft.
      
      
        Ziet hier het Hert en ginder de Kind,
        Onder de Elzen, Esschen en Lind,
        Als zij kruisen het groene wout,
        Waar zo menig Jager houdt.
      
      
        Weeldrige dierkens, die zo vrolijk springt,
        Die op de tacxkens lieflijk zingt
        En hebt zorge noch verdriet,
        Laas! gij ziet u droefheid niet.
      
      
        Hier komt de Jager met zijn Braken aan,
        Ziet hoe hij snuflend komt gegaan,
        En hoe loos hij u belaeght,
        Ziet dat gij het u doch niet beklaeght.
      
      
        Daar komt de Voog'laer met zijn loose fluit,
        Ziet hoe hij het net en knip zet uit,
        En queelt een zo vrolijk Lied,
        Maar het is al tot u verdriet.
      
      
        Waarom o dierkens! stoortmen uwe rust?
        Waarom o Vincxken! breecktmen uwe lust?
        Ei wat hebdy doch misdaen:
        Dat men u dus zoekt te verraen?
      
      
        Daar gij doch met uwe lusjes te vreen,
        Niets met de giergaert hebt gemeen:
        Want gij niemand en misdoet,
        Noch iet kwaads hebt in u gemoed.
      
      
        Dit is het beeldt van de vrome Mens,
        Die wordt belaegt na des bozen wens,
        Door beveynstheyd en bedrog:
        Laas! des boosheid regeerder noch.
      
    
  