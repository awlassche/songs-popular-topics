
    
      
        O JESUS, op wiens woord de Zee, en Wind,
        Hoe zeer verbolgen, en als uytgelaaten,
        (Zo dat geen moeyt', of arbeid iet kon baaten)
        Wel voormaals still' wierdt! en dat zo gezwind!
      
      
        Die swaarigheid is thans ook op den weg:
        Wij vinden ons op ongestuyme baaren;
        De afgrond kookt, en weet niet van bedaaren.
        Eer Gij gebied, dat sig haar Hoogmoed legg'!
      
      
        Behaagt het U, spreek met een magtig woord!
        Zo zal sig alles naar Uw wenken schikken:
        Toon ons in nood Uw lieffelyk aanblikken,
        Dan is het hert, in storm zelf, ongestoord.
      
      
        GIJ, die voor-heen stond op de hoge Zee,
        Tred door die zelve Macht als op de baaren!
        Om ons te veiligen voor doodsgevaaren,
        Of ons te brengen op een goede Ree!
      
      
        Laat boven all, dat kleinood, onzen geest,
        (Zo het eens Uwe will was, dat wij zouden stranden,)
        Voor eeuwig syn bevolen in uw Handen,
        En deze hoop' ons maaken onbedeest!
      
    
  