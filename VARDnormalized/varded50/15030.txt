
    
      
        Gij heerser van het Spaensche bloedig Rik,
        Gij zijt te recht den Achab gants gelijk,
        Gij die niet als met loosheid omme gaat,
        End' pleegt, als hij, met valse luiden raad;
        Hij nam onwettig' oorlog' aan,
        Het welk hem niet is wel vergaan;
        End' hoe gij varen zult op het lest,
        Dat zult gij zelfs gevoelen best.
      
      
        Hoe moogt gij noch zo boos syn en verkeert,
        Gij zult toch nooit verkrijgen u begeert,
        Gij kont de vroom', o snoode Goddeloos!
        Niet dempen toch, al waart gij noch zo boos.
        De Heer is haar een stalen muur,
        Die haar ook niet verlaat een uur;
        Dies zij niet eens versuft en staan,
        Maar tegen u de trommel slaan.
      
      
        Ons vrijheid hier, die God de Heer ons geeft,
        Elk voorstaan zal zo lang hij adem heeft;
        Wij zullen voor ons vrou en kind'ren staan
        Zo lang wij op ons benen konnen gaan;
        Zo lange dat, die daar zo dorst
        Naar onze bloed, door d'Opper-Vorst
        Zelfs omme kom, en henen vaar
        Daar hij ons wenschet alle gaar.
      
    
  