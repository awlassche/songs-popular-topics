
    
      
        O Mens! gij zijt geschapen
        Van stof en aard,
        Doch heerlijk boven allen,
        U beeld dat is het wapen
        Van Godes Lof
        En wonder wel-gevallen,
        U ed'le geest,
        Blinckt aldermeest,
        Boven alle creaturen:
        Maar zijt geschonden
        In het Paradijs, de zonden
        Doen u treuren.
      
      
        Door hoovaardije prachtig,
        Hebt gij dat Heilig Beeld
        Van God verloren,
        Hoe droevig en hoe klachtig
        Was Adam, doen hij
        Godes stem most horen:
        Wanneer God sprak,
        Hij hem verstack,
        Zijn Zieltje was vol pijne,
        Hij sach zijn naaktheid,
        En dorst door zijn mismaecktheyt
        Niet verschijnen.
      
      
        Daar was het al vol treuren,
        Den Hemel zelf
        En stond niet als voor dezen,
        Ach! Adam kon bespeuren
        Al wat hij sach
        het Was vol angst en vreze,
        Wat lieflijk scheen
        Zeer haast verdween,
        Het was niet als tevoren,
        De dood uitwendig,
        Zeer schricklijck en ellendig
        Is geboren.
      
      
        Waar zal nu Adam vluchten?
        Waar zal den naakten mens
        Hem nu verbergen?
        Want alle dinck moet zuchten
        Om zijnent wil, de dood
        Die komt hem tergen,
        Hij weet geen raad,
        Maar om genaed
        Zo smeekt hij met verlangen,
        Heer hebt medoogen,
        Elaes! Ik ben bedrogen,
        Mij is bande.
      
      
        Gods goedheid en zijn trouwe
        Die troost den mens,
        En stelt hem weer te vreden,
        Het Edel Staat der vrouwen
        Dat zal (spreekt hij)
        Den slang zijn kop vertreden,
        En ziet hier naar,
        Zo menig Iaer,
        Zo langen tijd geleden,
        In het laatst der dagen
        Komt God naar zijn behagen
        Met zijn vrede.
      
      
        Wel op gij Christen mensen,
        Zingt nu met vreugd,
        U Heiland is geboren,
        Wat wilt gij meerder wensen,
        Gaat uit, gij kunt
        Die blijde boodschap horen:
        Want in der nacht,
        Als op de wacht
        In het veld de Harders stonden,
        Met haar zo waren,
        Veel Hemelse heirscharen,
        Die het verkonden.
      
      
        Den groten Heer der Heren
        Leit in een krib
        Verschoven bij de beesten,
        Gants zonder lof en ere,
        Als niet geacht.
        Van al de Hoofse geesten:
        Maar de Herders gaan
        En doen vermaan,
        Met vreugden zij weer scheiden,
        Al wat zij sagen
        Met wonder groot behagen
        Zij het uitbreiden.
      
      
        De Wijzen die getuigen,
        Dat Christus ook
        Was op die tijd geboren,
        Zij neigen, en zij buigen,
        Met groot geschenk
        Zo komen zij te voren.
        Een Star heeft haar
        Uit het Oosten klaar
        Geleid, alzo wij lezen:
        Dat deze Koning
        In zulk een slechte woning
        Zoude wezen.
      
      
        Veel klagens en veel wenen,
        Is ook gehoord
        In Bethlehem weemoedig,
        Veel zuchten en veel stenen,
        het Was over al
        Elendigh en zeer bloedig,
        Een kindermoord,
        Nooit zo gehoord,
        Herodes zocht te doden,
        Gods uitverkoren,
        Den Koninck nieu geboren
        Uit te roden.
      
      
        Wilt nu met zoete sangen,
        Des Heren lof
        Uitbreiden te allen tijden,
        En wilt met vreugd ontvangen
        U Heiland zoet,
        Die door zijn bitter lijden,
        De Zaligheid
        U heeft bereid,
        Na het Hemels Koninkrijke.
        Heer vol genaden,
        Wij roemen u weldaden,
        Eeuwighlijcken.
      
    
  