
    
      
        Kan God Zion in zijn toren
        Zo verstoren!
        Hij heeft Iakobs heerlijkheid
        Vanden hemel afgesmeten,
        En vergeten,
        Dat zij tot zijn voetbank leit.
      
      
        God heeft Iakobs lustigheden
        Gans vertreden,
        En de sterkten van het land:
        Hij heeft beide Koninkrijken
        Doen bezwijken,
        En geworpen in het zand.
      
      
        Hij heeft Iakobs magt gebroken,
        Zich gewroken,
        En den vijand niet gekeerd,
        En in Iakob 'tvuer doen stoken,
        En doen roken,
        Dat alom het land verteerd.
      
      
        Hij heeft met zijn boog geschoten,
        En gestoten,
        En al het beste omgebragt,
        En zijn vuur op klein en groten
        Uitgegoten,
        In het gebied van Zions magt.
      
      
        God is als een weerpartijder,
        En bestrijder,
        Hij heeft Iakob neergeleyd,
        En zijn sloten ende wallen
        Doen vervallen,
        En al het land veel leeds bereid.
      
    
  