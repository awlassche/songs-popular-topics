
    
      
        PHilida uwe Vinger-hoedtjen
        Heb ik jaar en dag bemint,
        Meerder als al het Poppe-goedtjen,
        Dat men op de Kermis vindt,
        Och! mocht ik die eenmaal erven,
        ‘k Sou een Schat veel meer verwerven,
        (Zo gij die woud gunnen mij)
        Als er op der Aarde zij.
      
      
        Schrand’re Kloris, het Vingerhoedje
        Dat gij zo lang heb bemint,
        Is niet voor u Poppe-goedje,
        Schoon men meer in Kramen vindt,
        Mij en lust geen Fluit of Velen,
        Ook sou mij zulk goed vervelen,
        Dan uw gunnen het waerste Pand,
        En door u te zijn ontmandt.
      
      
        ‘k Heb u daarom lang gebeden
        Doch ik winne voor noch na,
        Leentse mij maar ‘k ben te vreden,
        Voor een uurtje Philida,
        ‘k Zal u goedheid eeuwig prijzen,
        En u deugd en eer bewijzen,
        Schenken al mijn Poppe-goedt,
        Voor zo lieven Vinger-hoedt.
      
      
        Al u bidden en u smeken,
        Helpen niet, maar zijt gerust,
        Leen dat heeft voor des gebleecken,
        Als men eenmaal heeft gekust,
        het Is geen wonder gij zoudt prijzen,
        Voor het behulp mij eer bewijzen,
        Wanneer ik u Poppe-goedt,
        Liet het gebruik mijns Vinger-hoedt.
      
      
        Philida al mijn gedachten,
        Strekken maar tot eer en deugd,
        Tijd verwint, ‘k zal verder trachten,
        U te doen de grote vreugd,
        Mocht ik maar het geluk verwerve
        Van u gunst, eer dat ik sterve,
        Ik sou zeggen zo terstond,
        d’Hemel ons veel vreugde jont.
      
      
        Kloris het zijn maar valse schijnen,
        Als m’een Maagd bedriegen wil,
        Lusts-begeer, laat dat verdwijnen,
        ‘k Houw mijn Vinger-hoedjen stil,
        Eens de Troetel-schoot genooten,
        Van een Maagd, die blijft verstoten,
        Gij dan Kloris gaat vrij heen,
        Houdt u rust, ik ben te vreen.
      
    
  