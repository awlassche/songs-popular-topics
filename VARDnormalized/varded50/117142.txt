
    
      
        Truur Nederland! om dat u eer en luister
        Nu valt in het stof, u glori-glans wordt duister.
        U hoogheit daalt, u voorspoed is geweken.
        U mogendheid, leidt nu helaas! bezweken.
        O wee des tegenspoeds!
        Die herten zoo vol moeds
        Zoo laag deë nederzijgen,
        Om het naar en droev’ gerucht!
        Wanneer u scheeps-macht vlucht,
        En gij moest neerlaag krijgen.
      
      
        Truur Nederland! om dat uwe dappre helden
        Die vol van moed haar leven voor u stelden,
        Neer zijn geveld, uwe zee-sterken doorschoten,
        Verbrand, geroofd, en zoo veel bloeds vergoten,
        U heyrkracht wierd versaagd,
        Als Schapen weg gejaagd
        Wan-order maakt’ verflauwen.
        Wat hielp uw grote macht?
        Zoo haast ter vlucht gebracht!
        Dus valt u los vertrouwen.
      
      
        Zie Nederland Gods gramschap verder roken
        Die uwe macht al meerder heeft verbroken
        Door storm verstroyt, de Schepen heen gedreven
        In des Vijands hand, haar tot een Roof gegeven.
        O smertelijke slag!
        Noch was het een duystren dag,
        De Vijand komt te lande
        (Een slaaf van de antichrist
        Vol wrevel-moeds en twist)
        In breken, roven, branden.
      
      
        O Nederland! ten Hemel hoog gesteygert,
        Gij hebt aan God gehoorzaamheid geweigerd.
        Wat eer en dienst heeft hij voor al dien zegen
        Voor zoo veel goeds, tot dankbaarheyt verkregen?
        U trots en hoogemoedt,
        Pracht, weeld’, in de overvloed,
        Die het gantse land vervulde,
        U walg’ van het Hemels brood,
        O zorgloosheyt zoo groot,
        Was langer niet te dulden.
      
      
        O Nederland! door voorspoed niet bewogen
        Tot beterschap: hoe hoger opgetogen!
        In eer en macht, hoe verder afgeweken
        Van uwen God, tot zonden en gebreken.
        Als voorspoed uw niet baat,
        Zoo helpt geen ander raad
        Om uw van het kwaad te keren;
        Dan door de scherpe tucht,
        Waar onder gij nu zucht
        U beter weg te leren.
      
      
        Truur Nederland! doch niet zoo zeer om plagen
        Als om uw zond’ waarom gij wordt geslagen.
        Gij hebt misbruikt Gods goedigheid en zegen.
        Tot ijdelheid; en werelds-lust genegen.
        Een goeden yverloos,
        Ten kwaden driftig, boos,
        Gewend van God te dwalen,
        Keert tot u Vader weer.
        Bewijst hem dienst en eer,
        Laat uwen hoogmoed dalen.
      
      
        Hoopt Nederland, geeft den moed niet verloren.
        Om Jezus wil zal God uw smeken horen.
        Bidt hem, die druk in vreugde kan verkeren.
        Steunt op geen vlees, maar zoekt de hulp des Heren.
        God plag dit Nederland
        Te redden door zijn hand,
        Hij kwam voor haar te strijden:
        Was Staat, of Kerk, in nood
        En riep tot God, hij boodt
        Zijn hulp, doe u bevrijde.
      
      
        Verhoord o Heer! de klachten en gebeden
        Doet Zyon wel, geeft Nederland de vrede!
        Keert die naa roos en bloed, van Christnen dorsten
        Vereend in vreë Koningen, Staten, Vorsten,
        Brek doch de Oorlogs Roe.
        En slaat niet verder toe;
        Wij smeken om genade,
        Om Jezus onzen Heer.
        Ontfermt uw onzer weer.
        Bevrijd ons van die kwaden.
      
      
        Maar Vader! is het u heilig wel behagen,
        Dat wij die straf noch langer moeten dragen,
        Ia wilt gij het kruis op ons noch zwaarder maken,
        Geeft dat wij ons dan t’eenemaal verzaken.
        Dat onze wil en lust,
        In de uwe zij gerust.
        En naa uw hyandt nons voegen,
        Is het beter tegenspoed?
        Dat zich dan ons gemoed
        In u o God! vernoegd.
      
    
  