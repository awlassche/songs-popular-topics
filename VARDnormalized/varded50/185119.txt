
    
      
        O Mijn ziele!
        Treet na Calvarien uit Jerusalem,
        Wilt eens verniele
        U yd’le lust, en hoort na Jesus stem,
        Hoort hoe hij dorst na u verloren ziel,
        Ei laat u vinde,
        Die u beminde,
        En zoo bezinde;
        Een Koning rijk gekroond,
        Getroont,
        Gehoond,
        Eilaas! met doornen viel.
      
      
        De schoonste Rozen,
        Die groeien op geen Grieksche Berg, o neen,
        Men ziet ze blozen
        Op Golga Salems Kruis-berg, hart van steen,
        Daar ziet men het root onnozel Heilig Bloed
        Gestremt tot Rozen,
        Die geurig blozen
        Met dauw bekrozen
        Van Goddelijke geur,
        Wiens keur
        Gaat veur
        De schoonste Roosen-hoet.
      
      
        O mijn ziele!
        Ontwaakt alhier uit uwen ijdelen droom,
        Wilt vernielen,
        U yd’le lusten, met des Roosen-toom:
        Des Middelaar, aenschout van het nieuw verbond,
        Hij geeft u teken,
        Kust vrij zijn bleeke,
        Schier heel bezweken
        En lieve Roosemont,
        O mond!
        O mond!
        Maakt mijn Ziel gezond.
      
    
  