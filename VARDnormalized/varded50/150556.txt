
    
      
        IErusalem (de schoonste stad met reden;
        Wiens brave pronk op aard geen weerga vind)
        Is vast gegrond op bergen, en bemindt
        Bij God veel meer als and’re Iacobs steden.
      
      
        God-lieve stad, hoe heerlijk hoortmen klinken
        Het waarde lof van uwen groten naam!
        Wat stroom van eer vloeyt allenthalven t’saem
        Die uwe hooght in glory zal doen blinken!
      
      
        Het rijck’ Egypt zal des geruchts verwond’ren;
        Ook Babylon: (die dus van God haar wendt)
        Van haar wordt God als Heer en God erkent
        Als zij den brom uws glorijs horen dond’ren.
      
      
        Den Philistijn, den Tyrier, den Moren
        Sal’t in haar oor een zoete lieflijkheid
        En ere zijn, wanneermen van haar zeid:
        O! daar, een man in Godes stad geboren!
      
      
        De Hooghst’ haar grond! En als uit aller mensen
        Ontelbaar tal God eens een uit-les doet:
        Wie zal, (door hoop’ van mede-lot in het goed)
        Wie zal zich dan geen Sions borger wensen?
      
      
        Wie zal niet gaern zijn naam belett’ren laten
        In Godes boek? op dat doch deze stem
        Zijn stand ook raak en toe-pas heb op hem:
        Een Sions man een van Gods ondersaten!
      
      
        Hoe den geluck’ hoe ook der vreugde nader.
        O! is er dan of vreugd of vreuchdes schijn
        In zang of spel: ’tsal dijns, o Sion, zijn.
        Mijns heils en lusts zijt gij de eenig’ ader.
      
    
  