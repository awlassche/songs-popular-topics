
    
      
        HOe lange zal ik dienaar trou
        T'onrechten zijn vergeten
        Van een zulk overschoon Iongvrou
        Wetende mijn secreten
        Blijft gheen partij /
        Dus tegen mij
        Zegt Iae / wilt neen vergeten.
      
      
        Aan d'onghevoelijck minnen pak
        Heb ik veel tijds versleten
        En daar toe in zwaar ongemak
        Dus dierlijk hier gezeten
        Wanneert is tijd
        Gont mij den strijdt
        Zegt Iae / wilt neen vergeten.
      
      
        Een groten brand heeft mij geraakt
        En 'tquetst wij onvermeten
        Het vier dat alzo hittig blaeckt
        Heeft 'therte doorghevreten
        Mondelijn root
        Aanziet den noot /
        Zegt Iae / wilt neen vergeten.
      
      
        Ik hebbe Liefgen langen tijd
        Ghehonghert na tsoet eten.
        Dat is / als men zo lieflijk vrijt
        Gheen haters dat en weten
        Indien gij acht
        Op deze klacht
        Zegt Iae / wilt neen vergeten.
      
      
        Als een zeilsteen mijn herte trekt
        In liefd' lang tijd versleten
        Vrou Venus die heeft mij perfeckt
        Gebonden aan haar keten
        Maar als gij wild
        Rein Dochter mild /
        Zegt Iae / wilt neen vergeten.
      
      
        Vaart wel Prinses die ik verhief /
        Gij blijft bij mij geprezen
        Toont jonst / alzo ik u heb lief
        Rein maghet uytghelesen /
        Zegt doch wanneer
        Schoon Lief op eer
        Dat het eens Iae zal wezen.
      
    
  