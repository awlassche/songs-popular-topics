
    
      
        IK zugt om een Godin
        En roep, uit puure Min,
        Lief, wilt mijn droeve ogen
        Komen drogen,
        Alderzoetste Herderin,
        Hier onder deze Linden,
        Daar ik haar plag te vinden,
        Plag te vinden, plag te vinden, in de nagt,
        Alwaar gij, Lief, aanhoorden al mijn geklagt,
        In de nagt, in de nagt, in de nagt,
        Alwaargy, Lief, aanhoorden al mijn geklagt.
      
      
        Hoor ik mijn Herder niet,
        Die klaagt zijn zwaar verdriet,
        Dat ik niet ben gekomen
        Bij de Bomen,
        Meend hij dat ik van hem vliet:
        Ik zal hem gaan verblijden
        En helpen hem uit lijden,
        Van ter zijden, van ter zijden, zoetjes gaan,
        Op dat ik al zijn lijden doê vergaan,
        Zoetjes gaan, zoetjes gaan, zoetjes gaan,
        Op dat ik al zijn lijden doê vergaan.
      
      
        Zegt mijn, o! God Jupijn,
        Waar of mijn Lief mag zijn,
        Zij plagt in het Veld voor dezen
        Hier te wezen,
        In de klaare Maaneschyn,
        Eer Auroor was aan het dalen,
        Ging mijn Engel al dwalen,
        Ach! wat klagen, ach! wat klagen, vol geween,
        Ik staâ hier verslagen op het Veld alleen,
        Vol geween, vol geween, vol geween,
        Ik staâ hier verslagen op het Veld alleen.
      
      
        Ik zal hem spreken aan
        En doen mijn Trouw verstaan,
        Op dat mijn hert niet scheure,
        Van het treuren,
        Als Piramis heeft gedaan.
        o! Herder uitverkoren,
        Gij laat u droefheid horen,
        Die te voren, die te voren was verblijd,
        Als ik u had gezworen mijn getrouwigheid,
        Was verblijd, was verblijd, was verblijd,
        Als ik u had gezworen mijn getrouwigheid.
      
      
        Waar zijt gij, schone Zon,
        Mijn Zielsvermaak, ei kom,
        Ik dagt dat een Leeuwinne,
        U Godinne,
        Had verslonden bij deez' Bron,
        Ik grip u in mijn Ermen,
        'k Zal u daar mee beschermen,
        Mee beschermen, mee beschermen, schone Maagd,
        Gij hebt pijn en lijden van mijn gants verjaagd,
        Schone Maagd, schone Maagd, schone Maagd,
        Gij hebt pijn en lijden van mij gants verjaagd.
      
    
  