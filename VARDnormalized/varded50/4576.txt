
    
      
        DE vreugd ontsluyt haar goude deuren,
        De blijdschap praalt dus op haar troon,
        Wie zou in weelde konnen treuren,
        Nu dat god Mars zijn oorlogs zoon
        Komt met de braafste Juffer trouwe,
        Het puik juweel van Gijsbrecht stat,
        Hoe dat de nijt haar quaat kwam brouwe,
        Zij heeft aan el geslagt geen vat.
        Noit zag men twee zo heerlijk bralle,
        Hun kostlikheyt en had geen paal;
        Den dam, de straate, en de walle,
        Die galmde van den Admiraal.
        De wangunst gaf de moet verloore,
        Wijl Tromp met zijn, Raaphorst kwam treen,
        Het quaat-doen komt zig zelfs verstoore,
        De waarheid dult geen schamp're reen.
        De tijd verduurt de snootste rampe,
        De zon straalt door de duystre dampe.
      
      
        Zal hij, die het mensen bloed doet plengen,
        Hem rusten bij soo'en schoon godin,
        Zal zij haar blanke armen strengen
        Om het wreede lighaam, en vol min?
        Hem vierig, als haar engel, kussen?
        Zal hij de schrik der pekelbron,
        Staag aan haar zijn vlammen blussen?
        Zal zo een overschoone zon,
        Een die met zijn beteerde handen
        De donderbussen stak in brand,
        Op haar vergoode lippen strande?
        Zal zij met haar sneu-witte hand,
        Zijn lang verwenste leden strelen?
        Is zij verzot dan op die kwant?
        Zal hij van haar, haar kuisheid stelen?
        Die is een onvrint van het Land?
        het Schijnt Ciepres vrou heeft haar bedrogen,
        Dat zij heeft met soo'en mens médoogen.
      
      
        HIJ mag zijn vijands bloed wel plengen,
        d'Dapperheyt streelt geen vijandin;
        Laat Tromp zig met Raaphorst vermenge,
        Zijn heldendaân verdiend haar min.
        Laat hij haar mond en kaaken kussen,
        Die voor het Land den zegen won,
        Hij mag zijn brand met haar wel blussen,
        En koelen aan haar nektar bron.
        Men brengt de min geen teer'ge hande
        Als men op liefdens oever strand,
        Men doet dan paphos offerande,
        En steekt haar reukwerk in de brand.
        Laat zij dien held haar leden strelen
        Terwijl de min vast watertant,
        Laat hij maar vrij haar kuisheid stelen,
        Hij is een vrint van het vaderland.
        Hij heeft zijn schone niet bedrogen,
        Maar zij had met zijn ramp mêdoogen.
      
    
  