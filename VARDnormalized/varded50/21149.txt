
    
      
        APollo goedertier,
        Bedrijft wat vreugde hier,
        En spelt een deuntje op jou Lier,
        Terwijl dat wij, dus zij aan zij,
        Een ronden-dans,
        Maken als een Roose-krans.
      
      
        Wij wensen met malkaer,
        Geluk het jonge paar,
        Die Juno heden bond te gaar,
        Met d'Echte-bant, die d'rechterhandt,
        Van Man en Vrouw,
        Sloot tot teken van de trouw.
      
      
        Dat ze leven aldus
        Getrouw gelijk Graechus,
        Gezond gelijk Antonius,
        Als Nestor grijs, als Solon wijs,
        Als Croesus rijk,
        Als August gelukkelijk.
      
      
        De Goon doen haar bijstand
        In het geen zij slaan ter hand,
        Het zij te Water of te Land;
        Neptuin ter zee, God Pan haar vee,
        Ceres haar saet,
        Altijd wel gelukken laat.
      
      
        En dat's in liefd' en vreed'
        Te samen leven meed',
        Als Philemon met Baucis deed',
        Met zoet gekus, het Albutius
        Ook altijd pas
        Met Terentiane was.
      
      
        Dat haar de haat en nijd
        Doch nimmermeer bestrijdt,
        Maar dat ze zijn tot aller tijd,
        Zo wel gezien, bij alle lien,
        Zo lief en werd,
        Dat haar ieder acht en eert.
      
      
        En krijgen overvloed
        Van het tijdelijcke goed,
        Ja dat haar zaad vermeren moet,
        Tot dat er al, zo in getal,
        Thien-mael meer leeft,
        Als een Huel-Bol zaden heeft.
      
      
        Jupijn haar staegh behoed,
        Dat haar geen tegenspoed,
        Geen ramp, geen druk, bedroeven doet,
        Maar leven blij, gelijk of zij
        Waren op aard,
        In het Tempe-dal vergaard.
      
      
        En als Atrop haar draad
        In het eynd' af-snijden gaat,
        Dat zij dan beide (dit verstaat)
        In Eeuw'ge vreugd, als in haar jeugd,
        Weer zijn verselt,
        In het zoet Elisy-Veldt.
      
    
  