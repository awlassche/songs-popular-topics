
    
      
        HErder juyght en maakt een blij geschal,
        Schatert uit van vreugd, zingt en springht, dat het klingt
        Door het dal,
        En gij mijn wolghe Vee zijt mee verheugt,
        En met u Herder blij,
        Komt Beesjes maakt met mij gheneught,
        Nu ik mijn Nimphje zoet ontmoet.
      
      
        Ach ziet toe! Daar daeltse na benee,
        Van de hoogte af, en zij komt naar hier toe,
        Met haar Vee,
        Nu voetjes rept u wat, op dat ik ras
        Mijn Nimphje komt ontrent,
        ‘het Sa Beesjens lustig rent door ‘het gras,
        Nu ik Lerinde zoet ontmoet.
      
      
        Wel mijn Lief dus enig hier in ‘het wout,
        Daar de Satiers stout zich verschuylt, en de wolf
        Hem onthout,
        En zijt gij niet bevreesd geweest, dat een
        Mocht van dit geyle goed
        V hebben hier ontmoet alleen,
        En wie doch holp u dan daar van?
      
      
        Neen zeide Lerind ‘k was niet beschroomd:
        Want ‘k en wist niet dat in dit wout immermeer
        Satier komt,
        Dus zo gij dan bemindt Lerind, zo laat
        Mijn niet allenig zijn:
        Maar komt, en gij met mij dan gaat,
        En hoed’ mij, en mijn vee ook mee.
      
      
        Komt dan Lief en gaat met Kloris mee,
        Nu geen Satier komt u omtrent, noch wolf,
        Ook u Vee,
        Of des mijn Herders staf, die gaf haar straf
        Van haar vermetelheid,
        Geen tijds toe val ons scheid, als ‘het graf:
        Want Kloris vast bemindt Lerind.
      
      
        Veld-godin roemwaerde schone Maagd.
        Siersel van ons tijd, diens vernuft Kloris geest,
        Zo behaagt,
        Dat nimmer uit mijn zin, u min en kan:
        Maar groeyt steeds met mijn jeugd,
        En voedt mijn ziel met vreugd, waar van:
        Zo ik het zoet eens derf, ik sterf.
      
    
  