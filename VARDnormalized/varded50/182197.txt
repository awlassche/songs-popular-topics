
    
      
        Ei Dromer wilt niet langer Dromen,
        Ontwaakt eens uit u Dromerij:
        Komt doed mijn wille zonder schromen,
        Want wij zijn veilig ende vrij.
      
      
        Nu Ioseph komt in mijn zalette,
        En blust mijn heete minnebrand:
        Ziet in mijn digte Cabinette,
        Geniet het alderzoetste pand.
      
      
        Dat Potiphaat heeft in mijn woning,
        Geniet een aangename Vrouw:
        Die wel gebeuren zou een Koning,
        Als ik het maar reis hebbe wou.
      
      
        Zou Ioseph dan de band breken,
        Van Potiphaars verbonde Trouw:
        Weg weg met u onkuyse streken,
        Het zal nog niet gezien Mevrouw.
      
      
        Gebruikt mijn schoot vol zoetigheden,
        Omhelst het Cierelyk sieraad:
        Mijn blanke boezem net besneden,
        En rode lipjes delicaat
      
      
        Ontdekt gij zo u teere Leden,
        Aan een die u niet en bestaat:
        Mevrouw ik heb wel duizend reden,
        Dat ik u dodelyke haat.
      
      
        Ei Ioseph laat ik u bewegen,
        Geeft mijn een kusje voor mijn mond:
        Zegt waarom staat gij mijn dus tegen,
        Dewijl gij mijn genezen kunt.
      
      
        Gaat snoode Vrouw zou ik besmetten,
        Het Egte Bed van Potiphaar:
        Ik was een schender an de Wetten,
        En ook mijn ziel een Moordenaar.
      
      
        Is ‘het dan vergeefs al wat ik smeken,
        ‘k Waarschouwen u Ioseph wel hoe:
        Het zal u jammerlijk opbreken,
        Daarom zo staat mijn bede toe.
      
      
        Of ik zal aan mijn man gaan klagen,
        Dat gij uw handen hebt gesteld;
        Om door onguere minnevlagen,
        Mijn te onteren met geweld.
      
      
        Die zal u in een gat doen zetten,
        Daar slangen ende Adders zijn:
        Ende kiest dan in mijn Cabinette,
        Een zoete vreugd of zware pijn.
      
      
        Daar zal een wreede Beul u plagen,
        Met veel onmenselijk torment:
        Met geselen en zware slagen,
        En meer als gij bedenken kent.
      
      
        Doed wat gij wilt vervloekte Vrouwe,
        Al dreygementen agt ik niet:
        Ik zal maar vast op God vertrouwen,
        Hij zal mijn helpen uit verdriet.
      
      
        Mevrouw eer ik mij zou vervoegen,
        Om te onteere uwe schoot;
        Ik liet mijn met de beul vernoegen,
        En trooste mijn een wreede dood.
      
      
        Of doed gij ‘het maar om te beproeven,
        Een punt van mijn stantvastigheit:
        Zo wilt mijn langer niet bedroeven,
        Want mijn bedroefde Ziele schreyt.
      
      
        Ei ziet gt niet hoe dat ik brande,
        Hoe dat ik smeek, Hoe dat ik klaag:
        En u omhelzen met mijn handen,
        Door Liefde die ik tot u draag.
      
      
        U zoet gezigt en bloozende wangen,
        U Borsjes rond, En Lipjes root:
        Die schouw ik als vergifte Slangen,
        De oorzaak van een wreede dood.
      
      
        Zo gij niet wilt laat ik dan kussen,
        U lieve Lipjes Jongen held.
        Vertoef u Man die zal wel bolussen,
        De heete vlamme die u quelt.
      
      
        Gij zijt mijn Slaaf en ‘het zal geschiede,
        ‘k Wil dat gij mijn ten dienst zult staan;
        Want gij en zult mijn niet ontvliede,
        Voor gij mijn wille hebt gedaan.
      
      
        Ik ben een slaaf in dienstbaarheden,
        ‘het Is waar mijn Heer heeft mijn gekogt,
        Maar niet om op zijn bed te treden,
        Gelijk ik van u word verzogt.
      
      
        Sa waar zijn nu u manne leden,
        De schaamte is met mij gedaan.
        Trouwloze gij held buiten reden,
        Ligtvaardig Vrouwmens laat mijn gaan
      
      
        Ag Ioseph mogt ik? Ios. Neen Mevrouwe,
        Want dat zal nimmer niet gezien:
        Ik dien en blyf mijn Heer getrouwe,
        En zal u geyle luste vlien.
      
      
        Laat los mijn Mantel of wiltze houwe,
        Ik bid u Ioseph blijft wat staan,
        O neen laat los onwaarde vrouwe,
        ‘het Is tijd laat mijn maar heene gaan.
      
      
        Ioseph die is haar doen ontlopen,
        En liet zijn Mantel haar te pand:
        ‘het Geen zij hem nog dier liet bekopen,
        En liet hem vangen als een snoo trawant.
      
    
  