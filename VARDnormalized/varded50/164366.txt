
    
      
        Wel wat of Neeltje meent,
        om dat ze zo verdweent,
        gaat gekleed op de wijs van de steedse manier,
        en beeld haar zelve in,
        te wezen een goddin,
        want sij tred als een paauw, dat hovaardige dier,
        sij heeft de stam,
        daar sij af kwam,
        haar ouders gans vergeten,
        maar men weet die Neeltje kent,
        dat ze voormaals was gewend,
        de melk in stee te meten.
      
      
        Sij droeg een blaeuwe rok,
        met twee em-mers aan haar jok,
        des morgens vroeg als sij ging in het veld door den don,
        Een trijpe hoed op het hoofd,
        wie had het ooydt geloofdt,
        dat ons nel een boerin, dus weijdts worden sou,
        in dezen tijd,
        werd sij gevrijdt,
        van Jaap jan Louwen-teuntjen,
        maar die gaf ze strak de schop,
        en nu trekse wakker op,
        met een rijk Koopmans zeuntje.
      
      
        Wat was die nel een meid,
        dikmaals heb ik gezeid,
        als sij was daar ik kwam, jou spijtige ding,
        hoe selje voor jou geld,
        nog eens werde besteld,
        haar gelaed wijst het uit, en haar gang als sij ging,
        en heeft sij niet,
        van klaas jan piet,
        een sleutel rijks gekregen,
        en met onze Sijmen buur,
        op het hooi in onze schuur,
        wel honderd-mael gelegen.
      
      
        Maar Neeltje was niet slegt,
        sij wou geen boere-knegt,
        want ze was wel zo loos, dat sij wist wat ze de,
        hierom ging neeltje strak,
        mit dat ze kreeg de sak,
        en ze sogt hier en daar, na een plaadts in de stee,
        en is zo veer,
        dat sij niet meer,
        de melk behoeft te drage,
        maar waerse aan het goed komt,
        daar neeltje zo zeer af roemt,
        moet men de stee-luy vragen.
      
    
  