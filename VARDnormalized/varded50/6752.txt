
    
      
        DE Wereld heeft mijn hert gestolen,
        En in haar duisterheid verholen:
        Daar ligg’ het vast, en slijt zijn jeugd,
        In het geniet van ijdel vreugd.
      
      
        Laat ick’t aldaar; mijn Ziel zal sterven,
        Sterft zij; ‘ksal ook de dood be-erven:
        Want ik door haar, zij in mij leeft,
        De een ‘tleven aan het ander geeft.
      
      
        Nochtans voel ik door veel gedachten,
        In mij vergaan alle mijn krachten;
        Om dat ik leve zonder God,
        Die wilt dac’k volghe zijn gebod.
      
      
        Komt, hertjen, komt, wilt haar verlaten,
        En hare boosheid vlien, en haten:
        Want wat maght helpen dat gij zucht,
        En om de Wereld altijd ducht?
      
      
        Neen, neen staat op: staat op van stonde,
        Uit den doodlijcken slaap der zonde,
        Staat op:  en bidt dat God aanschouw,
        U Ziel, die swemt in tranen louw.
      
      
        Al heeft zij noch veel qua gebreken;
        Daarom zal God die niet versteken:
        Want voor den zucht die zij hem zand,
        Schinckt haar zijn bloed tot enen pand.
      
      
        Bidt dan dat hij u Ziel troost zende,
        Eer dat door het kwaad u leven hende.
        Bidt dat hij haar toon’ zijn aanschijn:
        Want, ‘k weet, zij zal daar geren zijn.
      
    
  