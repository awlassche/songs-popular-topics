
    
      
        O Heer ons hert en mond,
        Roept tot u uit den gront,
        In des bedroefden Tijd;
        te Wijl schier aan ieder kant,
        Wij zijn als overmant,
        En buigen voor den strijd:
        Want ons Vijanden staan,
        Hoogmoedig opgedaan,
        Om ons gants te verslinden,
        Het gaat al voor de wind,
        Wat ieder maar versint,
        het Schijnt niemand kan haar binden.
      
      
        Gij doet ons Nederland,
        Neer-bukken tot in het zand:
        het Geen eerst met luister zat;
        Onze oud beroemde Naam,
        En uytgeblasen Faam,
        Leit nu ter aarden plat;
        De Pijlen zijn verdeeld,
        Dat heeft de Nijt geteld,
        De Eendragt is geschonden:
        Doch elk bekennen moet,
        Dat gij dit alles doet,
        Regtveerdig om de Zonden.
      
      
        Bij ons en is geen kragt,
        Tegens de grote magt,
        Van ons Vijanden trots,
        Zij loeren maar op Bloed,
        En stellen steeds haar voet,
        Zo vast gelijk een Rots;
        Ja alle ogenblik,
        Verwachten wij O schrik!
        Dat zij hier zullen Landen,
        Ach, ach bedroefden staat,
        Daar het zo te gronde gaat,
        Door het roven, moorden, branden.
      
      
        O Vlissings Borgery,
        Stelt u voor ogen vrij:
        De Dood of Slaafs bedwang.
        Hoe zal het Moortgeschreeuw,
        Als het brullen van een Leeuw:
        Gehoord werden eerlang:
        Onnoos'le Zuigeling,
        Moet een geslepen Kling,
        U teder hert door-booren?
        De Vloten zijn by-een,
        'k Hoor het Moederlijk geween,
        Al klinken in mijn oren.
      
      
        O Helper in den nood!
        Ons leven in de Dood!
        Tot u komen wij gaan,
        Bekenne onze schuld,
        Ei Heer hebt doch geduld,
        Ziet ons doch genadig aan;
        Verlost u IsraÃ«l,
        Uit al zijn droef gekwel,
        Op dat al onze Vijanden,
        Zien het Zwart van Gideon,
        Daar meed' hij overwon,
        Zijn Haters tot haar schanden.
      
      
        Verstoort haar trotsheid Heer,
        Gelijk gij deed' wel eer,
        Den Vorst van Siria,
        En doet haar lopen haast,
        Beangst en zeer verbaasd,
        Als eertijds Sissera,
        Zo werd in Eeuwigheid,
        U Lof en Dank gezeid,
        Om dat gij zijt weldadig;
        Dit troost mij op de Wagt,
        In deze Nare Nagt,
        U goedheid Heer genadig.
      
    
  