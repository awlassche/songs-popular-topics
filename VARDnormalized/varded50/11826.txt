
    
      
        Mag nimmermeer dan Christus zijn in vreden?
        Moet hij van de een en de ander zijn bestreden?
        Moet Pharizee hem altijd achter halen?
        Moet ieder op zijn leer en wonden smalen?
        Dies vraeghd hem des, hoe krijg ik het eeuwig leven?
        Hij sprak tot hem, wat des in de Wet geschreven?
      
      
        Hij zei, daar staat ik zal mijn God beminnen,
        Van gantser kracht, met ziel, en lijf en zinnen,
        En al het verstand, en mijnen naasten mede,
        Gelijk mij self'. Dit zijn Gods gulde reden.
        g'Hebt recht bescheid, sprak Christus, mij gegeven.
        Voldoet dit al, zo hebdy het eeuwig leven.
      
      
        Maar hij van als, hem willend' ondervragen,
        Sprak hoe zal ik mij na des wetten dragen?
        Welk is hij die men noemt zijn Evennaaste?
        Daar van hij door gelijkenis, op het laatste,
        Hem heeft verklaart, wie d'Even-naeste waren,
        Op dat hij sou, in eigen roem, bedaren.
      
      
        Doch hij verstond niet dat des Wet was geestlijck,
        En dat de Mens eilaas! was zwak en vleeslijck,
        Een slaaf der zond, en onder het jok gebogen:
        Dat Mens, als Mens, was krank, van onvermogen,
        En dat de Wet behelsde strenge paden:
        Wie het een verbrak, al de ander overtraden.
      
    
  