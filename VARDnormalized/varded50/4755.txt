
    
      
        Verklaard mijn ogen, Heer!
        Op dat ik nimmermeer
        kom in de nood
        Te slapen van de dood
        Tot vermaak
        Van des vijands rode kaak
        Wiens haat en nijd
        Mij tot spijt
        Zou nahouden, dat
        Hij mij verwonnen had,
        Geeft mij een sterk geloof
        Deur het welk mijn ziel verlicht
        Smaak, Gevoelen, en Gezicht
        Op u heilig woord verdoof.
      
      
        Het geen dat iemand ziet
        Voorwaar gelooft hij niet:
        En het klouk vernuft//
        Van d’alderkloukste suft//
        Als het poogt
        In het geloof te wezen voogd.
        De Majesteit
        Gods, verspreid
        Haar almagt te wijd.
        Ellendig mens! gij sijt
        Te iammerlijk verdwaald
        Als gij zijn verburgen werk
        Buiten het richtsnoer van zijn Kerk
        Binnen uwe vijf zinnen palt.
      
      
        En hoe zoudt gij helaas!
        Van eigen wijs heyd dwaas
        U buigen niet,
        Ter wijl g’haer buigen ziet
        d’Eelste maagd
        Die den Heer zoo heeft behaagt.
        En dat alleen
        Op de reen
        Van een Gods gezand
        Daar onder z’haer verstand
        Ootmoed’lijk boog,
        Als hij aan haar reinen schoot
        Brengen van de Iesse loot
        Kwam de tijding, van om hoog.
      
      
        Zoo zaan z’hem had bespoord:
        Dat mij dan naar uwe woord
        Geschieden moet,
        Sprak zij, met reden vroed.
        Want ‘k beken
        Dat ik Godes deerne ben.
        Wel zalig is,
        Voor gewis,
        Vw’ geloof jonkvrou!
        Weet dat naar uwe betrou
        Gezien zal min noch meer.
        Des zoo zal de kuis heyd dijn,
        Moeder van haar schepper zijn,
        En de dienstmaagd van haar Heer.
      
      
        Och hoe was d’eelste roe
        Van Iesse wel te moe,
        Wanneer ze zag
        Dat in de krebbe lag,
        Nau gehoukt,
        En met luirtjes dun gedoukt,
        De meester zelf
        Die het verwelf
        Van den Hemel schiep?
        En weer, als hij, of sliep,
        Of aan haar borsten zog!
        Nu belachen, nu beschreyd:
        Met wat reden van bescheid
        Stijfde zij wel hand en oog?
      
      
        Hoe dik most zij deur het woord
        Van Gabriel gehoord
        Wel maken sterk
        Het krankste van haar werk?
        het Was of dat
        het Arme kind, nu droog, nu nat,
        Nu wol, nu web
        Schoot, of kreb,
        Honger, dorst, of kou
        Verbad, o reynste vrou!
        ‘k En twijfel niet oft gij,
        Vielt uwe heilig kind te voet,
        En verwekte, deur uwe groet,
        Dag aan dag een nieuw belij.
      
      
        En wat heeft toch gemeins
        Mijn vingerhoetje breins,
        Met haar verstand,
        Die van de vrouwen spand
        de eerste kroon,
        Mids de waarde van haar zoon?
        Zal dan mijn hart
        Zoo verward
        Wezen immermeer:
        Dat ik mijn God mijn Heer,
        Met neer gebogen knieën,
        Op zijn vlees geworden woord,
        Aan het Autaer zoo klaar gehoord
        Weyg’ren zal geloof te bien?
      
      
        Neen Iesu, niet alzo,
        Mijn kennis is te snoo:
        End’ uwe bescheid
        Te hoog van Majesteit.
        Doed mijn zin
        Wikken voor uwe liefste min.
        Mids welk ik buyg
        Op het getuig
        Van uwe waar verbond.
        Mijn hand, mijn oog, mijn mond:
        En neyg mijn willig oor,
        Met uwe algemeyne Kerk,
        Na het hooftstuk van uwe werk:
        Na het geluid van uwe gehoor.
      
    
  