
    
      
        WAt is de liefde overgroot,
        Die ons van God, den overgoeden Vader,
        En onuytputtelijcken Ader,
        Is toegebracht, uit zijnen vollen schoot?
        Dat hij zijn Zoon, die lief en waard
        In heerlijkheid bij hem was. Hier op aard,
        In needrigheydt en kleinheid heeft gezonden,
        Op dat zijn dood,
        En dierbaer' wonden,
        Ons verlost' van nood.
      
      
        d'Elend' des Mensen was zeer groot:
        Zij lagen al te zam zo in de zonden,
        Dat niemand zijnen broeder konde
        Verlossen; of vrij maken van den dood,
        En moest het tot in eeuwigheid,
        Zo laten staan; doch Godes goedigheid,
        Die was zo groot! dat hij in het laetst' der tijden,
        Zijn Zone zond,
        Door welckers lijden,
        Hij ons vree verkond'.
      
      
        O grote gunst aan ons gedaan!
        o Iesu! geef dat wij het doch te degen,
        In onze herten overwegen,
        Wat dat gij al voor ons hebt uytgestaen:
        Veel smaad, veel hoon, veel bitt're spot,
        Dat was, o Heer! hier op der Aard u lot,
        Wat hebt gij voor den Mens niet al verdragen?
        het Was Vaders wil,
        En welbehagen,
        Daarom waart gij stil.
      
      
        Doe gij in bang' aenvechting' waard,
        Hoe is u het zweet, door droefheid afgeloopen
        Als dropp'len bloeds, die neder dropen,
        Van u gezegend aanzicht, op de Aerd'!
        Doe spraeckt gij: Vader kan het zijn,
        Zo laat des Kelk doch gaan voorbij, van mijn,
        (Aldus hebt gij tot driemaal toe gebeden,)
        Maar indien niet,
        Ik ben te vreden,
        Dat uwe wil geschiet.
      
      
        O angst! en bangheid overgroot,
        Die dit onschuldig Lam heeft moeten lijden!
        Zo dat hij tot zijn Iong'ren zeide:
        Mijn Ziele is bedroeft tot aan der dood.
        Maar hier mee was het noch niet gedaan,
        Hij moest op het lijdens pad noch verder gaan,
        Laat ons, sprak hij, (tot haar met slaap beladen)
        Nu gaan, want, hij
        Die mij verraden
        Zal, die is nabij.
      
      
        Zijn Reden was noch niet gedaan,
        Of Iudas kwam met een zeer grote schaare,
        Als tegen een der Moordenaaren,
        Met stok en zwaard, om het te grijpen aan,
        Daar wierdt des Jezus vol Goedheid,
        Gelijk een Schaep ter slachting heen geleid,
        Tot binnen in des hogenpriesters Zaale,
        Alwaar hij tot
        Verscheiden maalen,
        Grouw'lijck is bespot.
      
      
        In het Richthuys sprak men het vonnis uit;
        Dat hij aan het Kruis moest werden opgehangen,
        O vonnis al te fel en strange!
        Voor dien, uit wien nooit iets dan het goede spruit.
        Aldus is hij van haar gewondt,
        En dat niet anders als om onze sond',
        Wie werd dan niet tot weder-liefd' bewoogen?
        Wanneer hij ziet,
        Het groot meedoogen,
        Ons van God geschied.
      
      
        Uwe wonden neem ik tot toevlucht,
        Gelijk een Duif de Steenrots, voor het vervolgen
        Des wreden Havicks, die verbolgen
        Geduurigh haar najaeght. Tot u ik zucht,
        Voor satans macht, beschermt doch mijn,
        Laat uwe wonden mij een toevlucht zijn!
        Geef dat ik mijnen vijand mag beginnen,
        Door hulp van dij,
        Te overwinnen,
        Here help doch mij!
      
    
  