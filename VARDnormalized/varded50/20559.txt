
    
      
        EEn moedig Filosoof scherpzinnig wel geleerd,
        Zeer Reden-rijck van taal, ten vollen uit studeert,
        Eens tot Nicea kwam in een der Christen Scholen,
        Vermits dat Constantijn Gods Leeraars had bevolen
      
      
        Te komen daar bij een: daar kwam hij mede bij,
        En was Gods reine Leer een heftighe Partij,
        Hij was in Logica, inzonderheid ervaren;
        Zo zijn hier in ook me'e zeer vele Gods Dienaren.
      
      
        Daar is het Afgodisch Volk, en Christi reine Schaer,
        Een rechte teghen-aerdt met hopen bij malka'er,
        Daar ging men na de Konst zeer aardig disputeren,
        Den kloecken Filosoof die moest hem dapper weren.
      
      
        Wanneer een Dienaar Gods hem in zijn reden vingh,
        Hij met een slimmer trek hem konstigh we'er ontging,
        En hield' zijn reden stand, en kond' met aardig spreken
        Des Herders argument (zo het scheen) zeer listig breken,
      
      
        Dus hij trots op zijn Konst zich zelver hoog verheft,
        Om dat hij (zo hij meent) de rechte gronden treft.
        Een oud eenvuldigh Man met ijver heel ontsteken,
        Die heeft consent begeert om eens met hem te spreken:
      
      
        De Leeraars zijn ontroerd, en maken zwarigheid,
        En vrezen dat hij heel van het stuk zal zijn geleid
        Door dezen lozen Gast, die hem dan soud' begekken,
        En zo, tot na-deel van de reine Lere strekken,
      
      
        De goede Oude Man die houdt al heftig aan,
        En heeft een goede moed; zij laten hem begaan;
        Hij spreekt, hoort Filosoof, ik zal de waarheid zeggen
        In Jesu Christi naam, ziet of gij het kond we'er-leggen.
      
      
        Daar is maar enen God; dit mag niet zijn versaeckt,
        Die Hemel, Aerd', en Zee, heeft door zijn Woord gemaakt,
        En d'eerste Mens van slijk; hij blies daar in het leven,
        En heeft hem boven dien zijn Geest daar toe gegeven.
      
      
        In het kort, al wat er is, dat schiep hij door zijn Woord,
        Al wat onzichtbaar is, en het zichtbaar bracht hij voort,
        En heiligt met zijn Geest, bevestigt all' zijn werken,
        Maar ziet, voor alle ding, zo moet men wel aanmerken;
      
      
        Dat Woord, en Wijsheid beyd' een Zone wiert genaamd,
        Geboren uit een Maagd, een middel heeft beraemt
        Om den verdoolden Mens genadig te bevrijden,
        Uit zijn zeer grote nood, door zijn zeer bitter lijden.
      
      
        Hij heeft door zijnen Dood, ons Doot-schuld' heel voldaan.
        En is we'er van den Dood zeer heerlijk op-gestaen;
        Hij geeft ons nu hier door het zalig blijde leven.
        Als Rechter zal hij me'e hier na het Oordeel geven,
      
      
        En lonen al het Goed, en straffen al het Kwaad,
        Geloofd dit, Filosoof, het is waar, doet na mijn raad.
        Den Filosoof verstomt voor dit eenvuldigh zeggen,
        Den Man staat als verset hij kan dit niet we'er-leggen:
      
      
        Verwonderd en verbaasd is hij hier door gemaakt,
        De Reden door Gods kracht hem aan zijn Ziele raakt,
        Hij stemt dit alles toe, geloofd de slechte Reden:
        Den Ouden is hier me'e ten vollen, niet te vreden,
      
      
        En sprak, mijn goede Vriend; terwijl gij dit gelooft,
        Ontvangt het Teiken me'e, op u gelovig hoofd,
        Dit zal in het waar Geloof, u meerder noch versterken.
        Staat op, het moet zijn gedaan, hier in de Christen Kerken.
      
      
        ALdus den wijzen Man volkomen omgekeerd,
        Sprak tot het om-staende Volk; Gij Mannen hoog geleerd
        Zo lang ik woord', om woord', wist na de konst te geven,
        En het wel-gespist vernuft wist met de tong te leven,
      
      
        Wat kan de wijze mond mij konstigh werd gezeid,
        Dat heb ik we'er door Konst zeer aardig weder-leit,
        En hield' mijn zeggen stand: Maar nu uit slechte woorden
        Ontstondt zo groten sak; die mij mijn Ziel bekoorden
      
      
        Te buigen mijn vernuft; vermits die grote kracht,
        Mijn stijve zinnen boog, het Gelove in mij wracht.
        Doen was ik uit-gepraat, al door den Geest des Heren,
        Wel Vrienden, het is nu tijd dat gij dit me'e meugt leren,
      
      
        Heeft u dien goeden Man nu me'e niet overtuigd ?
        Voelt gij dat ik gevoel ? u harde herten buigt.
        In Christum ook gelooft, die door zijn mond kwam spreken,
        En volgt den ouden Man, ontvangt mee het heilig Teken,
      
      
        Want Christus door zijn macht de harde harten buigt:
        Nu ben ik recht gerust; hij heeft mij overtuigd,
        Ik wil na zijne Leer en reine Wetten leven,
        En met eerbiedigheid mij in zijn dienst begeven,
      
      
        En dragen zijnen Jok; want dat is Heerschappij,
        Ik was der zonden Slaaf, maar nu, zo ben ik vrij,
        De Allerhoogste Vorst die heeft mij zo verheven,
        En zal mij, als zijn Kind, zijn Rijk, en Erfdeel geven.
      
    
  