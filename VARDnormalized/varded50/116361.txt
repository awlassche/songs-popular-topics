
    
      
        HEt eind van Christus heil-geboden
        Is vier'ge liefd, uit reinder hert;
        Haar uit-vloed, die zij heeft tot Gode,
        In des naastens liefd bevonden werd.
      
      
        Haar aard is meest haar deugd te tonen
        Aan die men naast verbonden is;
        Daar bij te zijn, jaa steeds te wonen,
        Die wel te doen haar wel-lust is.
      
      
        Voor zulk een liefd zijn wij gekomen
        Nu te zaam, tot u, o waarde vriend!
        Als onze Broeder, zonder schromen,
        In hoop, daar mee zult zijn gediend.
      
      
        Want wij als kind'ren uit een Vaader,
        Door het God'lijk zaad, zijn we'er-gebaard:
        Verplicht, om de een den ander naader
        Te brengen tot den Christen aard.
      
      
        En hopen ook te zaam, naa dit leven,
        Op enen Hemels erfenis,
        Om eeuwig dan bij een te leven,
        Daar alle vreugd de volheid is.
      
      
        Wat maagschap kander naader wezen?
        Wat vriendschaps-band, die sterker bind?
        Zoo zij in het vleesch'lijk word geprezen,
        Niet vreemd men haar in ons ook vind.
      
      
        Het eind, waar-om wij vriendschap houden,
        Of van ons nau verbintenis,
        Is spijs noch drank, want elk die zoude
        Genoeg te huis vinden op zijn dis.
      
      
        Veel min om een'ge lekkerheeden;
        Want wel-lust Christus ons verbied,
        En wil dat elk in zooberheeden
        Zijn nooddruft, hier op aard, geniet.
      
      
        Ook zijn de lekk're aardse dingen
        Voor het Christen hert, dat het Hemels smaakt,
        Te laag, te slecht, of te geringe;
        Want het word met zoeter zoet vermaakt.
      
      
        Maar om malkanders hert te ontsteken
        Tot ijver, door ons zaamen-spraak;
        Om eens met kracht gants door te breken,
        En vlieden al het aards vermaak.
      
      
        Al het aards vermaak als des Werelds lusten,
        Iaa al waar ons het hert aan-kleefd,
        Op dat alleen daar in mag rusten,
        Die rust en waar vernoegen geeft.
      
      
        Die anders niet daarin wil wonen,
        Dan als het hier alles word verzaakt;
        En wij in het minst geen kwaad verschonen,
        Of het geen naa eigen liefde smaakt.
      
      
        En om het gemoed al-zoo te ont-fonken
        In liefde, tot het eeuwig-goed,
        Dat hem met vreugd als word door-dronken,
        Door voor-smaak van dat zoetste zoet.
      
      
        Wij konnen ook malka'er vermaaken
        Met lof-zang, psalm, en geestlijk lied,
        En veelderhande nutte zaaken,
        Waar door de ziel veel vruchts geniet.
      
      
        Waar door, in plaats van bange wroeging,
        In het scheiden het hart een zachte rust
        Gevoeld, jaa vreugd en waar benoeging;
        In stee van walging sterker lust.
      
      
        O heil'ge zaamen-komst der vromen!
        O zaal'ge vriendschap in der tijd!
        Die door geen dood ons word ontnoomen;
        Maar duurd tot en der eeuwigheid.
      
      
        Des vriendschap wens ik dat vermeerder
        Bij ons, en alle vrome lie'n;
        En dat wij daar door komen verder
        In heiligheid God zelfs te zien.
      
    
  