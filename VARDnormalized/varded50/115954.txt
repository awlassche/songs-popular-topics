
    
      
        Mijn Jezus! zoud ik U voortaan niet minnen
        Met al de kragt van in-gespannen zinnen,
        Daar ik U heb in het heiligdom aanschouwd,
        Gelijk een Zon van heil'ge helderheeden,
        Een bron van troost, een Zee van zaaligheeden,
        Een eed'le paarl in blinkend Hemels goud?
      
      
        Uw schoonheid gaat den Absalon te boven,
        Uw glans doet die van Salomon verdoven;
        Verschijnd, verblikt, verbleekt al wat oit blonk.
        Noit kwam uit oog zoo zoet een liefde straalen,
        Geen kus en mag bij uwe kussen haalen,
        Daar uwe gunst mij vriend'lijk me'e beschonk.
      
      
        Dewijl ik dan uw liefde heb genooten,
        Zoo strooms gewijs in het herte uyt-gegooten,
        In het midden van devoote oefening;
        Terwijl mijn geest met heil'ge innigheeden
        U loofde in Godvrugtige gebeden,
        Genietende Uw zoete troeteling.
      
      
        Og! mogt ik nu voor uwe voeten leggen,
        En schreijende zoo zonder zeggen zeggen,
        Hoe diep uw min mijn ziel is in-geprent!
        Og! was zij lee'g, om met die min te vullen,
        Of over-vol van liefde, om te dullen
        Naa U, die zij veel meerder waardig kend!
      
      
        Mijn Heer! ten zijn geen hertelooze woorden,
        In zuiv're trouw met regte liefde koorden
        Wil ik aan U voor eeuwig zijn gehecht.
        Wat moet ik doen, of lijden, hoe mij draagen,
        Om met bewijs van liefde u te haagen?
        Spreek, lieve Heer! want ziet ik ben uw knecht.
      
      
        Ik heb geen wil, z' is aan uw wil gebonden,
        Geen zaligheid, z' is in uw zin verslonden.
        het Is goed, het is goed, wat gij gebied en doet:
        Beproef mij maar, het-zy in doen of lijden,
        In vreugd of druk, in droefheid of verblijden,
        Zoo het U beliefd 'k ben alles wel gemoed.
      
      
        Zijt Gij het niet, Heer! die mij eerst komt te binnen
        Als naa den slaap mijn op gewekte zinnen
        Zien het morgen-rood der versche daageraad?
        Zijt gij het ook niet waar in ik mij verluste,
        Des avonds laat op het bedde van mijn ruste,
        Wanneer mijn ziel met U zoo slaapen gaat?
      
      
        Als ik de trein van mijn devotie pligten,
        Naa Uw bevel, den gantse dag verrigte,
        Staat dan mijn oog gestaadig niet op U?
        Om dat te doen het geen U mogt wel-behaagen;
        Van ergens in mijn zelven te mis-draagen,
        Ben ik, o Heer! van gantser herten schuw.
      
      
        Indien nogtans mijn vlezes snoode boosheid
        Of des Duivels list mijns geestes slegte broosheid
        Ten val verrukt, door quaade toe-verzigt.
        het En heb geen deeg, al eer ik voor uw voeten,
        Mijn misslag kom met heete traanen boeten,
        Dan word ik eerst van zondens pak verligt.
      
      
        Maar zoo Gij nog uw gunstes liefde straalen
        Te rugge houd, en niet laat needer-daalen
        Uws aanschijns lig op het zondig herte mijn:
        Zoo is, (gelijk de bruilofts kind'ren treuren
        Als haar het gezigt des Bruid'goms niet mag beuren)
        Mijn ziel in angst, en schrik en helle pijn.
      
      
        Dog zoo wanneer, om het angstig hert te troosten,
        Dat lieflijk ligt we'er daaget uit den oosten,
        En dat ik slegts een schittering daar van,
        Een glimp, en blenk van veer mag aanzien komen,
        Dan is 'er aan mijn zielen drift geen tomen,
        En niets dat zoo mijn geest vermaaken kan.
      
      
        Al wat Gij liefd, dat zal ik gunst bewijzen,
        Al wat Gij haat, dat is mij een af-grijzen,
        Ik ben der Weer'ld en zij aan bij gekruist:
        Maar al mijn lust zal tot de vromen wezen,
        Waar in ik uw gelijkenis kan lezen,
        En zien het beeld Uws heiligheids gehuisd.
      
    
  