
    
      
        GIJ voedster van mijn Jeugd,
        Meestresze van mijn zinnen,
        Ach! schoonste Engelinne,
        Mijn hoop, mijn troost, mijn vreugd
        En spiegel van de Deugd;
        Schatkist van mijn gedagten,
        Rivisie van mijn klagten,
        Gij oogmerk van mijn lust,
        Mijn lief, mijn heil, mijn rust,
        Hoe laat gij mijn dus kwijnen,
        In druk en zwaare pijnen,
        Hoe raak ik aan het end
        Van alle mijn ellend.
      
      
        Wel oorzaak van mijn Min,
        Hoe laatje mijn dus klagen,
        Schept gij daar in behagen,
        Of geeft gij eerst u zin,
        Als ik verloren bin,
        Daarom keerd u gedagten
        Tot mijne jammer-klagten
        En wilt den dienst ontfaan
        Van uwen Onderdaan,
        Die liever wilde sterven,
        Als uwe gunste derven,
        Ja liever voor altijd
        Wil zijn het dag-ligt kwijt.
      
      
        Zult gij dan al u vreugd,
        o! Glorie der Godinne,
        Dus bannen uit u zinnen
        En uwe frisze Jeugd
        Kwijt wezen zonder vreugd.
        Denkt dat u fraaye leden,
        Van vorm zo wel besneden,
        Met d'allergrootste kunst,
        Gij geven moet, met gunst,
        Aan een die u straks minden,
        Als gij altijd zult vinden,
        Die, met getrouwigheid,
        Wil zijn u Slaaf altijd.
      
      
        Jupijn was nooit zo zeer
        Verzot op snoeperyen,
        Of in zijn Minneryen,
        Ja ik ben nog veel meer
        Verzot in het Vrijen teer;
        Heeft Hercules ook mede
        Wel zo veel brand geleden,
        Om zijnen Imphalée,
        Gelijk ik nu al mêe.
        Dus bid ik overschoone,
        Wilt mij u gunsten tonen
        En schenkt mij, Engelin,
        U zoete Weder-Min.
      
      
        En zo ik dit bescheid
        Van u eens kon verwerven,
        Ik zou het nooit verkerven,
        Maar dienen u altijd
        Met veel eerbiedigheid.
        Ik zal alle mijn dagen
        U zoeken te behagen,
        Op alderhande wijs,
        Met woorden en gepys.
        Dus wilt u dog erbermen
        En over mij ontfermen,
        Dus bid ik u zeer drâ,
        Om het lieve woordje Ja.
      
    
  