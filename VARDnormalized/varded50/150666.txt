
    
      
        HEt lust mijn’ Penn’, met alle konst en vlijt
        U, die mijn God, u, die mijn Koning zijt,
        In hogen roem, door treffelijk gedicht,
        Te blinken doen voor’t sterfelijk gezicht.
        Ik ben bedacht, en nu en te allen dagen,
        Zo lang de Aard dit aardse lijf zal dragen,
        Den lof uws naams met onvermoeyder talen
        Ten held’ren licht des klaren daghs te halen.
      
      
        O grootheid Gods! geen sterfelijk geluid
        Dat zijnen lof in voller waerden uyt’t;
        Geen aerdtsch vernuft dat zijne grootheid peylt:
        Het is een Zee die niemand ooit door-zeylt:
        Het is een diept die niemand af kan meten;
        Het is een schat van niemand uit-geweten;
        Al wat van des den zinnen en gedachten
        Ooit wierd ont-heymt, is maar een vonk te achten.
      
      
        Nadien dan, God, in dit geheimenis
        Voor onzen geest noch grond noch endt en is;
        Nadien de bron ons niet mag open staan:
        Zo willen wij tot haren uit-vloed gaan;
        Zo willen wij aff-sincken met de reden
        In het zienlijk doen van uwe wonderheden,
        Van ’twerck uws hands, van uwe hoge krachten,
        Een well’ van lof voor allen na-geslachten.
      
      
        De glory-strael, de God-betaemlijckheydt
        Die, om end om in all’ uwe doen verspreid,
        Een voor-glans geeft van het wesentlijck aanschijn,
        Zal mij in het hert en op de tonge zijn.
        Vw’ krachten, die ons hert met grouwel treffen,
        Vw’ groot, zal ik en alle mond verheffen.
        Het rijk Geheng zal zijnen schat ontsluiten
        En klinckend lof uws milden goedtheydts uiten.
      
      
        Wel op, mijn pen, en geef den geest een smaak
        Van Gods natuur, die hert en zin vermaak.
        Genadig, goed, lankmoedig. (en wat meer?)
        Met-lijdig, zoet, en vriendlijck is de Heer,
        Aan tal noch maet, aan plaatse noch aan tijden,
        Aan dit noch gunt bindt zich zijn mede-lijden.
        All’ wat van hem ooit wezen heeft genoten
        Is met den stroom zijns goedtheyts over-goten.
      
      
        Geen ding zo vast. schoon dan de mond niet spreekt,
        Van het domme volk (door diender licht ontbreekt)
        En t’uwen lof de lippen niet en rept:
        ’tSpreeckt all’ o God, wat gij geschapen hebt.
        Hier bij (dies ’tloff ten hoogsten trap moet komen)
        Voegt zich de mond, de mond van uwe vromen,
        De wijze mond, die, vol van uwe werken,
        Is een trompet tot ernstelijk opmerken:
      
      
        Is een trompet, die ’tloffelijck gerucht
        Vws heerschappijs doet schat’ren door de lucht:
        Is een trompet, die d’ongemeene kracht
        Vws groten arms doet hechten in het gedacht:
        Is een trompet, die allen sterffelijcken
        Door klare leer uwe mogendheid doet blijken;
        Die, om uws rijks gevoeghlijckheydt te tonen,
        Een indruk geeft aan allen mensen-zonen.
      
      
        Wat tong en prijst, wat mens en roemter niet
        Wanneer zijn geest den stand uws Rijks door-siet?
        Geen aardse Kroon wiens luister altijd straelt,
        Geen aardse hooght die niet in het endt en daalt:
        Maar uwen troon kan wanken noch verlagen,
        Vw’ heerschappij en kent geen endt der dagen;
        Vw’ krone blinckt door aller eeuwen tij’en;
        Vw’ scepter reikt door aller stammen rijen.
      
      
        Vw’ goedicheydt geeft allen zich te nut;
        Vw’mogentheydt is d’algemeene stut.
        Gij scherpt het op al wat in kracht verstompt,
        Gij richt het we’er all’ wat ten valle kromt.
        O wijd bevang van het Goddelijk vermogen!
        Op u Heer zien, op u Heer zien de ogen
        Van alle Dier dat wezen is gegeven
        En adem heeft ten sterffelijcken leven:
      
      
        ’tWacht all’ op u dat ziel draagt in zijn bloed
        En ’slevens duyr door voedsel rekken moet;
        Natuur zoekt hem die’t eerste wezen gaf:
        En zendt den eis na haren oorsprong af:
        Niet onverhoord. een billijk medelijden
        Ontsluyt uwe hand, die, op gepaste tijden,
        Na wijze keur van het heilig wel-gevallen,
        En spijze geeft en zadiging aan allen.
      
      
        Al voort, mijn geest, noch is des lofs al meer.
        Noch eens gedaald ten afgrond van Gods eer.
        Rechtvaardig hij, rechtvaardig hij, en goed,
        hetzij wat hij wil, hetzij wat hij laat of doet.
        ’tIs waar zijn gunst ziet algemeene stralen
        Van liefd’ en trouw, en komt op allen dalen:
        Maar (o!) de deuchdt geniet de volle ader:
        Al-om een vriend, maar hier is hij een Vader.
      
      
        O! daar de ziel zich gants ten goede geeft
        En ’tGodt-gesach in suyv’re zinnen heeft,
        Is God nabij, en heeft tot hare stem
        Een vaardig oor. haar bidden stijght tot hem
        En krijgt zijn eis. hij brengt den geest tot rusten
        En geeft genot van redelijcke lusten.
        Hij koomtse toe met onbekrompen zegen,
        En schaftse heil, en veylight hare wegen.
      
      
        Hij heeft zijn oog daar ’thert zijn vrees in-laet,
        En zendt verderf daar vroomheid buiten staat.
        In het kort; dit’s ’teen waar aan zich God verbindt:
        Hij haat die hem, hij mint die hem bemint.
        Dies zal mijn mond ten breden roem uitbreken
        En ’twaerde lof des Heren deftig spreken;
        Sijn’ heylgen naam zal eer en prijs toestromen
        Van alle vleysch, en nooit ten einde komen.
      
    
  