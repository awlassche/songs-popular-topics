
    
      
        WAnneer de klare Zon begint te schijnen,
        En ik ontwaakte uit een diepe slaap,
        Daar kwam terstond in mijn bedroefde zinnen,
        Die Izabel die overschoone maagd.
      
      
        het Is al om niet of ik al lammenteere,
        Geen troost kan ik verwerven van mijn Lief,
        Ik hoop zij haar stuurig hert zal keren,
        In eerbaarheid zal zijn tot mijn gerief.
      
      
        Wat sou een Minnaar meerder konnen wensen?
        Als hem fortuin mag dienen van een maagd,
        Zij schijnt voor mij de schoonste van de mensen,
        het Is enen Dief, die mijn Jong Hert behaagt.
      
      
        Ei Izabel en beydt dog niet tot morgen,
        Helpt uwen slaaf van stonden aan,
        Het schijnt dat zij de liefde draagt verborgen,
        Ach ach ik zal van haar noch troost ontfaen.
      
      
        Ik heb al lang genoeg mijn Trouw gezworen,
        En mijnen dienst aan u schoon Godin,
        het Is mijn Lief ik heb u gunst van noden,
        Geneest mijn pijn, of ik wordt dol van min.
      
      
        Adieu schoon maagd wilt nog eens op mij denken,
        Die u ontmoet met zo een zoeten gront,
        Wilt mij voor het lest schoon Lief nog eens schenken,
        Een Kusje zoet al van u rooder mond.
      
      
        Bent gij beholpen met mijn Dood, beminde;
        Ik zeg adieu tot in der Eeuwigheid,
        Gij zult mij haast onder de aarde vinde,
        Adieu schoon Lief ik sterf om u vol spijt.
      
    
  