
    
      
        LAat zig de Wereld in dwaasheid verblijden,
        Die in de ijdelheid verdronken leid,
        Een Christen ziele kan dat niet wel lijden,
        Maar ziet het aan met een afkerigheid,
        Haar hoogst' vermaken,
        Zijn zulke zaken,
        Die het Hemels raken
        In der eeuwigheid.
      
      
        Maar als twee Christenen te zamen trouwen,
        Dan eischt de zedigheid een weinig bot,
        En het is geoorloft Bruiloft te houden,
        Om zig verheugt te tonen in zijn lot;
        Wel Feest-genooten,
        Juigt onverdroten,
        En dankt den groten
        Goedertier'nen God.
      
      
        het Is door zijn goedheid dat wij hier verschijnen,
        Op dit aanzienelijk en deftig Feest,
        Daar alle soorten van Spijzen en Wijnen,
        Die in het Land te vinden zijn geweest,
        Het hert versterken,
        En ons doen merken
        Dat des Heren werken,
        Vol zijn van zijn geest.
      
      
        Laat ons met dankbaarheid des Heren gaven
        Genieten, en misbruiken nimmermeer,
        Want men ziet wonderen daar in begraven,
        Die ieder Christen strekken tot een leer;
        Geen Mens op Aarden,
        Hoe hoog van waarden,
        Oit regt verklaarden
        het Wel doen van den Heer.
      
      
        Maar zagt, mij dunkt ik zie den Bruigom wenken,
        En na ik merk, het Bruidje keurt het goed;
        Komt Schenker wilt'er de roemers vol schenken,
        Dog voor de Juffertjes alleen de voet,
        Laat ons nu drinken,
        De glaasjes klinken,
        Op des Bruigoms winken,
        het Wijntje smaakt zo zoet.
      
      
        het Is de gezondheid van des nieuw Getrouwde,
        Die heden zijn vereend door liefde kragt,
        Hij die het eerste Paar in Eden bouwde,
        En zei vermenigvuldigt uw geslagt:
        Doet haar vergroten,
        Door brave loten,
        Mild overgooten,
        Meer als het zelfs verwagt.
      
      
        Lef lang, vernoegd, in rust, o nieuw Gepaarde!
        En teeld met lust gewenste vrugten voort,
        Die door Gods Kerk, en het Raadhuis op Aarden,
        Gelukkig dringen regt door d'enge Poort,
        Om zonder beven,
        In het Eeuwig leven,
        het Lam na te streven,
        Met muziek akkoord.
      
      
        Ei lieve vrienden, ziet het Bruidjen eens lonken
        Op haren Bruidegom, die snel van geest,
        Zijn hert in liefde tot haar voelt ontvonken,
        En haar gedagten uit haar ogen leest:
        Hij zeid mijn waarde,
        Die met mij paarde,
        Nu gaan wij daar de
        Liefde, Min geneest.
      
      
        Komt nu Speelnoodjes om het Bruidje te leiden,
        Na het welriekend lustrijk Ledekant,
        Daar al de kussens, de dekens, en spreiden,
        Ons klaar doen rieken het geurig Oosten-land.
        het Bed en de pluimen,
        Zijn vol parfuimen;
        De Bruid krijgt luimen,
        Helpt haar nu aan kant.
      
      
        Tot een besluit moet ik u nog iets zeggen,
        Speelnoodjes maakt dat gij het ook betragt,
        En laat den Bruigom bij het Bruidje niet leggen,
        Nog zig verlusten in haar armen zagt,
        Of doet beloven,
        Heet brood uit d'oven,
        Voor ons hier boven,
        Adieu goeden nagt.
      
    
  