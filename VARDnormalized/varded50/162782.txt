
    
      
        IK smelt in rouw, ik smelt in rouw,
        Wanneer ik met mijn geest beschouw,
        Hoe dat des Levens Vorst,
        Met zweet en bloed bemorst,
        Versmacht van dorst;
        Als ik zijn hoofd zie neergeboogen,
        Zijn zoet gezicht, die hemel ogen,
        Zie na de dompige aard getogen,
        Dan voeld mijn hert
        Een lydelooze smert.
      
      
        Komt hij mij voor aan het kruis gehegt,
        Bij vuyle Moorders opgeregt,
        En voor zijn weldoens loon,
        Met ene Doornekroon
        Gekroond ten hoon;
        Wanneer ik zie een spons geladen,
        Met zuur en bitter ongenaden,
        Om zijn verdroogde tong te baaden,
        Dan voeld mijn hert
        Een lydelooze smert.
      
      
        Wanneer hij roept, het is al volbragt,
        De middag wisselt in een nagt,
        De Tempels Voorhang scheurd,
        Terwijl men beurt om beurt
        Zijn dood betreurd;
        En zien ik zijne ziel geweken,
        Den trotsen Hoofdman gants bezweken,
        Zijn zijde met een speer doorsteken:
        Dan voelt mijn hert
        Een lydelooze smert.
      
    
  