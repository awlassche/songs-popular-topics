
    
      
        AY! mensen, mensen treurt,
        Van droufheyd het hart op-scheurt,
        Want Judas is geweken
        Uit d'alderhooghsten Staat;
        Om zijn zonden te wreken
        Hij zich verhangen gaat.
      
      
        Het Ingewand loopt uit
        Van die boosaerde Guit,
        Die Christum had verraden,
        Zijn Meester, en zijn Heer,
        Die hem wel had geraden,
        En aangedaan veel eer.
      
      
        In zijne plaats most zijn,
        Na Jesu bitt're pijn,
        Een ander uitverkoren,
        Die beter leven sou
        Dan die nu was verloren,
        Door zijn verkeert berouw.
      
      
        Waarom als Christus had,
        Heerlijk in des Hemels Stad,
        Zijn inganck nu genomen;
        Doen is een ander Held
        In zijn plaats aangekomen,
        Zo ons de Schrift vertelt.
      
      
        Want als een grote schaer
        Der Christ'nen, tezamen waar
        Te Jerusalem gezeten,
        Gaf Petrus dit bescheid,
        ,, Mannen hoort, gij moet weten
        Wat David heeft voorzeid.
      
      
        Voorzeid heeft David dat
        Judas sou tre'en in het pad
        Van die zijn afgeweken,
        En dat van het Bischdoms eer
        Hij sou worden versteken,
        Die heeft verrae'n zijn Heer.
      
      
        En heeft voorzeid daar bij,
        Dat als vervallen hij
        Van het Bischdoms ambt sou wezen,
        Dat dan een ander man
        Daar moet zijn uit-gelezen,
        Die het best bedienen kan.
      
      
        Des is 'er meer als re'en,
        Als dat'er we'erom een
        In plaatse des verdomde
        En afgeweken hond,
        (Die zijn vuilheid vermomden)
        Zijn lot ontvangt terstond.
      
      
        Dit woord was nauw gedaan,
        En zij verkiesen gaan,
        Ja in het midden stelden
        Twee uit-gelezen Mans,
        Twee Godvrezende Helden,
        Die waren waard die krans.
      
      
        Den ene Joseph was,
        Die ook hiet Barsabas;
        Rechtveerdig heel van leven:
        Dan ander was Matthys,
        Aan Wien het lot is gegeven;
        Een deughdsaem man, en wijs.
      
      
        Zij baden yv'righ zeer,
        Dat tonen wou den Heer
        Wien Hij van die begeerden.
        En ziet een wonder licht
        (het Welk den Heer daar regeerden)
        Heeft hen doen onderricht.
      
      
        het Lot viel op Sint Matthys,
        Die waardig was die prijs,
        Den welken is verheven
        Tot de Apostool'sche staat,
        Die Hem God heeft gegeven
        Tot onzer aller baat.
      
      
        Matthia! ik U groet,
        Matthia! 'k val te voet
        U, waerdste man der mannen.
        Wilt mijn beschermer zijn,
        Wilt van mij vroom verbannen
        Het eeuwig druk, en pijn.
      
    
  