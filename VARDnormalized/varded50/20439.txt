
    
      
        AY! zegt wat is den Mens,
        Al leeft hij hier na wens,
        Op de aarde hoog verheven?
        Al had hij d'aertse vreugd,
        Al leeft hij zo verheugt,
        Als een Mens ooit zijn leven.
      
      
        Al waart hij Cresus schat,
        Of Sampsons sterkte had,
        Al had hij op des uuren
        Absalons schoonigheydt,
        En Salomons wijsheid,
        Ten sou niet eeuwig duren.
      
      
        Want als gij meent gerust,
        Te leven, hier na lust,
        En u herten begeren,
        Maar dikmaals in een uur,
        Verandert zoet, in zuur,
        Want het kan zo haast verkeren.
      
      
        'Ten is met den Mens gesteld,
        Als met een bloem in het veld,
        Die heden staat ontlokken,
        Door wind, of harde slag,
        Zo is hij eer den dag
        Van morgen, weer ghebroocken.
      
      
        Men leeft weeldigh en blij,
        Zo lang als men is vrij,
        Van tegenspoed, en weder
        Wanneer als men wat voelt,
        De lust die is verkoelt,
        De vreugd die leidt ter neder.
      
      
        Daarom bedenkt in tijd,
        Waar inne dat gij zijt,
        En wat u mag gebeuren,
        'k Waerschou u allegaar,
        Dus neemt u tijd wel waar,
        Na blijdschap komt wel treuren.
      
    
  