
    
      
        BIJ Schrijvers staat te lezen
        Dat Roma pleeg voor dezen
        Romulum te vieren zeer,
        Rhemum ook met grote eer.
        Om dat des twee eerst bouwden
        Romam, en onderhouwden
        Met haar wel-gestelde wet,
        Waar op de Oudheid heeft gelet.
        Maar Roma! laat doch varen
        Des twee, en wilt vergaren
        U volk, om te aanschouwen
        Twee Prinsen, die behouwen
        U hebben uit het benouwen,
        En de ellend' het welk duren zal
        Zo lang' leeft den Groten AL.
        Ei! blijft staan // wilt niet gaan,
        Ziet Haar aan.
      
      
        Op deze moet Gij letten,
        Want Zij u Godes wetten
        Hebben eerst geleerd gehad
        In uwe eigen Roomsche Stad.
        De een Petrus is geheten,
        Die te Romen heeft gezeten
        Langen tijd als Opper-Hooft,
        Wien nu het leven wordt berooft.
        Als Nero het Rijk regeerden
        Van Roma; zo begeerden
        Hij met groot verlangen,
        Dat men dien Held sou vangen
        En aan een Kruis sou hangen.
        Maar de Apostel niet vergat,
        Als een vromen Held Hij staat.
        Hij veracht // Hij belacht
        Neroos macht.
      
      
        Als de Romeinen sagen
        Dat Hij niet wierdt verslagen,
        Maar volhardig wilden staan,
        S' hebben Hem de vlucht gerae'n.
        Maar want Hij niet wou scheiden,
        Geschieden het dat zij schreyden,
        Mits zij dochten dat dit Vat
        Raken sou in het kerkers-gat.
        Petrus haar ziende schreien,
        Heeft zonder lang verbeyen
        Zich op reis begeven,
        Niet om dat Hij zijn leven
        Was weyg'rich God te geven,
        Maar om dat Hij na dien tijd,
        Jesum sou verbreiden wijd.
        Met goe moed // vroom en vroed,
        Hij dit doet.
      
      
        Maar weet, en wilt aanmerken,
        Dat het Hoofd van Godes Kercke
        Christum zijnen Heer ontmoet,
        Die zeer vrindelijck Hem groet.
        Hij zag den Heer het kruis dragen,
        Waarom Hij Hem dorst vragen
        Waar na toe den Heer sou gaan,
        Met zijn Kruis zo zwaar belae'n.
        Toen sprak met goede zeden
        Heer Jesus deze reden:
        'k Wil na Romen keren,
        Op dat ik de Heer der Heren
        Wil met mijn dood vereren,
        Ik moet sterven we'er de dood,
        'k Moet we'er zijn van ziel ontbloodt.
        Na des re'en // ging Hij heen,
        En verdween.
      
      
        Komt nu, en wilt beogen
        Hoe Petrus is gevlogen
        Wederom na Romen heen,
        Als Hij hoorden deze re'en.
        Ziet Hoe Hij komt te lopen,
        het Schijnt Hij de dood wil kopen:
        Want Hij als een pijl vloogh voort
        Op het geen Hij had gehoord.
        Hij wist wel dat niet sterven
        Den Heer sou dezer werven,
        Maar dat Hij most strijden,
        Voor Jesus, wien verblijden
        Hij most door bitter lijden:
        Waar toe willig Hij bereid,
        Heeft zijn leven afgeleid.
        Ziet! daar gaat // Dien Soldaat,
        Dien Prelaat.
      
      
        Ay mij! Hij komt in de handen,
        Ay mij! Hij raakt in banden,
        En Hij wordt geleid na het kruis
        Van het vuyle Rooms gespuis.
        Ach! met het hoofd na de aarde
        Is deze man vol waarde,
        Aan het kruis gehecht geweest,
        En Hij gaf zo zijnen geest.
        Laat ons nu Hem gaan groeten,
        En kussen zijne voeten.
        En Hem aan gaan spreken;
        Want als wij zijn beneken,
        Zal Hij ons niet ontbreken.
        Viva in des Hemels zaal,
        Ei! brengt ons daar altemaal.
        Ei! bevrijd // ons van strijd
        Te allen tijd.
      
    
  