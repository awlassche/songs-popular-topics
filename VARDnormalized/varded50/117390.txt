
    
      
        Als ik het geschapen Al beschouw,
        Het zij daar boven, of hier onder;
        Dit weÃªrgalooze konstgebouw
        Vertoond alom een heer'lyk wonder:
        En des groten Scheppers majesteit
        Word door het schepsel-al verbreid.
      
      
        het Gesternd, dat aan het uitspansel gloeit,
        Toont ons den Maker, door zijn straalen.
        Het aardrijk, met wat daar op groeit,
        En leeft: de zee zo wijd van paalen,
        En diep, met wat, daar zwemt, of spruit,
        Dat alles roept den Schepper uit.
      
      
        Niets is er, dat niet op zijn wyz'
        Den Vormer roemt. O wat al monden,
        Die steeds uitgalmen des Heren prijs!
        Och dat wij maar recht horen konden!
        O wierd hij dus van ons getast,
        Gelijk het reed'lyk Schepsel past!
      
      
        Als hij de wereld had gegrond,
        Hoe juichte het koor der Engelschaaren,
        Dewijl het daar stof tot lof in vond!
        O dat wij mee dus bezig waren!
        Doen wij dat niet: o snoode zaak!
        Het schepzelheir dient aan zijn wraak.
      
      
        Maar zo Gods zichtbaar bouwgevaart',
        Aan het ijdel dienstbaar om de zonde,
        Dus luisterrijk zyn' roem verklaart,
        Waar heen men d'oogen wend in het ronde:
        Wat denkt men van dien hemel zelf,
        Wiens ondervloer is het stergewelf?
      
    
  