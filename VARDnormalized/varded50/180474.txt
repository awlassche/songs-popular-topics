
    
      
        O God en Schepper hoog geprezen,
        Een aardworm komt u spreken aan,
        Wij laat hem niet zijn af gewezen,
        Maar wilt op Hem d’oogen slaan.
      
      
        Uw ogen die met mededogen,
        Mij sagen in mijns moeders lijf,
        Waar uit gij mij hebt uitgetogen,
        En steld’ op aarden mijn verblijf.
      
      
        Met pijn en smert ben ik geboren,
        Met zorg en kommer op-gevoed,
        Ik moest voor eeuwig gaan verloren,
        Zo gij niet waart geweest zo goed.
      
      
        Ik waar een brand-hout van der hellen,
        Een kind des torens van natuur,
        Ik weet gij moght mij eeuwig kwellen,
        En zenden naar het helsche vuur.
      
      
        Maar naar uw wil en wel-behagen,
        Zo schenckt Gij mij U eigen Soon,
        In Hem ben ik uw op-gedragen,
        Hij heeft voor mij randsoen en loon.
      
      
        Hij is mijn Heer, mijn trouwe Borge,
        Die voor mijn schulden heeft geboet,
        En die mij gans bevrijd van zorgen,
        En af-wast in zijn zuiver bloed.
      
      
        Of schoon dood, Hle en duivel bassen,
        Of aerd’ en Hemel om mij beeft,
        Zij konnen mij doch niet verrassen,
        Dewijl Hij haar verslonden heeft.
      
      
        Hij is mijn Velt-heer en mijn Koning,
        Mijn naam die staat mee op zijn rol;
        Het Paradijs is nu zijn woning,
        Daar alles is van vreugden vol.
      
      
        Maar ik helaas! Ik ben op aarden,
        En uit den eersten Adam arts.
        Ik bid u Heer wilt mij aanvaarden,
        En trekken tot u hemelwaarts.
      
      
        Alwaar dat gij nu sijt gezeten,
        Tot uwes Vaders rechter-hand,
        Ei wilt u schepsel niet vergeten
        Dat bij u eens genade vand.
      
      
        Mijn leven vloeyd gelijk de stromen,
        Mijn dagen zijn maar rook en wind,
        Maar bloemen, schaduwen en dromen,
        Die men in het kort niet meer en vind.
      
      
        Ik moet hier zwerven, lopen, draven
        Als balling in dit tranendal,
        Tot dat ik eens des Hemels haven
        Door uwe gunst bereiken zal.
      
      
        Ons rechte Vaderland is boven,
        Wij hebben hier geen vaste Stad,
        Op aarden schijnen wij verschoven,
        Maar boven is ons hert en schad.
      
      
        Op dezen weg zo moet men spoeyen,
        Men moet gereed staan op Godes Woord,
        Men moet de voeten vaardig schroeien,
        En zonder stilstaan altijd voort.
      
      
        Men moet niet sachjes gaan, maar lopen,
        En strijden in dit worstel-perck,
        Men moet de tijd zien uit te kopen,
        En vallen daad’lijck aan het werk.
      
      
        Die weg die valt wel steil en enge,
        O wandelaar wie dat gij sijt,
        Zij valt voor vlees, en bloed wat strenge,
        En d’and’re schijnt vrij breet en wijd.
      
      
        Ik bidde laat u niet bedriegen,
        Door des werelds list en zoet gevlei,
        De Duivel kan niet doen dan liegen,
        Hij brengt de zielen in de lij.
      
      
        Dit zijn maar listige Sirenen,
        Stopt voor haar zoet gezang u oor,
        Want gij zoudt eeuwiglijk bewenen,
        Dat gij haar oit eens gaaft gehoor.
      
      
        Op, op mijn Ziel dan zonder schromen,
        En wandelt met een rappe voet,
        Want ziet de Bruidegom wil komen,
        Ei gaat Hem vaardig in het gemoet.
      
      
        U Heer die voor u heeft geleden,
        Zegt volgt mij met een zoete stem,
        Hij is u zelfs ook voor-getreden,
        Tot in het nieuw Ierusalem.
      
      
        Weg, weg dan wereld laat mij rusten
        ‘K en heb aan u noch deel noch lot,
        ‘K versaeck u schijn-goed en wellusten,
        En geef mij nu geheel aan God,
      
      
        Ei trekt mij Heer, dan zal ik lopen,
        Want zonder uw kan ik niet voort:
        Vermeerderd mijn geloof en hopen,
        U knecht die wacht maar op u Woord.
      
      
        Ik bid U Here wilt mijn geven,
        Nog niet te weinig noch te veel,
        Op dat ik tot uw eer mag leven,
        Ei geeft mij mijn bescheiden deel.
      
      
        Want op dien weg zijn weinig rijken,
        Haar goed dat is te zwaren pak;
        Te weinig sou mijn doen bezwijken,
        Door armoed en door ongemak.
      
      
        Ik wil de zorg u dan bevelen,
        Gij weet het Heer, gij weet het al,
        Gij zult mij alles mededelen,
        Als ik mijn loop voleinden zal.
      
      
        Ei leert mij dog mijn dagen tellen,
        U Geest die leer mij zeker gaan,
        Want zonden, duivel, dood en helle,
        Daar moet ik daag’lijckx tegen aan.
      
      
        Wel aan mijn ziele wilt dan lopen,
        HET is nu den aengenamen tijd,
        De deure die staat voor u open,
        HET is nu de dag der zaligheid.
      
      
        Want als uw ogen zijn geloken,
        En dat dit kranke aarde vat,
        Eens door de dood zal zijn gebroken,
        Zo komt gij nooit weer op dit pad.
      
      
        Ei loop mijn ziel gelijk een Hinde,
        Gelijk een Rhee of vluchtig Hert,
        Gewis gij zult genade vinden,
        En zalig die tot het end’ volhert.
      
      
        Want als gij sijt ten eynd gekomen,
        Van deze baan of worstel-perck,
        Wordt gij ten Hemel op-genomen,
        En zulk een einde kroont het werk.
      
    
  