
    
      
        IN enen Wagen vol van Hemels-vier
        Nam God Eliam den Profeet van hier,
        Naar dat hij neerstelyck in het Heilig Land
        Der Carmeliten Orden had gheplant.
      
      
        Deês eerste Orden vol van vierigheydt
        Scheen uit in alder-hande Heiligheid,
        De witte Leliën zijn daar gevoed,
        En Rooskens root van Martelaren Bloed.
      
      
        Therese wenste Martelers te zijn,
        Geen pijn te lijden was haar meeste pijn,
        Zij wenste levendig te zijn verbrand,
        En daer-om reisden zij naar moren-land.
      
      
        Maar als zij die schoon Dood daar niet en vond,
        Nam zij Elias Regel aan terstond,
        Daar in heeft zij haar zinnen al-te-gaar
        Wel duyfent-mael doen sterven Martelaar.
      
      
        In deze Maagd die God had lief om het meest
        Verdobbelden den Heer' Elias geest,
        Ghelyck hij eerst aan Elisaeus ded'
        Wanneer Elias naar den Hemel red'.
      
      
        Therese heeft den schonen Seraphien
        Met enen gulden pijl bij haar gezien,
        Daar hij haar zuiver Hert' med' open brak,
        En met een seltsaem minne vier ontstak.
      
      
        Een teere Maagd heeft Mans gereformeerd
        Zo dat Carmelus meer, en meer floreert;
        Carmelus staat in zijnen vollen Fleur,
        In zijnen eersten iver, en vigeur.
      
      
        Het welk den Heiligen Elias hand,
        Met grote Liefd', en iver heeft gheplant,
        Dat heeft die iverighe Maagd besproeyt,
        Zo dat Carmelus als een Leli' bloeyt.
      
      
        Lof zij Therese prijs, en danckbaerheydt,
        Die weerdig is om hare vierigheydt
        Dat s'op den Wagen met Elias rydt
        Nu, en altydt tot in-der Eeuwigheid.
      
    
  