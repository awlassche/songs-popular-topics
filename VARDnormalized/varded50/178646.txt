
    
      
        ALs een hert schreeuwt naar de stromen;
        Schreeuwt mijn ziel tot u, o God;
        Dorstende om bij God te komen
        Als haar heil en levenslot;
        Naar den God die eeuwig leeft,
        Die haar het goed en leven geeft.
        Wanneer zal ik toch verschijnen
        Voor den Here, en het leed verdwijnen?
      
      
        Mijne traanen zijn mijn spijze,
        Die mij voeden dag en nacht;
        Als zij zeggen, naar hun wijze,
        Waar is God, dien gij verwacht?
        Ik gedenk 'er aan, en giet
        Mijne ziele uit met verdriet;
        Omdat ik plag heen te treden
        Naar Gods tempel met gebeden.
      
      
        'k Ging naar het feest op met de schaaren,
        En een stem van vreugdgezang.
        Wat buigt gij u met bezwaaren
        Neder, o mijn ziel, zoo bang,
        Zoo onrustig? hoop op God,
        Want ik zal hem in het genot
        Van zijn heil, gedaald van boven,
        en zijn aanschijn, noch eens loven.
      
      
        Mijne ziele buigt zich neder,
        O mijn God, en is beroerd.
        Dies gedenke ik aan u weder
        Uit het land, (daar ik gevoerd
        Ben als balling) der Jordaan,
        En van Hermon; 'k roepe u aan
        Uit het klein gebergte, o Here;
        Geef dat ik eens wederkeere.
      
      
        D'afgrondt roept met wederklanken
        Tot den afgrond, bij het gebruis
        Uwer baren, die als spranken
        Viers opstijgen met gedruis.
        Al uw zwaare golven gaan
        Over mij; ik denk 'er aan,
        Gans verschrikt: uw watergooten
        Zijn mij over het hoofdt gevloten.
      
      
        Maar de Heer zal zijnen zegen,
        En zijn goedertierenheit
        des Daags ontsluiten, als een regen
        Die zich over het land verspreidt.
        des Nachts zal ik een vreugdeliedt
        Zingen, als hij heil gebiedt.
        'k Zal mij in het gebedt begeven
        Tot den Ooirsprong van mijn leven.
      
      
        'k Zal tot God, mijn rotssteen, spreken;
        Hoe komt dat gij mij vergeet?
        Waarom draage ik, door het steken
        Van den vijand, rouwe en leed?
        'k Wordt gehoond en onderdrukt;
        'k Ga in het zwart naar d'aard' gebukt,
        Als zij mij gedurig vraagen;
        Waar is God, uw welbehagen?
      
      
        O, mijn ziel, wat buigtge u neder,
        En wat zijt gij ongerust?
        Hoop op God; gij zult hem weder
        Loven als uw levenslust.
        Want hij straalt op mij zijn licht,
        En verlost mijn aangezicht
        Menigvuldig; naar zijn waarheit,
        Als mijn God, in dootsche naarheit.
      
    
  