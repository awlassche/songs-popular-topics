
    
      
        Cond' ik u, Lief, bewegen
        Door soetighe'en, door vleien en gebeden,
        Mijn herte waar genegen
        Tot deze daat te buigen al mijn leden.
        O zoete Maagd // die mij behaagt
        Verr' boven ander dingen:
        Cond' ik u zinnen // door een gestadig minnen
        Tot mij bringhen.
      
      
        O schoonheid waard om loven,
        O zoete Blom! kom glinster in mijn ogen:
        Gij gaat het al te boven,
        Ik wordde door u aanzien opgetogen.
        O zoete Ieught // O! waarde deugd!
        Ziet uit u helle stralen,
        En laat u schichten // en schitterende lichten
        Op mij dalen.
      
      
        Roem en lof zydy waardig,
        O zoete Maagd. Ach! mocht ik u genieten!
        V wezen goed en aardig
        Sou alle leed doen uit mijn leden schieten;
        V zoetigheid // u vriend'lijckheydt,
        V schoonheid, en u Deughde,
        V zedig leven // en wijsheid daar beneven
        Zijn mijn vreugde.
      
      
        Neemt weg de goude kronen,
        Neemt weg robijn, en kostelijke glazen,
        Hoe schoon zij haar vertonen,
        Hoe konstigh, en hoe heerelijck geblazen,
        Hoe machtig rijk // noch is het als slijk,
        Noch is het als niet te achten,
        Bij rode wangen // met aardig wit bevangen,
        Zoet van krachten.
      
      
        Lied wilt u zinnen buigen
        Na u Minnaar, die aan u trouw doet blijken,
        De daat die zal getuigen,
        Dat nooit mijn min noch liefde zal bezwijken:
        Al waart dat God // een droevig lot
        Kwam op ons neder gieten,
        Noch zal (Vriendinne) // mijn overtrouwe minne
        Niet verschieten.
      
      
        WIL HEM Zijn trouw vergelden,
        O waarde Lief! die u ter eer zal minnen,
        Schoon klappaerts u ontstelden,
        Wilt door haar raad doch nimmer iet beginnen:
        Haar valsheid loos // haar tongen boos
        Die stekken tot in het herte.
        Reikt mij u handen // ei Nimf ontlost mijn banden
        En mijn smerte.
      
    
  