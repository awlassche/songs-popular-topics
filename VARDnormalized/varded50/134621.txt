
    
      
        Nu laat ons allegaar dankbaar zijn,
        Ons Heer ons God ons Vader
        die ons van bier, van brood van wijn
        Verzaad heeft allegader
        Van vlees, van vis, van ander spijs,
        Bereid zo menigerhande wijs
        Bemint hem in dit leven,
        Hij zal u niet begeven.
      
      
        Den Zone Gods gebenedijdt
        Die willen mij mede loven,
        Die ons van zonden heeft bevrijd
        Doen wij waren verschoven,
        die ons zo minlijck heeft verzaad
        Inder nood hem niet afgaat,
        Op hem zet u betrouwen,
        Ten zal u niet berouwen.
      
      
        Zo danken wij ook den H. Geest
        Van sijnder visitatie,
        Want had hij bij ons niet geweest
        Ons vreugd was tribulatie,
        Hij is ons vertrooster in verdriet
        Zonder hem vermogen wij niet
        Wilt hem u herte bereiden,
        Hij zal niet van u scheiden.
      
      
        Zo danken wij onze lieve Bruyt
        Dat zij bij ons wil blijven,
        En drinken dit beeckerken noch eens uit,
        De Heer die wilt al op mij schrijven,
        Den boog mag niet gespannen staan,
        Ik hoop het zal ons wel vergaan
        ‘het Is nu geen tijd van scheiden
        Wij willen ons gaan vermeyden.
      
      
        Ons vrienden willen wij danken zeer,
        Die ‘het al hebben doen koken,
        zij hebben zo wel bewaard haar eer
        Want ons, heeft niet ontbroken,
        Zo bidden wij dit gezelschap zoet,
        Vrolijk te wezen met herten goed
        Dat wij hier zijn gekomen,
        Dat werd in dank genomen.
      
      
        Zo willen wij ook vergeten niet
        Die van hier zijn gescheiden,
        Dat ze den Heer uit alle verdriet
        In zijn Rijk wil geleiden,
        Zo als wij doen zal ons gezien
        Wanneer wij uit dit leven zijn,
        Daarom zo wilt voor dezen
        Een Pater noster lezen.
      
    
  