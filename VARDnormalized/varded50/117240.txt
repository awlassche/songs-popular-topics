
    
      
        HOort toe Matroosen al te zam,
        Die varen bij de Zee,
        Zijt gij met storm of nood bevaen,
        God helpt u op een Ree,
        Want menig Boots-gesel
        Haar leven moeten wagen,
        Al op de zee rebel,
        Bij Nachten en bij Dagen.
      
      
        De zee door Gods gehengenis
        Verteerd zo menig Man,
        Die al te samen van den Vis
        Verslonden worden dan
        Maar laas! wat leidt daar an
        Waar onze lichaams varen,
        Als God ons ziele dan
        Eeuwelijk wil bewaren.
      
      
        Wat lijt den zee-man al verdriet
        Bij nachten en bij dag,
        Als hij de dood voor ogen ziet
        En niet ontvluchten mag!
        Door storm en groot onweer,
        En geweld van de Baren,
        Dat brengt ons dies te meer
        In angst en groot bezwaren
      
      
        Ook groot geweld en tegenspoed
        Lijdt den zee-man vailjant:
        Van Turk en Rovers zeer verwoed
        Worden zij aengerant,
        En veel Vijanden meer
        Die haar zoeken te krenken,
        Die varen bij der zee
        Mogen hier wel op denken.
      
      
        Als zij ook op een lager wal
        Door stormen drijven voort,
        Zeer haastig zij de Masten al
        Dan kerven over Boord,
        Dan zien zij weer de dood
        Voor ogen met vertsagen,
        Somma, de zorg is groot
        Die den zeeman moet dragen:
      
      
        God helpt haar dan wel uit den noot
        Die hem aanroepen zeer,
        Hij wil niet den Zondaar zijn dood,
        Maar dat hij hem bekeer:
        Want door zijn sterke hand,
        Gaat hij den Mens weer laven,
        En brengt haar weer te Land
        In een gewenste Haven.
      
      
        Als zij komen te Lande syn
        Zo is haar eerste werk,
        Te Bier of in de Brandewijn
        Maar weinig in de Kerk;
        het Is daar vergeten dra
        Dat haar den Heer geprezen,
        Trouw hulp door syn gena
        Uit angst en grote vrezen.
      
      
        Als zij krijgen haar geld in d’ hand,
        Zo is het haast verteerd;
        Zij kopen daarom Land noch zand,
        het Is voor Weerdin en Werd,
        het Is of hij het ergens vindt,
        Zo gaat hij domineren,
        Dat men zo zuurlijk wind
        Ziet men zo licht verteren.
      
      
        Met Vrouwtjes van den ligten aard
        Raken zij op het wild,
        Zij moeten weder op de Vaart
        Als het geld al is verspilt,
        het Is haar geen grote eer,
        Noch minder voor de Vrouwen,
        Want zij na Godes Leer
        Haar zedig moeten houwen.
      
      
        Maar waar mag ik doch praten van;
        Wat ziet men veel gepronck
        Dagelijks langs de straten gaan,
        Van dochters oud en jonk,
        In Holland over al
        Ziet men haar gaan brageren,
        Het komt door ongeval,
        het Zijn geen dochters met eren.
      
      
        De zeeuwsche meysjes, wat een praat
        Die weten ook zeer wel,
        Bij nacht te danssen langs de straat
        Al met een Boots-gesel,
        En maken groot geraas
        Met de Ionghmans wilt weten,
        het Zijn dochters van deux Aas,
        Of het is mij vergeten.
      
      
        Maar is het niet een mal gelaat
        Van deze dochters hoort,
        Bij nacht te danssen over straat
        Den speelman die gaat voort,
        het Is haar geen grote eer,
        Zij konnen het lichtelijk dragen
        Want in Oost-Indien veer
        Hoort men van haar gewagen.
      
      
        De Iongmans agten’t voor geen kwaad
        Zij zeggen het is playsier
        Te danssen somtijds langs de straat
        Al met een Venus dier:
        Maar zo de Schrift vermelt
        Zo is het haar geen ere,
        Dat zij zo schone geld
        Zo roekeloos verteren.
      
      
        Deze Iongmans en dochters fraai
        Die zijn zeer wel bekent,
        Zij wonen op de Turf-kay
        Of ergens daar ontrent,
        Om dat zij eerlijk syn
        Zo wil ik haar niet laken,
        Want is den draad noch fijn
        Men souse groover maken.
      
      
        Gij jongmans hoort met goed bescheid
        Houdt doch in drinken maet,
        Want Dronkenschap is (zo men zeid)
        De Moeder van het kwaad;
        Leeft vrij na Godes Leer
        Wilt kwaad gezelschap haten,
        Zo zal u God den Heer
        In vrede varen laten.
      
      
        Oorlof Matroos hoort mijn vermaan,
        Als gij zijt in de nood,
        Roept God den Heer van herten aan,
        Bekent u zonden groot,
        Want die van herten zeer
        Berouw heeft van zijn zonden,
        Die wordt van God den Heer
        Genezen al zijn wonden.
      
      
        Doe men dit nieu Lied eerstmaal vant
        Voeren wij over Zee,
        Van Oost-Indien na het Vaderland,
        Naar Middelburgh de Stee,
        Met het schip Prins Hendrick ree
        In het Iaer van dertig negen
        En zestien honderd mee,
        Den tiende maart geschreven.
      
    
  