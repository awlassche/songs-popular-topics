
    
      
        OM het zondig overtreden // zijn tot heden
        Ons veel straffen opgeleid:
        Vol van nare schrik en pijne // elk de zijne
        Best gevoeld, met onderscheid.
      
      
        Boven alle straffen zwaarlijk // en vervaarlijk,
        Is de Dood vol vrees en schrik:
        Die den mens komt overvallen // onder allen,
        Dikmaals in een ogenblik.
      
      
        Daarom zoeken haar met zuchten // veel t'ontvluchten,
        Doch vergeefs, waar dat zij gaan:
        Want de Dood volgt op de hiellen // te vernielen
        Al wat leven heeft ontfaen.
      
      
        Als de schielijck' ongelucken // iemand drukken,
        Treft den mens Doods ongeval:
        Staat hij 'smorghens op, met vreden, wie weet heden
        Wat hem noch gebeuren zal.
      
      
        Maar dit straffe monsters pijlen // onderwijlen
        Tot een zegen zijn ghedijt:
        het Welk ons Christus, door zijn sterven // kwam verwerven
        En maeckt' ons Doods prikkel kwijt.
      
      
        Want hij heeft de Dood verslonden // en gebonden
        Haar geweld, door zijne macht,
        Dat haar, die in hem geloven // hoe verschoven,
        Niet kan schaden Doodes kracht.
      
      
        Hierom vrezen zij gheen sterven // want zij erven
        Na de Dood des Levens Kroon:
        het Moet haar als een deur-gang strekken // in het voltrekken,
        Tot de vreugd van des Hemels Troon.
      
      
        Paulus wenscht' te zijn ontbonden // uit de zonden
        Door de Dood, die het Lichaam scheid,
        En de Ziel verlost van lijden // om verblijden,
        Bij den Heer in eeuwigheid.
      
    
  