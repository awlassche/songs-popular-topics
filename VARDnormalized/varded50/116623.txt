
    
      
        MOeder Lief, wat lijd ik pijn,
        Och eilaas ik ben in lijden,
        Ziet hoe bleek wordt het aanschijn,
        Door het hert van mijn:
        Want den druk komt mij bestrijden, Ach!
        Moeder hoort mijn geklag.
      
      
        Dochter, wat is het, dat u quelt?
        Wilt u droefheid mij verklaren;
        Want ik zie, dat uw schoon Belt
        Is geheel ontstelt,
        Ach! gij komt mijn hert bezwaren, Kind,
        Van mij zo zeer bemint.
      
      
        Moeder, het is meer als tijd,
        Dat ik u mijn smert doe blijken;
        Want de liefde mij doorsnijt,
        Met groter vlijt;
        Ach! ik zal door het vuur bezwijken: Want
        Ik ben vol Minne-brand.
      
      
        Hemel, ach! wat hoor ik daar,
        Dat mijn Kind alree wil paren?
        Liefste Dochter, het valt mij zwaar,
        Ik zeg het u voorwaar;
        Want gij zijt oud veertien Jaren, Ei
        Houdt u doch van het gevrey.
      
      
        Liefste Moeder, ach! ik kan
        Mij van liefde niet onthouden,
        Ach! ik bid, geef mij dan
        Maar enen Man:
        Want ik voel, dat ik moet trouwen, Och!
        Ik ben oud genog.
      
      
        Dochter, dat gij wist den aard,
        En de Mans hun boosheid kende,
        Gij zoude zijn van hunnen Baard
        Worden zo zeer vervaard;
        Zij brengen u in ellende, U;
        Daarom zegt de Mans adju.
      
      
        Moeder, laat des reden staan,
        'k En zal van den Baard niet vlieden,
        Vader heeft u geen zeer gedaan,
        Het zal met mij wel gaan,
        Mij zal ook geen leed geschieden Van
        Enen gebaarde Man.
      
      
        Oorlof Meysjes al te gaar,
        Wilt u tot de Trouw begeven,
        Al zijt gij maar veertien Jaar,
        Ik zeg het u voorwaar,
        Neemt een Man, met een verheven Baard,
        Daar me'e zijt gij bewaard.
      
    
  