
    
      
        Tsa Mannen kloek van moede,
        Maakt alle dingen ree:
        Komt Bootsman wilt u spoede,
        Want ziet, wij zijn in Zee;
        Gij maakt jou taeckels klaar,
        De Boot moet in voorwaar,
        Hangt jou Bomen / zonder dromen,
        Maakt het al klaar.
      
      
        Nu wilt jou Fok op Brassen,
        Man t'Roer, legt Roer in Lij;
        Wilt jou ophaelder passen,
        Het grote Wand verby;
        De Boot haalt op met spoed,
        Slaat in jou Taeckels goed,
        Hijst met schreeuwen / fel als Leeuwen,
        Met een moet.
      
      
        Zo zet hem in zijn Klampen,
        En sordt hem dan voort vast,
        Zo komt hij tot geen rampen,
        Ons Fok Brast van de Mast.
        Man t'Roer, hou zuidwest heen:
        Want dat's de cours, zo 'k meen:
        Wilt recht stieren / zonder gieren,
        Hoort na reen.
      
      
        Wilt d'Anckers zonder dralen
        Voort zetten op de Boeg.
        Ton, Boeyreeps zonder falen,
        Ziet voort weg met gevoeg,
        En zwicht het Want met spoed,
        Met Servinghs, hecht en goed;
        En Scheerlijne / sterk en fijne,
        Met een moet.
      
      
        Komt Bijltje maet, voor het buizen
        Schalckt voort de Luiken vast,
        en stopt terstond de kluizen,
        Met het geen, dat daar toe past.
        En let op alles snel,
        En breut jou Poorten wel
        Met klamp en stutten / om te schutten,
        het Water fel.
      
      
        Konstapel sordt jou stukken,
        Set Broek, en Talys aan:
        Op dat geen ongelucken,
        Ons schielijk en verraen:
        Het laat gadt stopt met spoed,
        De proppe dicht toe roet,
        Zo zal het wezen / zonder vrezen,
        Hups en goed.
      
      
        Sa Kockje wilt jou reppen,
        En schept op met gemak:
        Wilt lustig op gaan scheppen
        Voor zeven aan een bak;
        Set Pot en Keetels Vast,
        Zo komje in geen last,
        Schuttels, Panne / Backx en Kanne,
        Daar het past.
      
      
        Komt Meester, wilt verbinden,
        En op het Volk wel past;
        Roept kreupelen, en blinden,
        Komt voort after de Mast:
        Daar zit de Meester klaar,
        Met Zalf, en Pleysters raar,
        Te genezen, wilt niet vrezen,
        Maar komt daar.
      
      
        De Klok luid zonder toeven
        het Gebed, kom bij malkaer;
        En bidt al met bedroeven,
        Dat God ons wel bewaar:
        En dat hij ons zeer wel
        Bewaard, voor storme snel,
        En voor strande, des Vijands hande
        Woest en fel.
      
      
        Nu laat ons met manieren,
        Het vollick kiezen gaan,
        En dan terstond quartieren,
        De platvoet is gedaan,
        Ieder die zij verdacht,
        De Stuurman d'eerste wacht.
        het Schip wilt pompen / zonder stompen,
        Slaapt dan zacht.
      
    
  