
    
      
        O Alder-zoetste leven!
        O alder-zoetste lust!
        Waar lust is weggedreven,
        Daar leid nu God zijn rust.
      
      
        De slang is hier verdwenen,
        des Vlees lust is hier gedood,
        Het oud is nu al henen,
        het Nieu is 'er in gepoot.
      
      
        Hier springt de nieu fonteine,
        Hier vloeyd den nieuwen wijn,
        Hier smaakt men God alleine
        Al het oud is ziel fenijn.
      
      
        Hier groeyd den boom des levens
        In het nieuwe Paradijs,
        En God schenkt daar benevens
        Zijns levens zoete spijs.
      
      
        Van vreugde moet men springen,
        Van vreugde wenen mee,
        Van vreugde moet men zingen,
        Want God beweegd de stee.
      
      
        Van vreugde word men dronken,
        Het dringd door all' de le'e,
        En het dropje word verzonken
        In de Alder-grootste zee.
      
      
        Men word zoo gants verslonden
        In deze vreugden-gloed,
        Geen tong en kan het verkonden,
        het Is het alder-zoetste zoet.
      
      
        O Mens! dit moet gij derven,
        En erven het teegen-deel,
        Zoo gij het niet al gaat sterven,
        Geen deel, maar al geheel.
      
      
        Ei lieve! ken uw waarde,
        De waarde van uw ziel,
        Want al de heele aarde
        Geen waarde daar bij hiel.
      
      
        Kan u des vlees lust bekoren,
        En maar een hand vol vreugd,
        Waar-om laat gij verloren
        Een vreugd vol van geneugd?
      
      
        Hebt gij wel eens ter degen
        Op des Werelds doen gelet?
        Hoe meer en meer verlegen,
        Hoe meer en meer verlet.
      
      
        Wat is toch des Werelds wezen?
        Wat wind hij die dit wind?
        Wind zal zijn rijkdom wezen,
        Want al zijn winst is wind.
      
      
        O Mensen! Laat u raaden,
        God bid u als een vriend,
        Waar-om wild gij versmaaden
        Dat u zoo nodig diend?
      
      
        Ons Heer doet ons verkonden,
        Des wonderlijke feest,
        Zoo gij dit wild door-gronden,
        Zoo lef hier naa den geest.
      
    
  