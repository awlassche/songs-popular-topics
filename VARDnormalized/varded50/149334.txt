
    
      
        MEt eeren-woorden wil ik dij
        Verheffen, hoogste Heer, die mij
        In ondervindelijcker daad
        Verheven hebt tot hogen staat,
        En in mijn tranen mijn partijen
        Niet laten trotsen noch verblij’en.
      
      
        Doe ik mij diep in quale vandt
        En nare klachten t’uwaerts zand,
        Ten leed’ niet lang, gij daalde ne’er
        En gaaft mij kracht en leven we’er.
        Gij haalde mij, vol angst en treuren
        Van d’eeuwlijck-stille Hellen-deuren.
      
      
        Gij dooghde niet dat ik, gebracht
        Ten on-op-houdelijcken nacht
        En in de koude aard geleid
        Tot proye der vergetenheid,
        ’tVerheughlijck licht niet soud’ aanschouwen,
        Maar liet mij ’tlieve leven houwen.
      
      
        Nu zingt den Heer een eeren-liedt
        Gij die zijns goedicheydts geniet’t.
        Laat eeuwig leven in het gedacht
        De heugenisse sijnder macht:
        Laat metten monde zijn beleden
        Zijns naams hoogh-waerde waerdicheden.
      
      
        Rechtveerdig is zulk lof-gezang:
        Zijn toon is kort; zijn goedheid lang.
        Hij heeft geen lust dat iemand sterf;
        Zijns ondanks raecktmen in het verderf;
        Zijns herten volle wil, is, ’tLeven
        Ruim-dadelijk te mogen geven.
      
      
        Zo de avond somtijds tranen brengt
        En onzen wijn met galle mengt:
        ’tEn heeft geen duyr. De Morgen schijnt,
        En daar met heeft men uyt-gepijnt:
        Het droeve Bitter van het Voorleden
        Versoet God door een vreugdig Heden.
      
      
        Doe ik (in staat, geacht, en groot)
        Des vredes zoete weld genoot,
        Dacht ik uit onbedachten zin:
        Geen onheil kander tot mij in,
        De Zegen heeft om mij zijn wallen:
        Hoe kan, hoe kan ik immer vallen?
      
      
        Dus dacht ik, t’wijl de volle vloed
        Van allerhande heil en goed,
        Door uwe hand mij-toebereid
        En als een berg om mij gespreydt,
        Mijn hert in zijnen hogen moede
        Bedrieglijk streeld’ en dwaess’lijck voed’de.
      
      
        Maar met gij mij mij zelven liet,
        En’t al-te-rustelijk geniet
        Des milden zegenings ontbrak
        En zich uwe hand te rugge track,
        Ging mij een schrik door al de leden,
        En bersten uit tot deze reden:
      
      
        Tot wien (helas!) zal ik nu gaan?
        Tot u, mijn God. u roep ik aan.
        Zijt gij gediend, Heer, met mijn bloed?
        Wat nut, wat eer, wat weld of zoet
        Kan uwe Godtlijckheydt verwerven
        In mijn ontijdig droevig sterven?
      
      
        In mijn te snelle henen-vaert
        Ter akeliger kouder aard?
        Een killend’ lijk, een leeffloos stof
        Zal dat uws naams verdienden lof,
        Zal dat den luister uwer waarheid
        Doen glinst’ren in zijn waarde klaarheid?
      
      
        Neygh uwe oren, Heer, ten zoen;
        En laat mijn klachten vruchten doen.
        Erbarm in nood, en red mij door.
        uit was mijn be’e. Gij gaaft gehoor,
        En hebt mijn last en klaeghlijck schreien
        Verwisselt in een vrolijk reien.
      
      
        In plaats van rou en herten-leet
        Hebt gij met vreugden mij omkleed.
        Zo dat het eren-rijke lid,
        Zo lang de geest het lijf bezit,
        In uwen lof niet zal verstommen,
        Maar met gezang uwe daden brommen.
      
    
  