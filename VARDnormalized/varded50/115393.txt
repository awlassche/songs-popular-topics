
    
      
        ASTREA (al droomend') began
        In zoete rust al dus te spreken:
        o Waarde Amintas, 'k en kan
        V langer niet mijn Min versteken,
        Gij zegt, dat Astrea u dood:
        (Hoe wel zij het niet en doet)
        Doch zo gij sterven moet
        Begraef u in mijn schoot.
      
      
        Al swoegende sweegse, maar ach!
        Twee Satyrs al haar klagen hoorden;
        Die sprongen, met vreugd voor den dag,
        Om haar verliefde Eer te moorden.
        Maar ziende zo schone mond,
        Haar fray besnede le'en,
        Zo veel bevallijkhe'en,
        Wiert elk om het seerst gewont.
      
      
        De splitte-koos raakten in twist:
        Geen Bokx-voet wou zijn tweede lij'en.
        Cupido gebruykten zijn list,
        En brocht hun hart aan het woorden strij'en,
        Van het schelden kwam het op een slaan;
        Ia zwoeren in die noot,
        Malkanderen eer de Dood,
        Als het Nimphjen af te staan.
      
      
        Vrou Venus aanziende dees' noot,
        Wiert met Astreas ramp bewoogen:
        Haar heilige handen ontsloot
        De sorgeloose Maagden ogen.
        Zij ziende wat haar was bereid:
        Vluchten gelijk een pijl,
        Zo dats' in korten wijl
        Was in verzekerheid.
      
      
        Die moedige Satyrs, verwoed,
        Vergeefs hun bloed en moeyten spilden.
        Veranderden haast van gemoet,
        Toen zij Astrea wekken wilden,
        Op dat zij sou keuren haar wil.
        Maar ziende niet als het gras,
        Dat daar gelaten was,
        Vervloeckten het verschil.
      
    
  