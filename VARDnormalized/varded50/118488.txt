
    
      
        O eeuwig God, barmhertig Vader,
        Wij loven u uit des herten gront,
        Dat gij ons uit zo voll' een ader
        Uw vloeiende genade jont.
      
      
        Insonderheit, dat gij ons weder
        Hebt met de spijs uws Woords gevoed,
        Die onze zielen, zwak en teder,
        Versterkt en bij het leven hoedt.
      
      
        Waar niet uw wet al onze verlusting,
        Wij waren nu allang vergaan
        In onze druk, en al d'ontrusting,
        Die daagliks ons wordt aangedaan.
      
      
        Maar tegen alle ramp en qualen
        Is het onze vreugd, dat w' in uw huis
        Onze herten eens weer op gaan halen,
        En lichter heen gaan met onze kruis.
      
      
        Laat in onze herten werkzaam groeien
        Het zaat van het eeuwig-blijvend woord.
        Daar helpt geen planten noch besproeien,
        Brengt gij niet zelfs den wasdom voort.
      
      
        Bewaar ons zo in het waar gelove,
        Door uw onwinb're kracht gesterkt,
        Dat noit de Duivel weer en rove
        het Geen eenmaal in ons is gewerkt.
      
      
        Geef dat wij ernstig daar na pogen,
        Dat wij geen hoorders slegts, maar t'saam
        Ook daders van u woord zijn mogen;
        Dat onze hoop ons noit beschaam.
      
      
        Laat onze licht door goede werken
        Zo voor de mensen schijnen, Heer,
        Dat zij ze klaarlik zien en merken,
        Tot meer verbreiding van uw eer.
      
      
        Maakt ons bekwaam om zo malkander
        Te stichten door het gepredikt Woord,
        Dat d'eene noch iet leer' van de ander.
        De lust van de een drijf de ander voort.
      
      
        Wilt uw beloft aan ons vervullen,
        Dat, volgens uw getrouw verbond,
        Uw Geest en Woord noit wijken zullen
        Van ons en onzer kind'ren mond.
      
      
        Gedenk niet meer aan onze zonde,
        Maar demp onze ongerechtigheit;
        Werps' in een diepe zee te gronde,
        Daars' eeuwig in bedolven leit.
      
      
        Zijt zelfs, O God, aan uw Gemeente
        Gelijk een vier'ge muur rondom.
        Bewaar en spaar al uw gebeente,
        Dat geen van d'uw' oit omme-kom.
      
      
        Neem boven-al in uw geleide
        Den Herder, dien gij tot ons zendt.
        Geef, dat hij ons zo leid' en weide,
        Dat elk zijn trouwheit zij bekent.
      
      
        Behoud en sterk onze Overheden,
        Zo hoog als laag, op dat s'haar macht
        Ten dienste van uw Kerk besteden,
        En daar door bij ons zijn geacht.
      
      
        Wilt troosten, helpen, en beschermen
        Uw volk, dat in bedroefde staat
        U smeekt met zuchten, klagen, kermen.
        Zijt der verlaat'nen toeverlaat.
      
      
        Maak ons ook lijdzaam en standvastig
        In alle tegenspoed en ramp.
        Noit vall' ons Christus jok te lastig,
        Die eeuwig kroont na kort gekamp.
      
    
  