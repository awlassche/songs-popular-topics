
    
      
        O Here, God, gij God der wraaken,
        Gij wreker aller quaade saaken,
        Verschyn eens blinkend op uw troon,
        Verhef u gij, die het aardrijk richt,
        En geef aan elk hovaardig wigt
        Vergelding, naa verdienden loon.
      
      
        Hoe lang zal het godloos volk ons dringen?
        Hoe lang zal het, Heer, van vreugd opspringen?
        Een ieder zot, die onrecht werkt,
        Giet vloeken uit, spreekt hard, en zel,
        En roemt syn doen, als stond het wel,
        Zo dat hij zich in het quaade sterkt.
      
      
        Men bryselt, Heer, uw volk aan stukken,
        En tracht uw erfdeel te onderdrukken.
        Men dood, gelykge hoort, en ziet,
        De weeuw, en vreemdling, zonder vrees,
        Vermoordt, om roof, den rijken wees,
        En seit, de Here ziet het niet.
      
      
        De God van Jakob kan het niet merken,
        Of let niet eens op onze werken.
        Gij onvernuften in dien waan,
        Die, onder het volk, slechs dwaasen zijt,
        Krijgt doch verstand, is het noch geen tijd?
        Wanneer zult gij met opmerk gaan?
      
      
        Die d'ooren plant zou die niet horen?
        Die d'oogen vormt, zo wel als d oren,
        Zou die niet zien hoe gij verkeert?
        Die heidens tuchtigt, zou die het kwaad
        Niet straffen doen? Hij is het die het zaad
        Des mensen weetenschappen leert.
      
      
        De Here weet wat wij betrachten,
        Hij kent den mens, en syn gedachten,
        Die ijdel zijn, hij ziet ze naakt.
        Welsaalig is, o Heer, de man,
        Die, door uw tucht, zich richten kan,
        En dien uw wet geleerder maakt.
      
      
        Op dat hij, onder quaade daagen,
        Zich ruste geef, al krijgt hij slaagen,
        Tot dat de kuil, te zijner tijd,
        Voor het godloos bloed gegraaven zij,
        Want God, de Heer, syn volk nabij,
        Begeeft het niet, al schoon het lijdt.
      
      
        Hij zal syn erve nooit verlaaten,
        Het oordeel keert, om die hem haaten,
        Doch endlik weder naa het gericht.
        Al wie oprecht van harten is,
        Volgt, naa des rechts volvoerenis,
        Den Heer dan met een dankgedicht.
      
      
        Wie staat voor mij den booswigt tegen?
        Wie zal voor mij die onrecht plegen,
        En mij vervolgen weederstaan?
        Had mij de Heer geen hulp betoond,
        Mijn ziel had korts in het graf gewoond,
        En waar in stilte daar vergaan.
      
      
        Heer, als ik tot uw goedheit zeide,
        Mijn voeten wanken alle beide,
        Gij stutte mij, dat ik niet viel.
        Lee ik in het midden van mijn hert,
        Door veel gedachten heel verwert,
        Uw troost verquikte mijne ziel.
      
      
        Werd nu de stoel der schaadlikheeden,
        Die moeiten, tegen wet, en reden,
        Verdichten durft, uw metgezel?
        Men rot te saamen tegen mij,
        Al heeft mijn ziel het recht op zij,
        Men doemt onschuldig bloed ter hel.
      
      
        Doch God, de Heer, behiel mijn leven,
        En is mijn hoogvertrek gebleven.
        Mijn God, mijn rots, en toeverlaat
        Vergoldt hun onrecht hun met kwaad.
        De Heer verdelgd dien bozen raad,
        Ja onze God verdelgd dat zaad.
      
    
  