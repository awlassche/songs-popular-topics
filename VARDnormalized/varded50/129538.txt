
    
      
        Ik weter geen schoonder Maagd
        Als die   mijn jong hert behaagt;
        Mogt ik eens bij haar wezen,
        Genezen zo was ‘r mijn wond:
        Zoete Lief, maak’er mijn hert gezond.
      
      
        Haar wit albasterde borst
        Daar mijn jonghert na dorst,
        Haar ogen vol lonken en stralen,
        Van tale zo vriendelijk
        En van deugde maar alzo rik;
      
      
        Haar wangen schoon gebloost,
        Veel schoonder als een roos!
        Geen schilder en kan afmalen
        Te schilderen   sulcken Beeld
        Die mijn jonk hert en zinnen steelt.
      
      
        ‘s Avonds maar alzo laat
        Dan wandel ik over straat;
        Zij wilder mij niet in laten,
        En praten met mijn een reis.
        Zoete Lief, denkt eens hoe dat ik peys!
      
      
        Lief, zegt mij de oorzaak
        Waarom dat gij mij verlaat:
        Ben ik te los van leven,
        Van leden te plomp of grof?
        Zoete Lief ik bender nog   Edel van stof.
      
      
        Of is het om ‘het Werelds goed
        Dat ik u derven moet?
        En wilter mij brengen niet
        In sulken zwaar verdriet!
        Rijk of Arm en ben ik niet.
      
      
        De Liefde gekocht om Goud
        Die is zo haast verflout;
        Men ziet de Minnaars gedachten
        Gelijken een Riedt dat draeyt,
        Dat met alle de Winden waeyt.
      
      
        Adieu, mijn Prinses eerbaar,
        Wij scheiden nu van malkaer:
        Denkt eens wie dat het zal rouwen?
        Jonkvrouw, nu voor het slot,
        Ik wens u de Vrede bij God.
      
    
  