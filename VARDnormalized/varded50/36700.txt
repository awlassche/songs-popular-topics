
    
      
        HOort waar die liefste wierdt geleid,
        Die uit dit aardrijk was ghescheydt,
        Om in troost ongeschapen den minnen slaap te slapen:
        O minne zoet! wat vrolijckheden
        Met God in rust' haar vallen deden?
        Daar het bly' vermaak dat hij haar schonk,
        Die stilte pur daar zij versonck,
        Haar zielen krachten al door-ghonck.
      
      
        Getogen was zij zoetelijk
        In haar inwendig hemelrijk,
        Daar uytwendighe dingen haar niet meer aan en gingen;
        Daar zij kwijt was wat haar kost' schaden,
        Daar zij versmolt in Gods ghenaden,
        Daar haren slaap was een wellust',
        Een oversoete zielen rust',
        Waar allen on-vre' wierdt ghesust.
      
      
        Den slaap die was een stilte bly',
        Die haar van onrust maakte vrij;
        Al, wat haar uit God houde, zij met die ruste schoude;
        Die ruste hiel haar af gescheiden
        Van al, dat haar kost uyt-gheleyden:
        Wat dat zij onder-vinden mocht',
        Haar vreugd wierdt in die rust' volbrocht,
        Daar sy't al te verliezen socht'.
      
      
        Dat slapen waeckte in den Heer',
        Om daar niet uit te dalen meer:
        Haar herte was gelegen, om rust' met God te plegen;
        Zij liet het al, als niet met allen,
        Wat buiten was, om ruste vallen:
        In haren vrede, daar zij stond,
        In den slaap die zij onder vond,
        Was al het vermaak van haren grond.
      
      
        Van als hiel haar den vrede bloot,
        Dat slapen gaf haar weelden groot;
        Vyt al dat haar beroerde, haar die gerustheid voerde:
        Die stilte moest' troost veroorzaken,
        Den slaap moest' haar in God vermaken;
        Als zij in die gerustheid klaar
        Ontbloot, ontslagen, merkte haar
        Van hindernissen altegaer.
      
      
        O blijden slaap! o zoet gheniet'!
        Daar God haar in den speel-hof liet,
        Daer't haar al wiert ontnomen, wat in haar was gekomen:
        Daar in die rust' van het innig leven,
        Af-viel, wat aardrijk hadd' gegeven;
        En in die vrolijke ghenucht'
        Zij alle schepsels was ontvlucht,
        Die niet en baren dan ghesucht'.
      
    
  