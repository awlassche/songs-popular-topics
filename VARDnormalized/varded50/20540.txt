
    
      
        EEn kloek en machtig Vorst,
        Die kreeg een kwaad vermoeden
        Op enen zijn Legaat.
        Hij wil het kwaad verhoeden:
        Dus deed' hij hem vast zetten,
        Gelijk men Boeven pleeg,
        Om op de sak te letten:
        Maar hier berou van kreeg.
      
      
        Hij meend' hij had' de Man
        Onwett'lijck gaan onteren,
        Stiert na den derden dag
        Tot hem twee grote Heren,
        Om zijn onschuld te tonen:
        Verklaart hij was misleyt:
        Om hem met eer te kronen,
        Steld' hij hem als bereid.
      
      
        De Heren die gaan he'en,
        En gaan vast overleggen
        Om hem des Konincks gunst
        Eerbiedig aan te zeggen.
        Eer zij heel bij hem waren
        Zag hij haar komen aan:
        Ging zelven openbaren
        het Kwaad dat hij had' gedaan.
      
      
        Hij had' wat op de le'en:
        Dat was dat hem vervaerde,
        Hij viel in hare re'en,
        Eer zij die heel verklaarde,
        Zijn zonden hem beswaerden:
        Verfoeyden zijn misdaad,
        Zijn fauten openbaarde,
        En bad' zijns lijfs genaedt.
      
      
        Hij bad' met menig traan
        Dat dees' Eerwaarde Heren
        Soud' bij den Koning gaan,
        Voor hem genaed' begeren.
        De Heren haar ontzetten,
        En zwijgen hier op stil;
        En gaan met wijsheid letten
        Waar dat dit hene wil.
      
      
        De Heren keren we'er,
        En komen openbaren
        Aan haren Opper-Heer,
        Hoe of zij zijn gevaren,
        De Koninck kond' haast merken
        Hoe het hert, bewist van het kwaad,
        Zijn eigen snoode werken
        Ontijdig melden gaat.
      
      
        IN plaats van vrij te gaan
        Laat hij hem meer bezwaren,
        Om dat zijn losse Tong
        Te haastig ging uitvaren:
        Want had' hij stil gesweghen,
        De Heren eerst gehoord,
        Hij had' vrijheid verkregen,
        En menig gunstig woord.
      
      
        Hij had' we'er bij den Vorst,
        Zijn hoofd op mogen steken,
        En lustig uit den borst
        Zijn ontschuldt konnen spreken,
        Had' met beleefde reden
        Al des Konincks doen verschoont,
        Hij sond' niet gunst en vrede,
        En rijkdom zijn gheloont.
      
      
        Dus bracht hem de Legaat
        Doe in een dood'lijck lijden,
        Om dat hij haastig sprak,
        Op onbequame tijden.
        ‘Laat ons traag zijn in het spreken,
        En in het horen snel,
        ‘Dat zijn bekwame streken,
        En het voegt den Wijzen wel.
      
    
  