
    
      
        O Heil-fontein! o alheids Oceaan!
        O Levens-well'! o Israels spring-ader!
        Vergun mij dat ik tot uw oevers nader',
        En als een telg daar mag geworteld staan.
      
      
        Ach dat een straal der zuiv're Levens-stroom,
        Die uit de Troon van God en het Lam komt vloejen,
        Mijn dorre ziel, mijn dorstig hart besproejen!
        Dan wierd ik als een mild-bevochtte boom.
      
      
        Wat zoud ik dan ontluiken als een bloem!
        Hoe groejen, als een wilg aan gulle plassen!
        Wat zoud een oogst van vruchten aan mij wassen,
        Tot eigen nut, en des Allerhoogsten roem!
      
      
        Kom, Heil'ge Geest! bespreng, ja overstort
        Uw Kerk, die Gilboa schier zou gelijken:
        Dan zal de kracht van deze wat'ren blijken,
        Dat zelf de wildernis als Eden word.
      
      
        Wat vruchtb're Beemd wierd dan uit die woestijn!
        Het duinig zand wierd dan tot watertochten,
        Kwaamt gij het met uw lief'lijk nat bevochten.
        Hoe heerlijk zou die zaal'ge wiss'ling zijn.
      
      
        Geslagen Rots, uit wien die Heil-vloed dringt!
        O Hof-fontein! o Put van levend water!
        Gij maakt uw Bruid een well: en dus ontstaat'er
        In haar een Bron die tot in het leven springt.
      
      
        'k En vreez' niet, schoon de zon dan vinnig steekt:
        Schoon alles smelt, en smacht, en moet verslenssen:
        'k En zal dan om geen nacht-kauwoerde wenssen,
        Wanneer mij die verkoeling niet ontbreekt.
      
      
        De Nijl droog uit: en Temans reizer sta
        Verbaast, beschaamt bij lege winter beken:
        Nooit zal het vocht der Hemel-bron ontbreken,
        Hoe fel de gloed der zomer-hitte braÃª.
      
      
        Of de afgrond ook al golvend' open berst:
        Of des werelds zee op het ongestuimst komt woeden:
        Doorstroomt Gij, Heer! uw stad slegts met uw vloeden:
        Zij word daar door vervrolijkt en ververst.
      
      
        Al ga 'k door het naar' moerbezie-boomen dal;
        Gij zult mij dan tot een Fontein verstrekken:
        Uw regen zal mij rijk'lijk overdekken,
        Die als de dauw op het moes-kruid druipen zal.
      
      
        Zo is uw Kerk als het vlies van Gideon,
        Besprenkelt; t'wijl al het aardrijk dor en droog is:
        Mits over haar uw hart, uw hand, uw oog is.
        Gelukkig die dat mee ervinden kon!
      
    
  