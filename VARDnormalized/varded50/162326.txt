
    
      
        ACh schoonste Harderinne,
        Meestersse van mijn hert,
        Wiens zeer gewenste minne
        Mij leven doet met smert,
        En zal ik u
        Zegt schone nu
        Noch nimmermeer verwerven,
        Of moet mijn pijn
        Een oorsaeck zijn
        Van mijn ontijdig sterven?
      
      
        Zoudt gij wel zijn zo wreede?
        Dat loof ik immers niet,
        Dat op al mijn gebede,
        En innerlijk verdriet.
        Ach schone Vrouw
        Ten eynd', mijn Trouw
        V niet sou doen bewegen
        Tot weder-min,
        Daar hert, en zin
        Tot u zo zijn genegen.
      
      
        Nooit kan sulckx in mij komen,
        Dat u beleefden aard,
        De Liefd', sou doen betomen,
        Die u deugd heeft gebaard,
        En schoon aanschijn
        Waar door ik vin
        Mijn zo overwonnen,
        Dat zo gij niet
        Daar in versiet,
        Ik niet zal leven konnen.
      
      
        Van u beleefde weze,
        En vriendelijk gelaat
        Beneemt mij zulke vreze,
        En afkeerlijcke haat:
        Verhopend' dat
        Fortunaes Rat
        Eenmaal zal omme wende,
        En door de Schicht
        Van het kleine wicht
        Afkeren mijn ellende.
      
    
  