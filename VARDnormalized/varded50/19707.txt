
    
      
        Als de Zee vast onghestuymich
        Stormt, en worpt heur baren schuimig
        Na den Hemel al verbaasd,
        Als den Schipper hoort de buien
        Vanden Noord-wind tStrand doorluyen,
        Is de stilte eerst aldernaest.
      
      
        Zoo ook God, wanneer hij droeve
        Stelt in het hartste van syn proeve
        T'menschlijc schepsel t'eenemael,
        Is syn gunste zoo veel nader,
        En gelijk een goedig Vader
        Zoo verzacht hij al hun quael.
      
      
        Na syn toornigheid ontsteken,
        Zal hij weer syn pijlen breken,
        En na syn kastijding schier,
        Na syn straffinghe weldadig,
        Worpt hij wederom genadig
        Al syn roeden in het vier.
      
      
        Want in droefheid en ellenden
        Zal de mens tot God zich wenden:
        Maar in weelde en voorspoed zat
        Zal hij wederom vergeten
        s'Heeren goedheid ongemeten,
        Wijkende van zijnen pad.
      
      
        Dat ons God dan proeft ten lesten,
        Dienet al tot onzen besten,
        Oftmen't schoon zoo niet begrijpt:
        Zal den Wijngaard vruchtbaar groeien,
        Och, men moet hem wel besnoeien,
        Eer syn gulden vruchte rijpt.
      
      
        Naar een bitter sauze schele,
        Zal den honig onze kele
        Smaken zoeter en belust:
        En na t'langh gedurig slaven
        Ligt den moeden zacht begraven
        In den schoot van stille rust.
      
      
        Die den Hemel meest beminnet,
        Dien hij alderliefst bezinnet,
        Meest van droefheid werd bespoelt:
        T'moedich Peerd dat in den stalle
        Is wtmuntich boven alle,
        Meest syns Heren sporen voelt.
      
      
        Is het dan vremt dat God de Joden
        In de tranen van veel noden
        Heeft gewassen rein en klaar:
        Nu den tijd ook is verschenen
        Keert in blijschap al hun wenen,
        Nu is hunnen Trooster daar.
      
      
        Want God voor veel jaren Mosen
        Amrams zone heeft verkosen
        Tot een Trooster Israels:
        Ziet eens hoe hij hem om-ermde,
        Hem omhelsden en beschermde
        Voor Farao's gramschap hels.
      
      
        Doen d'afgonsticheyt de zonen
        Iacobs, zonder te verschonen,
        Zweert en water overgaf,
        Doen het moederlijcke herte
        Iochebeds zag met veel smerte
        Mosis wieg aan voor syn graf.
      
      
        Doen de moeder heurs zoons leven
        Moest de baren overgeven,
        Als zij had heur kind ghekust,
        Doen de moederlijcke zorgen
        Laghen met heur kind gheborghen
        In het kistjen ongerust.
      
      
        Doen zij moest heur zelf verliezen,
        Van twee kwaden tbest te kiezen,
        Met een droef adieu te noo,
        Riep, ik hope in deze golven
        Meer medooghen is ghedolven
        Als in s'Koninghs herte snoo.
      
      
        God hoe langs hoe goedertierder
        Van dit scheepken was de Stierder
        Zelf, met enen wester wind,
        Die het blies hoe langs hoe lochter,
        In den schoot van s'Koninghs dochter,
        Voor een Engel en gheen kind.
      
      
        T'kint dat zaghmen weder dorsten
        Naar syn eigen moeders borsten,
        T'wies in alle schoonheid op,
        In syn voorhoofd stond geletterd
        Hoe't den Farao verplettert
        Noch vertreden zou den kop.
      
      
        T'groeyden op in manlijcheden,
        En van herten heel besneden
        Voor des Hofs wellusten hij
        Koos in ballingschap te zwermen,
        En den Hebree te beschermen
        In syn droeve slavernij.
      
      
        Als hij hierom moest vervluchten,
        En in Madians ghehuchten
        Weiden t'Herderlijcke vee:
        Als den tijd nu was voor handen
        Dat den Heer syn offeranden
        Eisen zou van den Hebree,
      
      
        Zoo verschijnt hem vanden Hemel
        Bij Sinai t'licht geschemel
        Van des Heren heerlijkheid,
        God laat hem syn stemme horen,
        Op dat hij syn wtverkoren
        In het land Canaan leit.
      
      
        Op dat zij daar zonder smetten
        Onderhouden zijne Wetten,
        En hem lieflijk met Wierook
        Enen zoeten reuk toebrengen,
        En met Bokken bloed besprengen
        Syn Altaren met ghesmoock.
      
      
        Op dat dankbaar onverholen
        Wijder als tussen de Polen
        T'Hemel-licht den nacht beschaemt,
        Al syn grote wonder-daden
        En syn goedheid vol ghenaden
        Over al mocht zijn befaemt.
      
      
        Dat den mense steeds mocht haken,
        Om hier boven te geraken
        Daer't hem alles looft en prijst,
        ‘Acht het arts dan veel geringer
        ‘Als het Hemels, daar de vinger
        ‘Van syn zoete wet opwijst.
      
    
  