
    
      
        ULiefd'en kan niet meer
        Voor mij, gekruysten Heer.
        Gij tot de dood
        Mijn leven hebt bemint.
        Die liefde groot
        Eilaas niet en verwint
        Mijn hert noch in het kwaad,
        Waarom gij schreyt, al even obstinaat;
        Tot noch versmaad
        Het all' u tranen, noch u heilig bloed
        O Jesu, niet versoet.
      
      
        U hoofd na mij gedaald
        U liefde mij verhaalt.
        U dierbaar bloed,
        Dat voor mijn grote schuld
        Alleen voldoet,
        Met zijnen inkt vervult
        U tongh' om in mijn hert
        Te schrijven uwe dood, en al u smert,
        En noch verherdt
        U niet beminnen zal ik wederom,
        O mijnen Bruidegom?
      
      
        U licht mij niet verlaat;
        U ogen op mij slaat.
        Om mij versteend,
        En vol ondanckbaerheit
        U liefde weent
        Vol van medogentheit,
        En ik niet eens een oog
        Op u barmhertigheit en werp om hoog,
        En niet en droogh
        Weer afu ogen, noch die zoeten douw
        Beweegd mij tot berouw?
      
      
        U oren dalen neer,
        En mij verhoren weer
        Als ik beken,
        En mijne schuld beween,
        En droevig ben
        Om uwe liefd' alleen.
        Eilaas u goetheit al
        Niet enen zucht van mij verwerven zal!
        Eer dat ik val
        In uwe gramschap, die mij eeuwig scheid
        Van u mijn saligheit.
      
    
  