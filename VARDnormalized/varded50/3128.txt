
    
      
        BLosende Clora aangename Maagd,
        Dertele Nimf vol Jeugden,
        Luckige Aero' die u voeten draagt:
        Op-queeckster van de deughden,
        Hoe lang zult gij noch voor mij vluchten?
        Beweegd u niet mijn droevig zuchten?
        Zal ik dan (schoon) genieten nimmer het zoet?
        Zo klaag ik aan Natuur dat zij mij ontrou doet.
      
      
        Heb ik o Clora, u niet meer bemindt
        Als Celidon, of Moris?
        Wie is het die gij zo trouw in Liefde vint?
        Geen Cloridon, noch Kloris:
        Amintas heeft u eer bewezen,
        Garinter vrijden u voor dezen:
        Tyter die heeft zijn trouw u wel geboon,
        Maar niemand van haar al verdiend voor mij de Kroon
      
      
        Want weet dat als gij savonts slapen gaat
        Ik onder uwe Bomen
        Sluym'rent verwacht den lieven Dageraad,
        Daar ik u, Nimf zie komen,
        Half met u bloote Leden
        Door den versen Douw getreden,
        het Haar ongevlochten, en u troose-mondt
        Die bloost zo aangenaam als enig Morgenstond
      
      
        Heb ik mijn jonge leven niet gewaagd
        Voor u en voor u Schapen:
        Daar noch ons Wout geheugenis of draagt,
        Want geen van al de Knapen
        En wou een vinger voor u wagen
        Wanneer den Wolf aan kwam jagen,
        Ik sprong hem toe, en heb hem ook gedood,
        Dat zelfs het groene gras zijn groent' door bloed verschot
      
      
        Dus wilt, o Clora, Daphnis liefste zijn,
        Gunt hem u vrolijk leven,
        Wilt uit u Oogjens (klaar als Cristalijn,)
        Damphnis een lonckje geven:
        Kom Clora kom mijn Engel schone,
        Komt en ontvangt des vreughden-Croone:
        Komt en ontvangt des groenen Lauwer-hoed,
        Tot teken van mijn Trou dat u beloften doet.
      
    
  