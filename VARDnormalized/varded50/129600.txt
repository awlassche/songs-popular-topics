
    
      
        Als ik mijn Philis kussen mag,
        Lag ik met goede lekkernijen.
        De Zon op het schoonste van den dag
        Kan mij niet als   haar oog verblijven,
      
      
        Laat Phoebus in het Morgen rood
        Zig met Aurora vrij vermaken,
        Ik leg liever in mijn Philis schood
        En pluk de roosjes van haar kaken,
      
      
        ‘k Misgun Jupijn zijn spijtig wijf
        Nog Mars zijn boeltje uitgelezen,
        Dat Bachus bij zijn Ceres blijf:
        ‘k Wil liever bij mijn Philis wezen,
      
      
        Haar aanschijn mijn een Hemel strekt,
        Haar oogjes zijn mijn zonne stralen.
        Ag, alsze mijn dat licht onttrekt,
        Verdwijn ik in een nacht van qualen.
      
      
        Het rood koraal is zonder glans
        Bij het geurig blos van hare wangen.
        Mijn ziel blijft in de goude krans
        Van haar gekrulde lokjes hangen.
      
      
        Zij is altijd tot min bereid,
        Noit heeft de hare mijn verdrooten.
        Wat heb ik vaak al zoetigheid
        In haar omhelsinge genooten!
      
      
        Die vreugd gaat noit uit mijn gemoed,
        Nog nimmermeer uit mijn gedagten.
        Mijn Philis ag, hoe zoet, hoe zoet,
        Is het in u armen te vernachten!
      
    
  