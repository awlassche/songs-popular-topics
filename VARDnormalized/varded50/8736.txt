
    
      
        DEn Coninck der nacht geesten fier,
        Heeft mij gezonden van ver alhier,
        Om dat ik door mijn konste op d'aert
        De Mens verschrick en maak vervaard,
        Al wat hij doet// kwaad ofte goed,
        Bespie ik en rondom ik ga,
        Altijd pleysant// doch onbekant
        Ik spreeck niet een woord dan, ha, ha, ha.
      
      
        Van plaats tot plaats ik vlieden mag
        Gelijk den Blixem en Donderslag,
        En minder dan in een minuyt
        Zoo heb ik alle dingen ghesnuffelt uit,
        Gheen Tovenaar, vervordert hem daar,
        Wanneer ik Veld' oft Hei door ga,
        Dan stil en stom// ik bij hem kom,
        En spreec niet een woord dan, ha, ha, ha.
      
      
        Als de Jufferen gaan tot haar banket
        Een ieder zich heeft neer gezet
        Om lustig en vrolijk te zijn:
        Zo kom ik slurpe de ghesuyckerde Wijn,
        Van achterwaers// blaas ik uit de kaars
        Menig korts-wijl recht ik aan,
        Ik kus de Maagd// en is het dat zij vraagt
        Dan gaan ik heen met een, ha, ha, ha.
      
      
        Somtijds zo hoortmen opde zolder
        Een hart getier en een luid gebolder,
        In kelder en ook voor de tap,
        Daar geef ik de Vrou zo menigen klap,
        In donker ik trek// vant bed haar dek,
        En legt ze met haar billen naakt,
        Zij tiert zij baard// zij is vervaard,
        En dan gaan ik heen met een, ha, ha, ha.
      
      
        Opt Kerkhof ik ook brul en baf
        Ik sedt mijn opde Doden Graf,
        Ik maak veel spooksel en gherucht
        Dat ieder Man zich voor mij vlucht,
        Bij wijlen ik// de Meid verschrick
        Ik neem de kinderen uit de Wieg,
        En in de plek// leg ik een Gek,
        En dan gaan ik heen met een, ha, ha, ha.
      
      
        Zo rommel en stommel ik al den nacht
        Dat dikwijls werd om mijn gelakt,
        Maar als de donckere nacht verdwijnt,
        En dat de Maan niet meer en schijnt,
        Verdwijn ik ook// gelijk den rook,
        Veel gerommel ik achterlaet
        Maar die God vreest, en zijn woord leeft,
        Die past niet veel op een, ha, ha, ha.
      
    
  