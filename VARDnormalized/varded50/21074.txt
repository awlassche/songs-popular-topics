
    
      
        Gelijk de Sterren versieren klaar
        Des Hemels Firmament;
        Zo lichtet een wijze Vrou eerbaar
        Haar Huisgezin present,
        Haar Man, haar wederpaar met lust,
        Altijd vrijmoedelijk op haar rust.
      
      
        Haar Kinderkens die zij eerlijk teelt
        Als Olijf-spruytkens zoet,
        En, gelijk een Wijnstok onverdeeld,
        Met hare Melk op-voedt;
        Die zijn haar heugelijk wederom,
        Een vaste hulp in den ouderdom.
      
      
        Het harde des mans dat steunt op haar,
        Zij doet hem goed, geen kwaad
        Behoeft hij te vrezen voor of naar,
        Hoe dat het hem ook gaat:
        Zijn Hand-werk zal gezegend zijn,
        Haar te beminnen en is hem geen pijn.
      
      
        Haar handen strekt zij vlijtelijk uit,
        Zij is vreedzaam en stil;
        Des morgens neemt hij een besluit
        Wat zij uitvoeren wil:
        De reinheid haar ciragie is,
        Het feilt haar nimmer aan couragie gewis.
      
      
        In somma, zij is de krone des mans,
        Zij is hem altijd trou,
        Op zijnen hoofd een vergulden krans,
        En wat hij wensen sou;
        Zij is boven Goud en Peerlen werd,
        Gelijk den Wijseman daar meer van leert.
      
      
        Gij mannen bemint u vrouwen rein,
        V eigen vlees en been,
        Met wijsheid woonet bij haar alleyn,
        Gij zijt niet twee, maar een:
        Niemand sigh zelfs doet ongelijk,
        Een wijze Vrouw schenckt God van Hemelrijk.
      
    
  