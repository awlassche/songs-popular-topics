
    
      
        VErnieuwde Schaer, Christi Bruid uitverkoren,
        In het nieuwe-jaar prijst God met vrolijkheid,
        God zendt zijn Soon, werd als een Mens geboren,
        Dus hem verne'ert dees' God'lijck Majesteit.
        d'Oorsaeck hier van, was dat onze snooden sond'
        Als een Tyran, had' ons Vrijheid berooft,
        Zijn wreden beet had' ons dood'lijck gewondt,
        En heel geschend, Gods Beeldt in ons verdooft.
      
      
        Maar God den Heer, die mocht dit niet verdragen
        Komt bij ons ne'er, neemt onzen Menscheyt aan,
        Heeft van dees' last zijn waarde Bruid ontslagen,
        En al haar schuld, genadig heel voldaan.
        Nu blincktse we'er, en neemt een vrijen ganck
        Recht na haar Heer, al met zijn Bruylofts-kleydt,
        Buigt voor hem ne'er, en geeft hem eer en dank,
        Die haar dus kroont met zijn Gerechtigheid.
      
      
        Deze Geboort' moet ons tot vreugde strekken,
        En geven voort Lofzangen in het ghemoet,
        De Eng'len Gods die komen ons opwekken,
        En prijzen God, voor het gheen dat hij ons doet.
        Ruymt des Werelds lust, vertrekt uit mijn gedacht
        Laat mij in rust volvoeren mijn Lof-sangh:
        Mijn hert is vol, mijn mond ontbreekt noch kracht.
        Gaat gij, mijn Geest, in stilte uwen gang.
      
      
        het Vernuft verstompt, verwonderd boven maten,
        Hoe of het komt, dat dit geschieden moet,
        Maar door het Geloof zo kan den Geest dit vaten,
        het Welk hier den Ziel in vreden leven doet.
        O ! zoet bedenk van des Hemels wijs beleid,
        O ! groot geschenk, en onverdiend genaedt.
        God werd genaamd onzen Gherechtigheyt,
        Drie-enig God lof, lof voor dees' weldaad.
      
      
        Ruymt, langhste nacht, verduisterd door de zonden:
        Weg Satans wacht, Gerecht'heyts Zon die schijnt.
        het Is al vernieuwt, en d'Oude Slang gebonden,
        Zijn kop verplet door het Nieu-gheboren-Kindt.
        Ruymt nu, o ! Dood, ruymt Zonde, Prikkel, Hel,
        U wreed' aanstoot is vruchteloos verdooft,
        Want nu regeert den Vorst Emmanuel,
        En triumpheert als zijns Bruydts Opper-hooft.
      
      
        DIt ons verplicht, om met Godvruchtig leven,
        En sanghs-ghedicht te prijzen onzen Heer,
        Die ons om niet, dees' Vrijheid heeft gegeven,
        En voort verlicht met zijn heylsame Leer:
        En stadig wijst hoe hij al deur zijn dood
        Onze Zielen spijst, al deur des Geloovens kracht,
        het Welk hij versterkt met geest'lijck Wijn en Brood,
        Om zo zijn dood te houden in gedacht.
      
      
        Wel op, mijn Geest, wilt nu ootmoedig treden,
        Buigt onbevreest, voor uwen Heiland ne'er,
        Stort voor hem uit Dankoffer en Gebeden,
        Die u verkwikt door zijn heylsame Leer,
        En u dus nood, en als een Vriend ontvangt,
        O ! des hemels-brood, hoe heer'lijck is u smaak,
        Na meerder vreugd mijn Ziele nu verlangt,
        Om heylighlijck door u te zijn volmaakt.
      
      
        Mijn Geest die gaat in het Lust-hof hem vermaken,
        En pluckt planteit veel vruchten zoet van stof,
        Die boven het zoet van veel Banketten smaken:
        Dies hij verheugt, zingt nu zijn Heylandts lof.
        O ! zoet gedacht, blijft stadelijk bij mij,
        O ! Hemels-kracht, bewaard mijn zwakke Jeugd,
        Voor Wereld, Vlees, en Sathan, mijn partij,
        Tot u Naams eer, en minder Zielen vreugd.
      
    
  