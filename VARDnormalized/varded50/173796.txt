
    
      
        DIe nedrigheit komt vast te zetten,
        Die zal steeds op zijn wegen letten
        En stellen hem tot vaste gangen,
        het Zij in het min of meerder goed,
        Hij schikt het in, wat dat ontmoet,
        De hoogmoed kan hem geenzints prangen.
      
      
        Gewillig is hij zonder kwellen,
        Om zig in alles wel te stellen
        En zig daar mede te vernoegen,
        Hoe slegt dat ook zijn stand mag zijn,
        Hij kan zig daar naar stellen klein
        En in genoegen, daar naar voegen.
      
      
        Al treft hem aan, dat vreugd kan geven,
        Hij zal daar in ook nedrig leven,
        Al kreeg hij ook veel hoge staten,
        Het brengt hem niet tot overdaat;
        Maar houdt in alles middelmaat,
        En zal de reden niet verlaten.
      
      
        Dus staat zijn staat, als vast gebonden,
        En werd niet wankelbaar bevonden,
        Maar houdt steeds stand, in wat mag komen,
        Zoo dat zijn eer, hem niet verlaat,
        Noch wat hij heeft kan wezen quaat,
        Gelijk het past, den rechten vromen.
      
    
  