
    
      
        Schone Bobbel opgeresen
        Om te wezen
        Voor de jeugd
        Een korte vreugd.
        Gij mij leert hoe dat het leven
        Ons gegeven
        Ook een luttel tijd verheugt.
      
      
        Al u schoonheid is gedreven,
        En verheven
        Uit het slijk
        Den mens gelijk.
        Ook uit slijm zijn uitverkoren,
        En geboren
        Alle mensen arm', en rijk.
      
      
        Als de Kristallijne glazen,
        
          Opgeblazen
        
        Door een stroy
        Wordt gij zo mooi.
        Het almachtig woord des Heren
        Doet vermeren
        het Vlees geleken bij het hooi.
      
      
        U koleuren overvloedig
        Even spoedig
        Uwen rand
        Aan alle kant
        Zeer vermakelijk omzwieren,
        En versieren
        Boven het menselijk verstand.
      
      
        Al de kinders om u zingen,
        Om u springen.
        Uwen bal
        zij loven al.
        Lof, en eer, waar na wij lopen
        Ook met hopen,
        Haast met u verdwijnen zal.
      
      
        Nauw begin ik u te naken,
        En te raken,
        Uwen iet
        Is heel te niet.
        het Einde van u hoop', en wensen,
        Lieve mensen,
        Hier in dezen Spiegel ziet.
      
      
        Valse bobbel die bedrogen
        Hebt mijn ogen,
        En verleid
        Naar ijdelheid,
        Gij mij leert de wereld schouwen,
        Niet betrouwen
        Op haar ongestadigheid.
      
      
        Maar een ogenblik verschenen
        En verdwenen
        U figuur
        Van genen duur
        Mij doet houden dag, en nachte
        Goede wachtte
        Voor de lest' onseker' uur.
      
    
  