
    
      
        DE liefd' is blind, maar weet haar pijlen
        Op d'allersterkste borst te vijlen,
        Die zij door vinnig vier verslind:
        Zij is een kind, en roofd den degen
        Van d'Oorlogs-God tot haren zegen,
        Als zij m' in looze netten bind.
      
      
        O grote Koningin der Aarde,
        Die alle Go√¥n in magt en waarde
        Verwind, en zoo veel zegens torst,
        O schrik'lyk kind, dat alle palen
        Aan uw vergoden troon doet pralen,
        Gij zeit der Goden grootste Vorst!
      
      
        Gij, die de Aard en Lugt doorbrande,
        Den Hemel, en de See vermande,
        Wij loven uw verhoogden troon,
        Al ons vermaak leid in het verwond'ren
        Van uwe magt: u past het dond'ren,
        Tot uwen lof strekt aller toon.
      
    
  