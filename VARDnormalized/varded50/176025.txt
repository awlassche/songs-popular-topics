
    
      
        O God, gij hebbet ons wel-eer
        Verstrooyet, en geslagen neer.
        V toornigheid zeer hoge klom:
        Keert tot ons, Here, wederom.
        Gij die de aarde schudden dee't
        En maakte dat ze scheurd' en spleet,
        Wilt hare breuken doch genezen,
        Of haren inval is te vrezen.
      
      
        Gij hebt ons, Here, niet verschoont,
        Maar harde zaken ons getoond,
        En met een swijmel-wijn gedrenkt.
        Daar voor gij nu u knechten schenkt
        Een opgeworpen hoge vaan
        Om onder die ten strijd te gaan
        Tot voorstand der onwanckelbaerheyt
        Van uwe goddelijke waarheid.
      
      
        Op dat het volk dat gij bemint
        De lang-gewenste vrijdom vind'.
        Geeft heil door uwe rechterhand,
        Verhooret ons, doet ons bij-stand.
        God uit syn heiligdom heeft mij
        Geantwoord en gemaecket blij:
        Van mij zal Sichem zijn bezeten,
        En het dal van Succoth afgemeten.
      
      
        Heel Gilead zie ik gesteld
        Goed-willig onder mijn geweld.
        Mannasse den beroemden stam
        Ik onder mijne krone nam.
        Van Ephr√Øam is het geslacht
        Geworden mijnes hoofdes kracht.
        Maar Iuda, op den troon verheven
        Recht wijzen zal, en wetten geven.
      
      
        Aan Moab gunn' ik kleine eer.
        Ik wil hem doch niet achten meer
        Als een veracht verschoven vat
        Gemaakt tot mijner voeten bat.
        Op Edom, die nu is zo koen,
        Wil ik noch werpen mijne schoen.
        Iuycht over mij, o Philistijnen,
        Gij moet eens werden van de mijnen.
      
      
        Wie zal bestieren mijnen pat
        Tot een bemuyrde vaste stat?
        Wie zal mij voeren metter hand
        Tot inder Edomiten land?
        Zult gij het niet zelve doen, o Heer,
        Die ons verstoten hebt zo veer,
        En met ons niet en gingt ten strijde
        Gelijk gij plaecht in ouden tijde?
      
      
        Heer, zendt ons hulpe inder noot,
        En reddet ons uit wederstoot.
        Het heil dat doch de mense biedt
        Is ijdelheid en anders niet.
        In God wij zullen alle gaar
        Doen daden groot en wonderbaar.
        Hij zal vervullen onze beden
        En onze vijanden vertreden.
      
    
  