
    
      
        HEer, waarom wilt gij u dus veysen?
        Tot mij u oogskens eens dog wendt,
        Gij ziet doch alle mijn ghepeysen,
        Gij weet hoe zeer gij zijt bekent,
        Gij hoort doch en verstaat mijn spreken,
        Al is het dat gij zo vremt u houdt,
        Waarom wilt gij ons spel dus breken?
        Dat gij u draagt tot mij zo koud.
      
      
        Een kind dat kan zijn oogskens ruren,
        Het draeit zijn hoofd wel hier en daar,
        Het lacht in het wilt, het kan wel sturen
        Zijn zwakke armkens ievers naar.
        Doet maar eens iet met wijze zinnen,
        Die gij van binnen zo gebruikt,
        Geeft mij een teken uwer minnen,
        Eens maar in mijnen boezem duyckt.
      
      
        Ik en verheysch van u gheen spreken,
        Want een klein kind niet spreken kan,
        Ik en verwacht gheen liefdes treken,
        Al is het dat gij zijt enen man:
        Al dat een kind doet zonder weten
        Dat doet maar met een goed verstand,
        Laat stil staan u kracht ongemeten,
        Steekt maar eens uit u teere hand.
      
      
        Als gij hebt dorst dan kond gij gapen,
        De borst is u altijd bereet,
        U oogskens luyckt, als gij wilt slapen,
        U rust te storen waar mij leed.
        Wat is het van nood' u bitter schreien?
        Dat uwe Moeder het hert ontzet,
        Die u niet en zal laten beyen,
        Als zij bevroeit wat dat u let.
      
      
        Als ik u kus dan gaat gij trekken
        U zoete lippekens van mij
        Om u verstand voor mij te dekken,
        Of ben ik over u te vrij?
        Heer, willet al ten besten keren,
        Een moeder is zot met haar kind,
        Stout ben ik met den Heer der heren,
        Om dat de liefde is zo blind.
      
      
        Als ik mijn spelen mein te laten,
        Dat mij d'eerbiedingh overwint,
        Haast ben ik werom boven maten,
        Als mij de liefde wer' verblindt.
        Ik en kan mij doch niet ghemyen,
        Met alle kracht op u ghesint,
        Ik moet mij dus met u verblyen,
        Met u geworden een klein kind.
      
    
  