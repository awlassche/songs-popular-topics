
    
      
        Mijn Ganse-veer, hoe oud en zad,
        Is noch begerig op dit blad,
        Te schrijven dat ons leren kan,
        En dienstig is voor Wijf en Man,
        Om voor malkaer te zorgen
        Nu en morgen.
      
      
        Een zeker Man in onze Stad
        Had ruimen tijd een Vrouw gehad,
        Zij waren beyd' van goed verstand:
        Maar hij was dikmaal van der hand,
        En om een licke-biertjen
        Bij het viertjen.
      
      
        Dit quelde vaak haar teere zin,
        Dit brocht veel ongeneughten in;
        Mijn Vaar, zeid zij, mijn lieve Vaar,
        Neemt doch u tijd wat beter waar,
        Wilt doch het drinken haten
        En verlaten.
      
      
        Ik ben dit onguur leven moe;
        Gij loopt na u ellende toe,
        Geen dronckaert komt in des Hemels erf,
        Dat leert Gods Woord ons menigwerf,
        Dus wilt met mij goe gangen
        Voort aanvangen.
      
      
        Wel Wijfjen, hoe, hoe dus ontstelt?
        Ik doe u schad, leed noch geweld,
        Ik stoot de voet niet aan de deur,
        Ons Kind noch geld maakt geen getreur,
        Mag ik mij niet vermaken
        In goe zaken?
      
      
        Dat God ons dit verboden heeft
        Geloof ik niet, want hij het ons geeft:
        De Peuzelaar en klare Wijn
        Verheughen het hert, zijn medecijn:
        Zoudt God hem dr aan aesteuren?
        Dat zijn leuren.
      
      
        Zij neemt de Bijbel in de hand,
        Kom hier, zeid zij, mijn waarde pand,
        Zij zoekt na een Corinthen zes,
        Kom, zeid zij, kom, en lees dit les,
        Zo als hier staat geschreven,
        Moet men leven.
      
      
        Hij las met aandacht woord voor woord,
        Dan hout hij op, dan gaat hij voort,
        Dan wederom van meta aan,
        Op dat hij mag de zin verstaan;
        Maar het loopt hem dapper tegen
        Aller wegen.
      
      
        Wel Man, wat dunkt u, hoe staat daar?
        Mijn Vrouw, u zeggen dat is waar,
        Een pintjen Wijn gaf ik terstond,
        Dat men die woorden daar niet vond,
        Want zij ('k moet u verklaren)
        Mij bezwaren.
      
      
        Ik zal het drinken laten staan,
        Al heb ik grote lust daar aan,
        Het woord gesproken uit Gods mond
        Dat eyscht gehoorzaamheid terstond,
        Of anders naakt ons lijden
        Voor verblijden.
      
    
  