
    
      
        Treuzel soud' zo garen Trouwen,
        Maar zij weet zeer weinig raad,
        Want geen Vrijer na haar staat;
        Daarom zit zij steeds te rouwen,
        Hoe zij daar aen-raecken zal,
        Want een Vrijer dat is het al.
      
      
        Waar ik (zeid zij) slim van leden,
        Waar ik Kreupel ofte Lam,
        Waar ik oud en dor van stam
        Waar ik loom en traag in het treden,
        Waar ik doof, of dof van spraak,
        Dan was het heel een ander sak.
      
      
        Maar nu ben ik jong en aardig,
        Door-gaens vrolijk van gemoet;
        Rad van tong, en licht te voet,
        Zeker wel een Ionghman waardig;
        Maar wat is het, hoe vris en kloek,
        'k heb van Vryers geen verzoek.
      
      
        Ik moet mij wat mooi op-maken,
        En gaan pronken bij de straat,
        Want de schaed' moet uit om baat;
        Zo een Rockjen van Schar-laecken,
        En mijn Bouwen helpen kan,
        Moet dit alle dagen an.
      
      
        Daar gaat Treuzel henen strijken,
        Niet een steeghje looptse deur:
        Of zij hoopt men ziet na heur:
        Komt'er dan een Vrijer kijken
        Om het hoeckjen van de straat,
        Treusels hertjen open gaat.
      
      
        Kan zij aan gezelschap rakken,
        Straks zo voeghtse haar daar bij,
        Om de zoete Vrijerij,
        Dat alleen is haar vermakken;
        Maar het beste noch van al,
        Dat men haar wat Vrijen zal.
      
      
        Doch kan Treuzel het niet ramen,
        Dat zij jong gezelschap vint,
        Daar haar hert is toe gezind,
        Dan noot zij ze al-te-samen
        In haar huis, op dat ze mag
        Iemand krijgen onder't slag.
      
      
        Treuzel krijgt gelijk een ander
        Mee een klopjen aan de deur:
        Wel, zeid zij, wie is daar veur?
        Lieve Treuzel, ik ben Zander.
        Kom als Vriend dan bij mij in,
        Seytse, want dat is mijn zin.
      
      
        Zander, wat is u begeren?
        Treuzel, daarom kom ik an,
        Wilje mij wel tot jou Man?
        Maar ik heb zeer weinig Kleeren,
        En mijn Geltjen is niet groot.
        'k Ben te vreed', zeide zij, geen noot.
      
      
        Zij gaat straks zijn Beurs verzorgen,
        Steekt hem wakker in de Wol,
        Schaft hem ook het buyckjen vol:
        Want de dag van over-morgen
        Is van haar al vast beraemt,
        Om in d'Echt te zijn versaemt.
      
      
        Straks hoortmen de Kind'ren zingen,
        Houdtje weelde in de schuit,
        Onze Treuzel is de Bruyt;
        Laat ons nu van vreugde springen,
        Gaetse recht of gaetse krom,
        Zander is de Bruidegom.
      
      
        Maar wat was het? Na weinig Iaren
        Was des vreugde gants gedaan;
        Treuzel schreyt zo menig traan:
        Wat haar Ouders suynigh sparen,
        In het vergaren van het goed,
        Zander het al-te-mael verdoet.
      
      
        Zander, zeid zij, lieve Zander,
        Denck doch aan den ouden Man,
        Als men niet veel winnen kan.
        Swijgh (zeid hij) ik weet een ander,
        Al jou goetjen moet verteerd,
        Want gij zijt niet beter werd.
      
      
        Weg zijn Treusels blijde dagen,
        Zo een Schobjack maakt haar kaal.
        Dit gebeurt wel menigmaal,
        Als een Vrijster het behagen
        Van de Vrijer zelver koopt,
        Dat de Vriendschap van haar loopt.
      
    
  