
    
      
        Ziele. Jezus mijn Middelaar, Heiland en Koning,
        En doet mij doch open nu deze uur.
        Wie of zo stoutelijk klopt aan mijn woning?
        Het is een zeer verlegen Creatuur,
        Die met zijn zelven weet geen langer raad,
        Dewijl zijn Heil in uwe komst bestaat:
        En komt dan Jezus komt dan met’er spoed,
        Want gij zijt waarlijk mijn hoogste goed.
      
      
        Jezus. Ik heb zo menigmaal moeten staan kloppen,
        Maar nooit en was tot uwent iemand t’huys,
        Voor mijn stem scheen gij u oren te stoppen,
        En komt gij nu tot mij geperst met kruis?
        Moet ik nu straks ontvangen in mijn schoot
        Een die zo menigmaal mijn buiten sloot?
        Neen, neen, O Ziele! Gij stelde mij te leur,
        Wacht nu ook wat daar buiten voor de deur.
      
      
        Ziele. ‘k Bid u, doet open, O Iesu! mijn schone,
        Mijn vrind, mijn man, en lieve Bruidegom.
        Trouwloze konnen hier binnen niet wonen,
        Het geen gehoorzaam is, is wellekom:
        Daarom zo zeg ik, tot u, Ziele gaat,
        En zoekt bij uwe oude boelen raad:
        Want aan mijn deur en vint gij geen gehoor,
        Ik ben hier binnen, wacht gij daar wat voor.
      
      
        Ziele. Mag ik u bidden, doet deze reis open,
        Gij zijt niet beter immers als u woord,
        Waar henen soud’ ik elendige lopen?
        Ik zal dan wachten hier voor aan de poort,
        Tot dat gij eens door mijn gestage klacht,
        Zult wezen wat vermurruwt en versacht:
        Ik weet, dat gij een Ziel die altijd klopt,
        Noch nimmer hebt van uwe deur geschopt.
      
      
        Jezus. Hier van, O Ziele! zal niet met al werden.
        Maar zo gij noch tot wachten zijt gezind,
        ‘k Zal zien wien van ons twen het langer kan herden:
        Gij sloegt mijn kloppen ook eens in de wind
        Daarom zo zeg ik noch eens Ziele gaat,
        Want al u kloppen doet als noch geen baat,
        Gaat heen en valt mij doch niet langer moe,
        Gij sloot voor mij ook eens u deure toe.
      
      
        Ziele. ‘k Zal dan standvastelijk wagtende blijven,
        Ik zal niet wijken ook een vinger breed:
        Niemand en zal mij van deze plaats drijven,
        Daar ik tot dood en leven ben gereed,
        En schoon mij nimmermeer wordt opgedaan,
        Soos al ik blijven aan den dorpel staan,
        Ia zo men mij de deur niet open stelt,
        Ik moet ‘er in met bidden of geweld.
      
      
        Jezus. Ik geef, ik geef ‘het u, O Ziel! gewonnen,
        Ik kan niet langer u verzoek afslaan,
        Komt in ik zal nu u bede vergonnen,
        het Is lang genoeg mijn weyg’ren uytgestaen;
        Ik zal u voeren bij mijn frisse wijn,
        Daar zullen wij te samen vrolijk zijn,
        Ik zal u brengen in mijn beste Zaal,
        Daar zult gij met mij houden Avondmaal.
      
      
        Ziele. Mijn ziel kan zonder bezwijken niet dragen,
        De zoetigheid der woorden die gij spreekt,
        Zo niet u handen mij stutten en schragen,
        En gij met Appelen mij sterkt en queekt.
        Voorwaar ik had het nimmermeer gedacht,
        Dat Jezus was zo vriendelijk en zacht;
        Hierom verlegen Ziele klopt maar aan;
        Gewis u wordt eer-langh ook op gedaan.
      
    
  