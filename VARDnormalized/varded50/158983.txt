
    
      
        KOmt al die beladen
        Met schuld, en misdaden,
        En een bezwaard gemoed.
        Vol smerten, vol zuchten,
        En zwaar ongenuchten,
        U hert eens open doet.
        Komt als een dorstig springend' hart
        Tot lavenis van uwe smart
        Bij des fontein, die troost, en vreugd
        U geven kan, en het zondaars rouwig hert verheugt.
      
      
        Het ijdel vermakken
        Van wereldtsche zaken,
        En sinnelijcke lust,
        Die baren veel smerten,
        En maken ons herten,
        En zinnen ongerust.
        Nooit werd een hert met vreugd verzaad,
        Dat tot de modder-poelen gaat,
        En zoekt zijn troost in des werelds pracht,
        Daar veel zich gaan versmoren dwaas en onbedacht.
      
      
        Ziet hier de fonteine
        Der wateren reine,
        Die kracht, en leven geeft.
        Al die met verlangen
        Daar troost komt ontsangen,
        In ware vreugde leeft.
        Geeft Jesu mij van dezen vloed,
        Die als een reyn' spring-ader doet
        Mijn Ziel verkwikken, en vermaeckt:
        Lang uytgeteert van droogte na des Beke haeckt.
      
    
  