
    
      
        O Enig voedsel van mijn jeugd,
        Fontein van mijn geluk en vreugd,
        Vrouw’ van mijn vrijen will’, Goddinne,
        Die ik meer als mij zelfs beminne;
        Lief, op wie dat ik staegh, oft ik zit, oft ik sta,
        Oft ik drink, oft ik eet, oft ik slaap, oft ik ga,
        Oft ik reis, oft ik rijd’, oft ik vaar,
        Oft ik spreeck, oft ik swijg, oft ik dicht, oft ik schrijf,
        Oft ik rust, oft ik woel, oft ik loop, oft ik blijf,
        Denck altijd voor ende naar:
        Zegt waarom gij mij versmaad,
        En niet genieten en laat
        Vwe jonste, daar ik zo naar trachte
        Bij dage en bij nachte?
      
      
        Hebt gij niet lang genoeg het beleid
        Gezien van mijn standvastigheid,
        Vooghdesse van al mijn gedachten,
        Waarom wildy mij dan verachten?
        Ben ik slim? ben ik scheef? ben ik lam? ben ik mank?
        Oft te kort? oft te lang? oft te vet? oft te rank?
        Ben ik oud? ben ik koud? ben ik stijf?
        Oft te wijs? oft te mal? oft te ruim? oft te nauw?
        Ben ik geel? ben ik scheel? ben ik grijs? ben ik grauw?
        Wat let mij doch aan het lijf?
        Ben ik ook mis-maakt van le’en?
        Te plomp oft boers van ze’en?
        Wat belet doch, o Goddinne, uwe zinnen,
        Dat gij mij niet weer wilt minnen?
      
      
        Oft is het om dat der Heren Heer
        Wt jonst u Ouders heeft wat meer
        Met zijnen gulden dauw bereghent,
        En met schat meer als mijn gezegend?
        O Goddin, die ik min, die ik eer, die ik acht,
        Die ik vier, die ik dien, die ik volgh, die ik wacht,
        Die ik kies, die ik keur, die ik vrij,
        Die ik lok, die ik lonk, die ik bid, die ik smeeck,
        Die ik kus, die ik streel, die ik groet, die ik spreeck,
        Die ik troost, die ik voeg, die ik vlij,
        Zegt, zal dan het aardse goed,
        het Welk meest de mensen doet
        In ghenuchten leven, en in rusten,
        Nu beletten onze lusten?
      
      
        O Lief, dat’s tegen alle re’en:
        Dus zegt u slaaf niet langer Neen,
        Op dat wij mogen met ons beiden
        Een volkomen leven leiden;
        Zo vol weeld’, vol gemak, vol geluk, vol geneucht,
        Zo vol lust, zo vol rust, zo vol lof, zo vol deugd,
        Zo vol staat, zo vol baat, zo beleeft,
        Dat nooit vrouw met haar man, dat nooit man met zijn vrou,
        Zo vol vreugd en vermaak, zo veel heil door de trouw
        Op d’aerd’ ghenoten heeft:
        Dus schone, maakt een end’
        Van mijn bedroeft ellend’;
        En op dat wij mogen in vreugden leven,
        Wilt mij eens het Jae-woordt geven.
      
      
        Ik zweer u dat gij dan met rust
        Genieten zult uws herten lust:
        Want wat mijn Engel kan vermaken,
        Daar zal ik met vlijt naar haken;
        Wat gij prijst, wat gij acht, wat gij drijft, wat gij mint,
        Wat gij wilt, wat gij wenst, wat u lust, wat u dient,
        Zal ik ook wensen staegh;
        En weerom wat gij doemt, wat gij haat, wat gij schelt,
        Wat gij vliet, wat gij laeckt, wat u moeyt, wat u quelt,
        Ook schouwen als de plaegh:
        Vw’ rust zal zijn mijn rust,
        En uwe blijdschap al mijn lust,
        En om u met lijf en ziel’ te vieren,
        Zal ik al mijn krachten bestieren.
      
    
  