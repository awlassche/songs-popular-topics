
    
      
        O Grote God, die woonst in des Hemels troon,
        Uwe Majesteit de gulde Zonne schoon,
        De silv're Maan, en het tintelend' ghestert
        Eer geeft en prijs: de ondankbaar mens van vert
        Staat als verbaasd, denkt niet om u te loven,
        Wiens milde hand ons alles zendt van boven.
      
      
        Niet meer, o mens, niet meer ondankbaar zijt,
        Dewijl het den Heer doch alles looft verblijd:
        Om dat ons nu (o wonderbare kracht!)
        Dat van een Maagd ter wereld is gebracht
        Christus de Heiland, Verlosser, en Messias,
        Dien men al lang gehoopt had dat na bij was.
      
      
        Des Held zijn dag heeft Abram zeer verheugt
        Des Vrede-Vorst was David al zijn vreugd,
        Veel mannen Gods in het oude Verbond,
        Hebben gehoopt, ghejuyght, zijn lof verkondt,
        Gewenst, gejanckt, zijn heerlijkheid te zien blinken,
        Zijn Vrede-stem op de aard te horen klinken.
      
      
        Zingt vrolijk, zingt nu met de Hemelse schaer
        Ere zij God in de opperste zeer klaar,
        Vreed op der Aard, den mens een goede wil,
        Om dienen God gerustelijk en stil.
        Gaat na Bethlem, gaat heen met de Herders spoedig,
        Met Simeon omhelst dit kind ootmoedig.
      
      
        Dit is de waer' Izak en Salomon,
        'Tevenbeeldt Gods, der gerechtigheydts Zon,
        Gods Soon, Gezalfd, Koning, Priester, Profeet
        Een groot' Herder, Hertog, een Prins hij heet:
        Looft, prijst, maakt groot, dankt zijne heyl'ge name
        Nu en altoos in het nieuwe Iaer, Amen.
      
    
  