
    
      
        Jezus van den Raad verwezen
        Stond verlaten en alleen
        Zijn Disciplen die voor dezen
        Hem naa volgden, vloden heen.
        Petrus volgt van verr’ en staat
        Om te zien hoe ‘het Jezus gaat,
        In des Priesters zaal: o losse driften!
        Daar komt hem de satan ziften.
      
      
        Petrus op der dienstmaagds spreken
        Staat verlegen en vervaard
        Symon! hoe zoo licht bezweken?
        Die te voren met het zwaard
        Uwen Meester voor woud staan,
        Iaa met hem woud sterven gaan?
        Die in ijver plag te blaken,
        Gaat g’uw Heer! driemaal verzaken?
      
      
        Ach hoe groot is des mensen broosheit!
        Als hij van Gods wegen keert,
        Tot wat gruwel quaat en boosheit
        Valt hij niet? zoo het God niet werd,
        d’Zatan zift ons overal,
        Heer behoed ons voor verval!
        Dat wij nooit ons zelfs, vertrouwen
        En steeds quaat gezelschap schouwen.
      
      
        het Haan-gekray gaat Petro leren
        Denken, aan zijn Meesters woord,
        Hij begint nu weer te keren,
        Nu hem Jezus het hert doorboord’
        Ziende hem dus dwaalen gaan,
        Keert zich om en ziet hem aan,
        Met zijn kracht door-ziende ogen,
        In genaa tot hem bewogen.
      
      
        Daarop Petrus voort naa buiten,
        Scheydend van het boze Lot,
        het Hert geperst wil zich ontsluiten,
        Stort zijn traanen uit voor God.
        Dit geraakt’ verbrieselt hert,
        Voelt de bittre zonden smert,
        Met zijn misdaad, zwaar beladen
        Zoekt, en vindt, bij God genade.
      
      
        Jezus! wilt ook aan mij denken
        Die zoo dikwils ben verleid
        Ach wil mij vergeving schenken,
        Groot is uw barmhertigheit.
        ‘k Ben ook van uw afgeraakt,
        ‘k Heb uw ook mijn Heer! verzaakt,
        Trekt mij, wilt mij vaster maken,
        Dat ik uw nooit weer verzake.
      
    
  