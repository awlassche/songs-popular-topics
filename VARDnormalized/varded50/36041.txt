
    
      
        O Iesu Pellikaen
        Vol liefde, gij laat uw borst ook open staan
        In mijnen nood,
        En in de dood,
        Gij sijt mijn hoop’, en mijnen schoot,
        Uw zijde, vol lijden, vol pijn
        Zal zijn mijn medecijn.
        Uw heilig bloed
        Mijn hert versoet,
        En weer mijn liefde leven doet.
      
      
        Door uwe diepe Wond,
        O Iesu! gij laat mij zien uws herten grond,
        En door uw Kruis
        Van zonden kuis
        Leidt mij weer in uws Vaders huis.
        O Leven verheven, u rein
        Fontein hier algemeyn
        Vloeyt uit uw borst
        Voor mijnen dorst,
        En weer ontdoyt al mijnen Vorst.
      
      
        Nu is voor mij de deur
        Ontsloten, den langh-voorseyde steene scheur
        Mijn Toeverlaat
        In alle kwaad
        Die voor u Duyfken open staat.
        Hier vlied’ ik, hier mijd’ ik, veracht
        De kracht van d’helsche macht,
        Die mij bezet,
        En niet en let.
        In Jezus herte vast gezet.
      
      
        o Lang gewenste gang
        Waar door ik van uwe grote liefde krank
        Kom in u hert,
        Vol pijn, en smert,
        In mijne doornen heel verwert.
        Mijn ruste, mijn luste zijt gij
        Voor mij, Gekwetste zy’!
        Voortaan ik woon
        In deze Troon;
        Mijn nestjen is uw doorne Kroon.
      
      
        O Liefde boven all’
        De liefden, ontsteken ooit in ‘het aardse dal!
        Gij mijnen Heer
        Komt tot mij neer
        Om uwe Slaaf te lossen weer.
        Uw Wonde mijn zonde, mijn straf,
        Neemt af, haalt uit het graf.
        O Pellikaen!
        Ons is voldaan,
        Uw Ionghskens zijn weer opgestaan.
      
    
  