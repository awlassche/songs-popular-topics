
    
      
        Fredrick Hendrick toog uit vrijen
        Hendrick Prinse van Nassouw,
        Biet de Bossche Maagd zijn trouw
        Daar nooit Vrijer kan bedijen
        Daar vrijt Hendrick ook zijn best
        Sleept de Vrijster in zijn Nest.
      
      
        Hendrick vrijdt het is te bijster
        Het enig Brabants Herteken
        Daar op ik zo moedig ben,
        Zeid de Vader van de Vijster,
        Hendrick vrijt de Bossche Maagd,
        Hendrick haar alleen behaagt[.]
      
      
        Hendrick die kan kourtoiseeren
        Meer als ander Vrijers doen
        Op het Frans en Duits fatsoen
        Kan met alle Man verkeren,
        Heeft voor Nieu-poort al geleerd
        Hoe men zulke Maagden eert.
      
      
        Nooit een Maegrht zo uit-gelezen,
        Nooit geen schoonder in het Land,
        Nooit zo lieven waerden pand,
        Nooit geen Peerle zo geprezen
        Het is een Kroon op Hendricks hoofd
        Met des Maagd te zijn verlooft.
      
      
        Die geroemt heeft al haar dagen,
        Op haar Maagdom wijt en breed
        Op haar sterk gewapend Kleed,
        Op haar Vrienden ende Magen
        Vele Vrijers tot een spijt
        Die is nu haar Maagdom kwijt.
      
      
        Maagd die niemand kon bekoren,
        Al wast noch zo braven kwant,
        Zij bleef even zeer konstant
        Zij heeft gants niet willen horen,
        Hoe sterk zij werden gevrijt,
        Hendrick treft de rechte tijd.
      
      
        Hendrick weetse zo te strelen
        Schoon zij fraai en moedig gaat
        Rijk en machtig is van staat,
        Dat ze zeid tot haar gespelen
        Grol en Wezel, 'k heb een lust,
        Dat mij deze Vrijer kust.
      
      
        Hendrick is een Prinselijk Vrijer
        Weerdig dat hij wat begint
        Weerdig dat hij is bemint
        d'Aldersterckste Bos-bestrijer
        Die mij eerst aan het herte raakt
        En mij tot een Vrouwe maakt.
      
      
        Even als de Wesels geerne
        Wonen in het groene Bos,
        het Vogelken wil wezen los,
        Zo verlangt mij Bossche deerne
        Na mijn waarde Bruidegom,
        Hendrick weest doch wellekom.
      
      
        Spangjens alder waertste Dochter
        Spangjens liefste troetelkind
        Heeft Prins Hendrick gants besint:
        Och! (zei Heer-oom) och! wat mochter
        Over-komen tot besluit
        Dat des kleuter wordt de Bruyt.
      
      
        'k Hoor het Noorthollants volk schreeuwen
        Bruiloft, Bruiloft allegaar,
        het Houwelijck is alrede klaar,
        Ziet de Bruyt begint te geeuwen
        Het is beschikt met deze meid
        Hendrick is er mee verseyt.
      
      
        Even als de Dochters trouwen
        En haars Vaders naam afgaan
        En dan des Mans naam nemen aan,
        Zo moet ook dit Bos niet houwen
        des Hertoghs naam, maar alst betaamt,
        Zijn d'Oraenjen-bos genaamd.
      
      
        Bos die ander vrucht moet dragen
        Vrucht die nuttelijk beklijft
        Vrucht die aan den Wijnstok blijft
        Vruchten die den Heer behagen
        Vruchten het Bos nu dragen moet
        Van bekering ende boet.
      
      
        de ander Hendrick, Hendricks Veder
        Vloogh door Bos en hagen heen
        Op de Veluw kwam hij treen,
        Holt en kerftet al ter neder,
        Meen de Vrijer zo te slaan
        Dat hij wel na huis zal gaan.
      
      
        En hem van den Bos te bossen
        Door zijn blinde bossery,
        Door zijn dolle razernij,
        het Bosken pijnent zo te hossen
        Dat de wel verknochte band
        Los mocht gaan al van ons Land.
      
      
        En dit Houw'lijck te beletten,
        Amersfoort dat was het begin
        Het was in Brabant meest al in,
        Bergen sou de Man verzetten
        Maar hij jaagt zijn zelven moe,
        En den Bos een Speelnoot toe.
      
      
        Wezel wordt hem af-gesneden
        het Bossche Meysjen wel beraen
        Wou niet slecht na trouwen gaan ,
        Het most een Speelnoot nemen mede,
        Wezel was haar liefste kaar
        Wie zag ooit zo schonen paar?
      
      
        Het wilter al ter Bruiloft komen
        Van het Land en uiter Stee,
        Wezel, Bos-Boddinne mee,
        Verr' en na van alle stromen,
        Om des waarde lieve twee
        Luk te wensen, heil en vree.
      
    
  