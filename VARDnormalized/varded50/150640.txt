
    
      
        Gedenk aan David en all’ ’twee
        Dat zijne dagen heeft gekweld;
        Die u sijn’ Here, Iacobs held,
        Een eed en hert-gelofte de’e,
        Onwaardig in het vergeet gesteld.
      
      
        Niet eer (sprak hij) laat ik de voet
        Den drempel van mijn huis betre’en,
        Niet eer ga ik ten leger heen,
        Niet eer bevangt het sluimer-zoet,
        Niet eer de slaap mijn ooge-le’en:
      
      
        Niet eer vergun ik ’tlijff zijn rust,
        Voor dat zich mij een plaats vertoon’
        Daar Iacobs kracht, de Heer, in woon’.
        (Eens trouwen Dienaars hoogste lust
        Is d’eere van zijns Heren troon.)
      
      
        ’tGerucht hiel dat in Ephrata
        Des plaatse was. doch vals. men zocht
        Vergeefs aldaar. maar, onbedocht,
        Zo vindtmen die een tijd daar na
        In het bos, in ongewaende locht.
      
      
        Gods schikking schickt den goeden wel.
        Op, op ter tente van den Heer.
        Daar willen wij in ootmoed ne’er,
        En buigen voor zijn voet-schabel,
        Zijn hoge Godtlijckheydt ter eer’.
      
      
        En gij, o God, die zelfs een ste’e
        Na raad uws diepen wijsheydts vandt:
        Kom t’uwer rust. en ’theerlijck pand
        Van uwe kracht (de Ark) ga me’e
        En neem aldaar een vasten stand.
      
      
        Gerechtigeid en ware deuchdt
        Zij uwen Priest’ren een gewaad
        En onwaardeerlijk hert-sieraad.
        Vw’ heilig volk ontspring in vreuchdt
        Die d’aerdtsche veer te boven gaat.
      
      
        Heeft David u ooit trou geweest,
        Was David ooit van u bemint:
        Dat van ’tgesalfde Davids kind
        (Zulks wenst en bidt ons aller geest)
        Vw’ aanschijn niet afkerig vind’.
      
      
        De Heer heeft David eed gedaan,
        (En waerheydts rede neemt geen keer)
        Dit grote woord sprak hij wel eer:
        De vrucht uws lijfs (’ksal’t zo doen gaan)
        Bezit na u den stoel van eer.
      
      
        En hier staat noch mijn gunst niet stil:
        Het wordt van mij ook zijn geslacht,
        Indien’t maar op mijn reden acht
        En na mijn lere buigen wil,
        Ten eeuwig-vasten troon gebracht.
      
      
        Gelijke deuchdt, gelijke gonst:
        (’tIs Gods onbrekelijk besluit)
        Maar Sion munt voor allen uit;
        Daar toont zijn hert zich alderrontst;
        Die lieft hij als een waarde Bruid:
      
      
        Daar is zijn hert, daar is zijn zin,
        Daar heeft zijn liefde stand gevat;
        Die kiest hij tot een waarde stad,
        Die neemt hij tot zijn eigen in:
        (O uitgenomen liefde-schat!)
      
      
        Hier; (heeft zijn heyl’ge mond gezeid,
        Des is het verkoren volk bewust)
        Hier, hier de plaatse van mijn’ rust,
        Hier, hier mijn woonst in eeuwigheid;
        Hier houd ik ste’e, hier is mijn lust:
      
      
        Hier zal, door mijne zegening,
        Den Hemel d’Aerd’, de Aarde d’handt
        Die uyt-gesaeyt heeft en geplant
        Met overvloed van alle ding
        Berijken door het gantse land:
      
      
        Hier is het dat ik alles voeg;
        Hier raakt de arme uit den nood,
        Hier vindt de ziel zich zat aan brood,
        Hier is het wenselijk Genoeg,
        Hier is mijn’ gunst ten grootsten groot:
      
      
        Hier is mijn zegen om end’ om.
        Gelijk een kleed rontsom de le’en,
        Zo vloeyt de volt der saliche’en
        Rondom het heilig Priesterdom
        Met hare milde stromen heen:
      
      
        Hier zal een iegelijke ziel
        Die ooit het wel-bedacht gemoed,
        Die ooit den wel-gezetten voet
        Op’t pad van Godes wetten hiel’,
        Met volle vreugde zijn door-voedt:
      
      
        Hier zal ik, als een spruit die groeyt
        En naakt de vruchte meer en meer,
        Alzo ook Davids roem en eer,
        Gestadelijcken aengegroeyt,
        Zich doen verbreiden wijd en veer:
      
      
        Hier, hier heb ik een lamp bereid,
        Een lamp voor’t God-gezalfde hooffdt
        Dat allen zegen is belooft,
        Een lamp, wiens glans, alom verspreid,
        In eeuwigheid niet wordt gedooft.
      
      
        Zijn haters zal ik over-kle’en
        Met dichte schand en vollen hoon,
        En over haar zijn waarde kroon
        (Hoe wel een wijl in schijn vertre’en)
        Doen bloeien in haar schoonste schoon.
      
    
  