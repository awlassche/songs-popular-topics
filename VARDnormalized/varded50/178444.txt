
    
      
        Alleluya den blijden toon,
        Wordt ons gezongen zoet en schoon,
        Waar dat ik ben oft waar ik ga,
        Mijn ziele zingt Alleluya.
      
      
        Met grote vreugden in den geest,
        In deze feest van Passen meest,
        Dan hoortmen zingen vroeg en spa,
        Dat blijde lied Alleluya.
      
      
        Dit is den groten blijden dag,
        Die David in den geest voorsach,
        Zingt nu met vreugd zo ik u ra,
        Dat blijde lied Alleluya.
      
      
        Hemel en aarde zijn verheugt,
        Die heilige Kercke maakt ons vreugd,
        Men hoort haar zingen veur en na,
        Dat blijde lied Alleluya.
      
      
        Want onzen Heer ende Coninck rein,
        Als nu verrezen is certein,
        Zijn bitter dood komt ons te sta,
        Dus zingen wij Alleluya.
      
      
        Die dood heeft hij verwonnen ziet,
        Des duivels macht gebracht tot niet,
        Die zaten in der doden sa,
        Die zingen nu Alleluya.
      
      
        Hier boven in des Hemels troon,
        Daar singhtmen ongemeten schoon,
        Met zoete stemmen Musica,
        Dat blijde lied Alleluya.
      
      
        Wij die hier opter aarden zijn,
        Leden van Christus lichaam fijn,
        Met vreugden zingen wij haar na,
        Dat blijde lied Alleluya.
      
      
        Lof zij dat zuiver Lam Gods zoet,
        Dat ons verlost heeft door zijn bloed,
        En opgerecht heeft onze sa,
        Dus zingen wij Alleluya.
      
      
        Gloria zingt den Here fris,
        Die van der dood verrezen is,
        Hem danken wij van zijn ghena,
        Met dezen sanck Alleluya.
      
    
  