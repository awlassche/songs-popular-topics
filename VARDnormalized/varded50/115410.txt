
    
      
        Zegt Roosemont, mijn lieve veld-godin,
        Hoe vaak heb ik gebeden om uwe weder-min;
        Maar hebt tot noch mijn smeken geslagen in de wind:
        Ei! ziet eens, waerst' Nimphje wie het is die u bemint?
      
      
        het Is Celadon die u zijn Trouwtje biet,
        En die om uwent wille, heel graag het Hof verliet,
        Die voor zijn Scepter, en zijn Heerschappij met een,
        En voor het Hof, ging ruilen een strooien Hutje kleen.
      
      
        Ontwaakt doch eens mijn lieve veld-godin,
        En opent eens u Hutje, en laat u Herderin:
        Ziet hoe Auroor haar straeltjens ziet op de Velde groen,
        Komt wilt u lieve Schaepjens neffens de mijne ho'en.
      
      
        God Pan die zit en queelt vast op zijn Riet,
        En Ceris ploegt den Akker, en weet van geen verdriet:
        Kloris die plukt vast Roosjes, en Bloempjes wonder zoet,
        Waar van dat Filidaetje hem vlecht een Roosen-hoet.
      
      
        Ziet Amaril die drijft haar Schaepjes uit,
        En roept, ei! komt doch Tyter, verselt u lieve Bruyt:
        Al zijn mijn Schaepjes meerder als d'uwe, het is geen noot;
        Komt plukt eens van mijn wangen het purper doutje root.
      
      
        Ach! Herderin, mocht ik u rode mond
        Eens drukke met mijn lipjes, mijn docht ik was gezond;
        Mijn Schaepjes die gaan quijne vast om haar Celadon,
        Om dat ik aan mijn Nimphje geen troost verwerven kon.
      
      
        Zacht! hoor ik daar mijn Roosemontje niet?
        Ach! ja, mijn dunkt zij isset; ach! wat of dit bediet?
        Zij neemt met rasse schreden haar gang na mywaerts toe:
        Ach! gunt mij goede Goden, dat ik mijn min voldoe.
      
      
        Als zij nu was gezeten bij mij ne'er,
        Zij vraagde strak, wel Herder wat is doch u begeer
        Dat gij mijn dus komt steuren, hier in mijn zoete rust:
        Gij, seyd'k, zijt mijn leven, en al mijn hoogste lust.
      
      
        Herder zeide zij, ei! stelt u doch te vre'e;
        Al wat gij hebt geleden, is mij van herten wee:
        Ik meende dat u liefde kwam uit valse gront;
        Tot teken van mijn liefde, kus ik u rode mond.
      
      
        Een Nect'r-bouw komt van haar lipjes te'er,
        Zo haft ik haar genaakte, mijn Lief! ik kus u we'er,
        Daar komen uwe Schaepjes, ik maekse ons gemeen:
        Want na het de Go'on zo voege, zo zijn wij twee nu een.
      
    
  