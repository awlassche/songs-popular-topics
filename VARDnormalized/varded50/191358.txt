
    
      
        GOd is bij mij en hoed mij, als een herder
        Zijn lieve vee; dies zorg ik nu niet verder
        Dat dit of dat mij immer zal gebreken.
        Hij geeft mij drank aan stille waeter-beecken,
        Hij geeft mij gras in lieffelijcke weyen
        En brengt mij af na weelighe valeyen.
      
      
        Hij maakt mij fris en mijne ziele vrolijk,
        Hij brengt mij weer terecht, verdwael of dool ik,
        Zelfs in de nacht, wanneer de wolf komt loeren
        Om hier of daar een schaepje weg te voeren,
        Zo vrees ik niet; â€™kbetrouw mij op zijn waken
        En op zijn staf, dat mij geen kwaad zal naken.
      
      
        Hij dekt mijn dis voor het oog van die mij haten,
        Hij zalft mijn hoofd uit eedle balsem-vaten,
        Hij schaft mij spijs in schotelen met hopen
        En doet van wijn mijn beker overlopen,
        Hij zal aan mij zijn goedheid staegh betonen
        En langen tijd zal ik zijn huis bewonen.
      
    
  