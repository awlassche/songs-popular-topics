
    
      
        Hoe hebben al de nacht mijn zinnen lopen dwalen?
        Hoe vreemd heb ik gedroomd tot aan den lichten dag?
        Mij dochte dat ik wierd’ gevoerd uit onze palen,
        In het Indische gewest, daar ik veel wonders zag.
      
      
        Een Scheepje dat er kwam recht na de kust laveren
        Te wonder schoon gemaakt van louter Ebbenhout:
        Niet een zo kloecken geest die het Scheepje kond’ waarderen,
        Men zeide het was gelaen met Zilver en fijn Goud.
      
      
        Het Wand van rode Zijd’, van witte Zijd’ de Zeilen,
        En d’Anckers voor de boeg van Zilver toebereid:
        De Stuurman evenwel deed anders niet dan peilen,
        En was, gelijk mij docht, beducht voor zwarigheid.
      
      
        De Schipper licht van hert liet zijn couragie blijken,
        De Stukken raakten uit en spogen vier en vlam,
        Zo dat de gulde Zon ging met zijn stralen wijken,
        Vermits de zwarte rook zijn lieve licht benam.
      
      
        ‘het Was lustig om te zien, de Wind omtrent het Noorden,
        De Zeilen al-te-mael die stonden mooi ter dracht,
        Trompetten, zoet geluid, en snaren-spel men hoorden,
        Recht als het Werelds Schip vol wellust en vol pracht.
      
      
        De Stuurman wel bedaagd, van hoger geest geboren
        Als iemand van de Maets, en rijper van verstand,
        Die zag dit wezen aan en gaf de moet verloren,
        Recht of hij het ongeluk al ree zag voorder hand.
      
      
        De Wind schavielden om, en sett’ hem in het Noord-westen,
        De lucht betrock vrij zwart, men achtet min als niet,
        Daar kwam een snelle storm, waar door het Schip ten lesten
        Vervallen op een blind’, aan duizend stukken stiet.
      
      
        Daar lag het schone Schip, daar vloog de wellust henen,
        En in een ommezien, ik weet ook niet hoe ras,
        het Onweder was voorbij, het onweder was verdwenen,
        De lucht stond weer zo klaar als zij te voren was.
      
      
        Door zulk een ongeval mijn geest geweldig schrilde,
        Zo dat ik wakker wierd, en dacht in mijn gemoet
        Dit is des Werelds loon, zo raakt hij die in ‘het wilde
        ‘het Vleysch en de Wereld dient, ten lesten onder voet.
      
      
        Och! dat wij de een met d’aer hier om wat meerder dochten,
        Als wij, God betert, doen wellustig, trots en kwaad:
        Och! dat wij God veel meer, dan swerelts dingen zochten
        Dat soud’ ons dienstig zijn in d’alderleste staat.
      
      
        Wij zwerven in een Zee vol klippen en vol stenen,
        Vol Rovers over al die na ons leven staan,
        En lopen evenwel zo los en dom daar henen,
        Als of den Hemel zelf ons niet en kon ontgaan.
      
      
        Hoe zullen wij ‘het in ‘het end’, hoe zullen wij het bezuren,
        Elk zet een eigen kours na zijn genegentheyt:
        En doet al wat hij wil, ten kan niet lange duren
        Daar is een stil verderf, een wisse straf bereid:
      
      
        O God! bewaar mijn Ziel voor des werelds ijdel mallen
        En het schadelijk verderf, dat eeuwig kwellen nipt,
        Op dat mij na u gunst dan mag ten goede vallen,
        Die zaligheid en vreugd die geen verstand begrijpt.
      
    
  