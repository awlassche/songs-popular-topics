
    
      
        O Heer, waarom staat gij van ons zo wijd?
        Waarom zo ver in sulcken harden nood?
        Waarom verbergt gij u in dezen tijd
        Nu onze ziel benaeuwt is totter dood?
        De goddeloos van hitt’ en hoogmoed groot
        Vervolgt ons deun: Heer, wilt niet langer wachten
        En grijpts’ in het geen zij tegen ons bedachten.
      
      
        Hij roemt en snoeft, ’tgaet al na zijn begeer:
        En blaast zich op met wind van hovaardij;
        Den gierigaard kroont hij met goed en eer,
        Verheft den vrek in zijne schraepery;
        Hij lastert God, en steekt van zotternij
        Zijn kop om hoog, en dit is al zijn denken:
        Daar is geen God, wie kan mij schaen of krenken?
      
      
        Wat hij begint valt hem voorspoedig uit,
        Maar uw gericht is verre buiten hem
        Die niet en ziet den grond van uw besluit;
        Wie’m tegen is versnoeft hij met zijn stem;
        Hij zeid: (en meent zijn woorden hebben klem)
        Mijn spel is vast, de kans zal nemmer keren,
        In eeuwigheid en zal mij niemand deren.
      
      
        Zijn hert is vol van schalkheid en van list,
        Zijn mond van gal, van evel en van vloek,
        Op zijne tong is moeilijkheid en twist,
        Tot onrecht is hij afgerecht en kloek,
        Hij zit ter laag in een verholen hoek
        Van waar hij loert op’t leven van de vromen
        Om onvoorziens haar op het lijf te komen.
      
      
        Gelijk een Leeuw van honger wreed en dul
        Leit in zijn hol en op de prooi en wacht
        Tot hij zijn buik en lege darmen vul,
        Zo past hij op bij dag en naere nacht
        Tot dat hij krijgt den armen in zijn macht,
        Hij duyckt en buigt om met zijn klauw te rakken
        Die binnens sprongs zijn sterke poten naken.
      
      
        Hij spreekt in het hert, God ken haar langer niet,
        Zij zijn uit zijn gedachten al geraakt,
        Hij berght voor haar zijn aengesight, en ziet
        In eeuwigheid niet hoe’t den arme maakt.
        Sta op, o God, ’tis tijd dat gij ontwaakt,
        Hef op uw hand, laat ons uw hulp gebeuren,
        Vergeetse niet die in ellende treuren.
      
      
        Wat lastert u het goddeloose rot
        En zeid, gij doet haars doens geen onderzoek;
        Nochtans zijt gij een al-door-oogend God
        Die het verdriet der armen stelt te boek:
        Gij wilt de wraak; mij, zegt gij, zij de vloek;
        Gij zijt de hulp van Weduwen en Wezen,
        De toeverlaat der gener die u vrezen.
      
      
        Brek het geweld en goddeloosen arm,
        Roey uit het kwaad, daar blyf geen overschot,
        Maar dijnes volks genadelijk erbarm,
        Gij, Here, zijt haar Koning en haar God,
        Sla het geboeft dat uwen naam bespot,
        En plaegh en jaegh den Heyd’nen uit den Landen
        En schuim uw rijk van bittere vijanden.
      
      
        Dit was de bee; gij gaaft ons goed gehoor,
        Dies wast ons hert en werd weer fris en koen;
        Gij zult ons klacht met een genegen oor
        Aannemen, Heer, en u ter hulpe spoen
        Om weeuw en wees en armen recht te doen,
        Op dat de mens met snoode schellem-stucken
        Niet voort en ga om vromen te verdrukken.
      
    
  