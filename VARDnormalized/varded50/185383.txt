
    
      
        NU laat ons allegaar dankbaar zijn
        Ons Heer, ons God, ons Vader,
        Die ons van Bier, van Brood, van Wijn,
        Verzaad heeft allegader,
        Van Vis, van Vleys, van andere spijs,
        Gekookt, bereid op menigerlei wijs,
        Waar van wij hem nu seere
        Danken met groter ere.
      
      
        Den Zone Gods gebenedijd,
        Die willen wij ook gaan loven,
        Die ons van zonden heeft bevrijd,
        Doen wij waren verschoven:
        Die ons zo minnelijk heeft verzaad,
        En in der nood niet af en gaat,
        Bemint hem in dit leven,
        Hij zal u niet begeven.
      
      
        Wij danken ook den Heiligen Geest,
        Van zijne visitacy:
        Want had hij bij ons niet geweest,
        Ons vreugd was tribulacy:
        Hij is een Vertrooster in het verdriet,
        Zonder hem en vermogen wij niet:
        Dus wilt hem u hert bereyen,
        Hij zal niet van u scheyen.
      
      
        Die Waart willen wij danken zeer,
        Dat hij heeft laten koken,
        Hij heeft zo wel bewaard zijn eer,
        Ons en heeft niet ontbroocken,
        Om vrolijk te zingen met herten zoet,
        En bedanken dat Gezelschap goed,
        Dat zij hier zijn gekomen,
        het Word dankelijk genomen.
      
      
        Wij willen ook vergeten niet,
        Die van hier zijn gescheiden,
        Op dat ze den Heer uit alle verdriet,
        Al in zijn Rijk wil leiden.
        Alzo wij doen, zal ons gezien,
        Wanneer wij uit dit leven vlien:
        Hierom zo wilt voor dezen,
        Een Paternoster lezen.
      
    
  