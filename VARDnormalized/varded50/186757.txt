
    
      
        God staat in Gods vergaaderingen,
        Als hoogste richter aller dingen.
        Hij oordeelt over goed, en kwaad,
        In het midden van der goden raad.
        Hoe lang dan, o gij rot, vol treeken,
        Zult gij een onrecht oordeel spreken?
        En des goddeloosen aangesigt
        Aannemen, alsge zit, en richt?
      
      
        Zorgt voor geringe slechte lieden,
        Laat hun, en wezen recht geschieden.
        Rechtvaardigt die syn leed u klaagt,
        Verdrukt, of arm, om hulpe vraagt.
        Verlost geringen uit hun lijden,
        En helpt behoeftig volk bevrijden,
        Werd dat van godloos zaad verdrukt,
        Schikt datge het uit hun handen rukt.
      
      
        Zij weten, noch verstaan geen reden,
        En wandelen in duisterheeden,
        Dies wankelt, door hun slinks verstand,
        De grondslag van het gansche land.
        het Is waar, ik zeide wel voor dezen,
        Gij zult, op aarde, goden wezen,
        Gij alle, dus verhoogd tot eer,
        Zijt kinders van den hoogsten heer.
      
      
        Nochtans gij zult, als mensen, sterven,
        Ja eeuwig zal ik u verderven.
        Gij zult zo vallen, als een vorst,
        Die tegen mij zich kanten dorst.
        Sta op, o God, om recht te plegen,
        En oordeel gij het land terdeegen,
        Want gij bezit alleen alom
        Uw eifdeel, ook in het heidendom.
      
    
  