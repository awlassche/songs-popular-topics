
    
      
        Het waren twee Konings Kinderen
        Zij hadden malkander zo lief,
        Zij konden bij malkander niet komen
        Het water was vels te diep.
      
      
        Wat stak zij op drie Keerssen,
        Drie Keerssen van twaalf in het pont,
        Om daar me te behouden
        het Konings soontje van iaren was jonk
      
      
        Met een kwam daar een Beste,
        Een ouwe fenijnde Bes,
        En die blies uit de Keerssen,
        Daar verdroncker die Ionge held.
      
      
        Och moeder seydse moeder
        Mijn hofje doet minder zo wee,
        Mocht ikker een kort half uertje
        Spanceren al langhes die Zee.
      
      
        Och dochter seydse dochter,
        Alleen en meugt gij niet gaan,
        Wekt op u Jongste Zuster
        En laeter die met u gaan.
      
      
        Mijn alder-ionghste zuster
        Dat ze alzo kleinen kind,
        Zij pluckter maar alle die Roosjes
        Die zij in haren wegen vindt.
      
      
        Zij plackter maar alle de Roosjes
        En die bladeren laat zij staan,
        Dan zeggen maar alle die Lieden,
        Dat hebben de Konincks kinderen gedaan.
      
      
        De moeder ginck na de Kercke,
        De dochter ginck haren ganck,
        Zij ginck maar alzo vere
        Daar zij haar vaders vissertje vant.
      
      
        Och Vusscher seydse Visser,
        Mijn Vaders Visscherkijn,
        Wout gij mij een weynichie vissen,
        â€˜het Sou u wel gheloonet zijn.
      
      
        Hij smeet zijn Netten in het water,
        De Looties die gingen te grond,
        Hoe haast was daar ghevisschet
        het Konings soontje van iaren was jong
      
      
        Wat trok zij van haar hande
        Een Vingerlijck root van Goud,
        Houdt daar mijn Vaders Visser
        Daar is er den loon van ion
      
      
        Zij nam hem in haar armen,
        Zij kusten hem voor zijn mond:
        Och mondeling kost gij spreken!
        Och hartje waart ghyder ghesont
      
      
        Zij nam hem in haar armen
        Zij sproncker mee in de Zee,
        Adieu mijn Vader en Moeder,
        Van u leven ziet gij mij niet weer.
      
      
        Adieu mijn Vader en Moeder
        Mijn Vriendekens alle gelijk,
        Adieu mijn Zuster en Broeder,
        Ik vaarder naar het Hemelrijk.
      
    
  