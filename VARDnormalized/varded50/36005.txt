
    
      
        Christe waarachtig Pellicaen,
        Een Pellicaen geprezen;
        Ons vlees hebt gij genomen aan,
        Gij wilt ons Broeder wezen:
        Gij hebt uwe borst open gedaan,
        U Bloed hebt gij uit laten gaan,
        Om ons al te genezen.
      
      
        Gij zijt voorwaar dat eeuwige Brood,
        Fontein van ‘het eeuwig leven:
        Al zijn wij naar de ziele dood,
        Door u zo wordt verdreven
        Alle gebrek, en alle noot:
        Die u ontvangt, al is hij bloot,
        Rijkdom wordt hem gegeven.
      
      
        O zoeten Heer! O Vader goed!
        O Here der Heir-krachten!
        Gij komt betalen Adams boet,
        Verlossen alle Geslachten!
        Maar, Heer, hoe schenckt gij in overvloed
        Uw pretieus, en dierbaar Bloed!
        Och! laat ons dat groot achten!
      
      
        ‘het Is een waarachtig Sacrament,
        Dat Jezus zelf instelde,
        Eer dat begonst zijn groot torment,
        In ‘het klaar hij dat vertelde;
        Dit is een spijs zeer excellent,
        Neemt, nut mijn lichaam ongeschend,
        Aldus hij dat beveelde.
      
      
        O Jezus! zijt gebenedijdt!
        Dat, door vijf woorden krachtig,
        Een zuiver woord, zonder respijt,
        Wordt u persoon waarachtig
        Ketters, die ongelovig zijt,
        Weest doch gedachtig te allen tijd,
        Dat Gods woord is almachtig.
      
    
  