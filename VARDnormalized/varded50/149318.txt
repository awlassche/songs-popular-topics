
    
      
        Waar toe vervalt het roeckeloose brein,
        Als het, eens in zwijm, los heen begint te razen!
        Hoe kan de mens allencken zich verdwazen
        Door stil bedrog, als hij van gront niet rein,
        Volgt ’swerelts trein!
      
      
        Daar is (zo diep verwordt de geest in het zot)
        Daar is zeid hij in het endt (hoe wel de tonge
        Meest anders praat, door wenst of vrees bedwongen)
        Daar is, zeid hij in het herte, beestigh-bot,
        Daar is gheen God:
      
      
        Godtsdiensticheydt is maar een mensen droom,
        Een mijmer-vlaegh, een waan, een ijdel wezen,
        Een eigen vond, gegrond op’t kindtsche vrezen
        Des slechten volks, dat zich door vies gheschroom
        Geeft onder toom.
      
      
        Dusdanig is het heimelijk gedacht
        Des slimmen grondts. dies opent zich een deure
        Ter grouwlijckhe’en. en niets zo schelms kan beuren,
        Of ’twort (als het dient) van haar of me’e volbracht,
        Of na ghetracht.
      
      
        Niet een van haar die zich ten goede geeft.
        ’tWtwendigh doen is of een schalk vermomsel
        En ’sboosen grondts bedrieghelijck verblomsel,
        Of domme sleur daar ’thert geen keur in heeft,
        Maar los na leeft.
      
      
        God sach op aard van zijnen Hemel af,
        Of noch miskien iet goeds waar bij de luiden,
        En haarder een, bywijl door deuchde-buyden
        Geraakt, uit smaak van koomstigh loon of straf,
        Tot hem zich gaf.
      
      
        Maar niet en is, daar wordt vergeefs gezocht.
        Boos, door en door, was ’trot der snooder mannen.
        Ter schelmerij was van haar t’saem gespannen.
        Niet een die denkt, of deuchts gelijk, voortbrocht,
        Of eens om docht.
      
      
        En hoe sou deuchdt behechten in het gemoe
        Dat, heel verpest’t, en ruyms-tooms overgeven
        Ter vuylicheydt van het Godvergeten leven,
        Als ’thong’rich wilt, na ’tvleysch der vromen woet,
        En drinkt haar bloed?
      
      
        Hoe kander deuchdt herbergen in een geest
        Die d’heelen grond zijns levens vest in logen,
        En, van zich zelfs moedtwillighlijck bedrogen,
        Den groten God (gelijk een reed’loos beest)
        Noch bidt noch vreest?
      
      
        De tijd, nochtans, zal komen, dat haar dik
        En eeltig hert, dat zich geens kwaad kan grouwen,
        En Gods getuygh’ zijn aanklacht stil doet houwen,
        Getreft zal zijn in enen ogenblik
        Van Godes schrik.
      
      
        Getreft zal zijn, als God het ongeval
        Zijns waerden volks zal eenmaal komen enden,
        En hen, die nu uit zijn op sijn’ ellenden,
        Dit hert-doorslaend’ en snijdend’ stem-geschal
        Doen horen zal:
      
      
        De vroom’ hebt gij in haar eenvoud veracht,
        Verdrukt geschend; en haar Godtsdiensticheden,
        Haar hoop’, haar vrees, haar ijver, haar gebeden,
        Haar ernst, haar Doen bij elk in haat gebracht
        En trots belacht:
      
      
        Nu keert het lot. nu neemt zich God haars aan.
        Nu is de draad haars ramps ten endt gelopen.
        Nu blijckt hoe wijs zij zijn die op God hopen,
        Hoe dwaas, die, door’t hoovaerdich God-versma’en,
        Haar ziel verra’en.
      
      
        Ach! kwam de tijd, dat, in dit zwaar gekwel,
        De Heer met hulp, uit Syon eens genaakte,
        En ’theylich volk uit slavernij geraakte!
        Dat waar een vreuchdt en eeuwig herten-wel
        Voor Israel.
      
    
  