
    
      
        Cupido God,
        Gij steelt door Min
        Mijn hert en zin
        Moet dit nu zijn mijn lot?
        Cupido wilt mij dog helpen!
        En wilt mijn lijden stelpen,
        o Zoete waarde God.
      
      
        Gij quelt mijn zin
        Met een Jonkvrouw,
        Og dat ik zouw
        verwerven hare Min!
        Mag zij mij niet gebeuren,
        Zo moet mijn herte scheuren,
        En ik verlies mijn zin.
      
      
        Geen schoonder Vrouw
        Zoude op der Aard,
        Mij zijn zo waard,
        Als deze wezen zouw.
        Mogt zij mij dog gebeuren,
        Zo waar ik vrij van treuren,
        o Zoet' en waarde Vrouw.
      
      
        Uw aanschijn schoon,
        Uw Borsjes rond,
        Uw lachend' Mond,
        Laat die dog zijn mijn loon;
        Laat het u dog erbermen,
        Laat ik door klagt en kermen,
        U bidden schoonste Schoon.
      
      
        o Liefste Lief!
        Denkt dat ik mijn
        In druk en pijn,
        Nu stel tot uw gerief,
        Laat het uw hert verzagten,
        Dat ik door pynt en klachten,
        U bidden waarde Lief!
      
      
        o Waarde Bloem,
        Aanziet mijn hert!
        Aanziet mijn smert!
        Mind m' om u eigen roem,
        Wilt dog mijn klagt verhoren,
        Laat zinken uwen toren,
        o Bloeyend schone Bloem!
      
      
        Wilt uw gemoed,
        Wilt dog uw zin
        Door waare Min
        Keren tot uw Lief zoet!
        Wilt hem uw Minne schenken,
        En zijn Liefd' gedenken,
        En keert dog uw gemoed!
      
      
        Keerd dog uw zin,
        Mind hem dog weer,
        In trouw en eer
        Door een opregte Min,
        Wilt hem uw Liefd' bewijzen,
        Zo zal hij u dan prijzen,
        Door een verwonnen zin.
      
      
        Zo gij zijn hert,
        Met waare Liefd'
        Dog eens geriefd
        Zo waar hij zonder smert,
        Zo zou hij uw slaaf blijven,
        En zijn tot uw geryven,
        Met Lijf, Ziel, Bloed en Hert.
      
      
        Cupido Wicht,
        Zo gij mijn Lief,
        Tot mijn gerief,
        Kond brengen door u schicht,
        Zo zal ik u dan prijzen,
        En eeuwig eer bewijzen,
        o Zoet' en Lieve wicht!
      
    
  