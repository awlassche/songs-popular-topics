
    
      
        MIJ dunkt ik zie mijn Engel,
        Al nadren aan deez' bron,
        Ai Lief! waar naar ik hengel,
        Vertoeft niet wijl de zon,
        Mijn brand noch felder sticht,
        Of kan vrouw Venus wicht,
        U tot minnen
        Niet verwinnen
        Door zijn schigt.
      
      
        Ai! komt dan Leonore,
        En lest mijn heevge brand,
        Laat af, Laat af uw toren,
        o Schoonste Nimf van het land!
        Laat ik mijn minne wond
        Aan uw nektar mond
        Door veel kussen,
        Eensjes blussen,
        Op des stond.
      
      
        Zoo zijn dan al mijn zuchten,
        En klagen, al om niet,
        Wijl gij voor mij gaat vluchten,
        Ik sterf dan in verdriet:
        Maar neen de schikgodin
        Heeft mij haar wedermin
        Vast gezworen,
        En verkoren
        Na haar zin.
      
    
  