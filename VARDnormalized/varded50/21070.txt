
    
      
        HOe zalig is de zoete minne,
        Hoe zalig liefdens liefde kracht,
        In haar, de liefd' met God beginne
        Waar zo de Minne werd volbracht
        Is het lief en zoet, wat liefde doet,
        Is het lief en zoet wat liefde lieft en mint;
        Gelukkig die de liefd' met God begint.
      
      
        Wenst iemand om geluk en zegen,
        Om voorspoed in den Echten-staat,
        het Is hier allenig in gelegen,
        Dat hij in zijne liefde gaat
        Na Godes Wet, hem voorgezet;
        Na Godes Wet beminnen een voor al,
        Dat des God in God, o mens! daar is het al.
      
      
        Verliefde twee, door liefd' verbonden,
        Luck-wenschingh is mijn offerhandt,
        Geluk, ten Hemel af-gesonden,
        Gun God aan u, wiens milde hand,
        Al wat er leeft, zijn voedsel geeft,
        Al wat er leeft zijn zegening verleend;
        Geluk geliefde twee, door liefd' vereend.
      
      
        Lieft liefde wilt gij vredig leven,
        Want vrede is het soetste zoet
        Dat de Echte-staet den mens kan geven;
        het Is liefde die de vrede voedt:
        Wie vrede mint, moet zijn gezind,
        Wie vrede mint, moet zijn gezind dat hij
        De liefde lieft om dat ze vredig zij.
      
    
  