
    
      
        Mijn lief schoon ik u moet begeven,
        'k Zouw nochtans altoos voor u leven.
        Schoon dat de nijd mij hevig wraakt,
        Om dat ik wist u te bekoren,
        'k Roep nu niet meer wijl gij mij blaakt,
        Verse du vin, a boire, a boire, a boire, a boire, a boire.
      
      
        Mijn ziel zal nimmer u begeven,
        Wilt gij voor mij, 'k zal voor u leven.
        Schoon ieder mijne keur steeds wraakt,
        Gij kunt nochtans mijn hart bekoren,
        Zorg dat geen nieuwe min u blaakt,
        Noch g' al te veel roept, Wijn, a boire, a boire, a boire, a boire.
      
      
        Laat vrij de nijd gestadig raazen,
        Haar schelden kan mij niet verbaazen.
        Ik wens hem die mij t'onrecht haat,
        Dat nimmer ramp zijn rust mag storen,
        'k Drink zijn gezontheit gun hem geen kwaat,
        Dies geef mij Wijn, a boire, a boire, a boire, a boire.
      
      
        Wees maar gerust ik laatse raazen,
        Schoon men mij lichtlyk kan verbaazen,
        Min niet maar schuuw dien die u haat,
        En mijne vreugde tracht te storen,
        Wens nimmer goed dien u gunt kwaat,
        Gebruik daar toe nooit Wijn, a boire, a boire, a boire, a boire.
      
      
        Wat baat het Fillis of de mensen,
        Ons alle ramp en onheil wensen.
        het Geschied door hitte van hun bloed,
        Men moet dien vloek al lachend' horen,
        het Kan ons niet schaaden, het doet hen geen goed,
        Dies schenk mij Wijn, a boire, a boire, a boire, a boire.
      
      
        het Kan mij verheugen dat de mensen,
        Eilhoofdig ons het kwaadste wensen.
        Het is hun aard, het vloeid uit hun bloed,
        Zij zullen barsten als zij horen,
        Dat alles ons verstrekt tot goed,
        Drink daar op lief dit glas, a boire, a boire, a boire, a boire.
      
      
        Laat hen gerust hun hart ophaalen,
        Die hallef dronken op ons smaalen.
        Schoon wij hen wonder wel verstaan,
        De min kan onze gramschap smoren,
        Wij trekken ons geen laster aan,
        Noch zoeken heul bij Wijn, a boire, a boire, a boire, a boire.
      
      
        Laat ons gerust ons hert ophaalen,
        En lachen als zij op ons smaalen.
        Daar zijn 'er die zoo boos bestaan.
        Zij moeten lasteren of smoren,
        Een dolle hond grijpt ieder aan,
        Lach en schenk matig Wijn, a boire, a boire, a boire, a boire.
      
      
        De tijd zal u mijn Engel leren,
        Hoe trouwe min moet triomferen.
        Geenszins uit eigenbaat geteld,
        Noch door vernist inzicht geboren,
        Maar daar Natuur oprecht in spelt,
        Zij hoeft geen Wijn, a boire, a boire, a boire, a boire.
      
      
        Laat niet de snelle tijd mij leren,
        Dat andere van mij triomferen.
        Gij weet mijn min oprecht geteld,
        Is uit geen Eigenbaat geboren,
        Die om belang, veel' rollen spelt,
        En laagen legt door Wijn, a boire, a boire, a boire, a boire.
      
      
        Geen afzijn kan uit mijn gedachten
        U bannen, of u doen verachten.
        Ik min getrouw, dien, die 'k bemin,
        En gaa veel eer met u verloren,
        Als u te stellen uit mijn zin,
        Dies geef mij Wijn, a boire, a boire, a boire, a boire.
      
      
        Verban mij nooit uit uwe gedachten,
        'k Zal u nooit haaten noch verachten.
        Maar tonen dat ik u bemin,
        Al gingt gij door de dood verloren,
        'k Houw steeds uw denkbeeld in mijn zin,
        Zoo waar schenk ik dit glas, a boire, a boire, a boire, a boire.
      
    
  