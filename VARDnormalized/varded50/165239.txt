
    
      
        DE Zon aan het klimmen,
        Rust hoog uit de kimmen,
        Op het spoor van Aurora,
        Groet het gezicht van Flora,
        Nat bedouwt, bleek en kout,
        Die door hem haar glans behoudt:
        Nu is de milde schoot,
        Van Ceris zwanger om te baren,
        Ziet hoe groot
        Is het herte der Koren-aren:
        Die alreed ons verklaren
        Hare menigvuldigheid
        Voor ons bereid.
      
      
        Het schoon aanschouwen,
        Van de lieve Landtsdouwen,
        het Zoet vermaak der groene Heiden,
        En de Klaver-rijke weiden,
        Bos en dal, menigmaal
        Van de Nachtegaal,
        Met zulk een stem vervult,
        Dat klinckt en dringt door yders oren
        Ons verschuld,
        Om zo zien en te horen,
        Dat Gods goedheid ons daar voren,
        Wordt geroemt en lof gezeid
        Tot danckbaerheyt.
      
      
        De groene Bomen,
        In haar blaed'ren volkomen
        Op gepronkt, het Veld belommert,
        Daar de Nimphen onbekommerd,
        Vrij bij een, wel te vreen,
        Rusten haar vermoeyde leen:
        Den Herder Coridon,
        Schuylt menigmaal met zijn Klarinde,
        Voor de Zon,
        Onder de schouw van de Linde,
        Neffens zijn beminde,
        Speelend' op zijn Herders-riedt,
        Een Minne-Liedt
      
      
        De schone Hoven,
        Zijn wel waardig te leven,
        Die met u lieffelijcke planten
        Staan versierd aan alle kanten,
        Maar het kruid, jeugdig spruit,
        het Welk den zoeten tijd beduyt:
        het Gevogelt veelderley,
        Zich paren, en haar jongen telen
        In de Mei,
        En op de groene takken spelen,
        Ei! hoe zoet hoort men het kwelen,
        Van de Leeuwrick in de lucht,
        Zo snel ter vlucht.
      
      
        Nu alle dieren
        Zijn verheugt, die daar zwieren,
        Met een lieffelijck gewemel,
        In het geboomt en aan den Hemel,
        Nu het vee, volijck mee,
        Bij malkanderen wendt in vree;
        Laat nu de mens met vreugd,
        In God den gever aller dingen
        Zijn verheugt?
        Nu is 'er stof: God lof te zingen,
        En van vreugden op te springen,
        In des zoete somer-tijd,
        Die het al verblijd.
      
    
  