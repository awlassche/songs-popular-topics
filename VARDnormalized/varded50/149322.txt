
    
      
        EEn sterke Liefd’, in het diepst’ van ’thert geboren,
        Draegh ik dij, Heer, dien ik mij heb verkoren
        Ter vaster rots in ’slevens woeste zee,
        Ter hoger burght in alle angst en wee,
        Ter sterker schans in allen nood en lijden,
        Ten dichten schild en wapen-tuig in het strijden;
        Die mij verlost, mij redt, mij helpt, mij vrijdt,
        Mijn Heer, mijn eer, mijn God, mijn Heiland zijt.
      
      
        Zo haast mijn tong, uit ongeveynsden gronde,
        Tot lof en be’e den Here wordt ontbonden:
        Zijn hulp is ree’, zijn hand ontkluystert mij,
        En breekt de kracht van mijne we’erparty.
        Ik was, ik was verwert in ’sdoodes strikken;
        Der hellen angst deed’ al mijn bloed verschrikken;
        De geest stond ree’ ter droever duisternis,
        Ter dieper stilt’ daar perk noch endt aan is:
      
      
        Maar met mijn klacht kwam voor den hogen drempe
        Van Godes onverganckelijcken Tempel,
        Heeft mijn gebedt zijn Godlijck hert geraakt,
        En hij ter hulp zich snellijk opgemaeckt.
        De Aard vernam’t. en beefden voor zijn toren.
        ’tGeberght, beangst in zijnes koomsts aen-hooren,
        Heeft zich verschudd’t tot in zijn laeghsten grond.
        Damp, gaf zijn neus; vuyr-stralen, zijnen mond.
      
      
        ’tVast’ Hemel-wulf verboogh zich heen en weder;
        Bewees ontzag; en liet zijn Schepper neder.
        Met nevel-roock en dichte donkerheid
        Was’t onder hem als doorgaans geplaveyt.
        Een dichte schaer van Eng’len, was de wage
        Dien hij betradt, waar op hij wierd gedragen,
        En in zijn ren zo rad was en gezwind
        Als droegen hem de vleugels van de Wind.
      
      
        Het zwart gewolk, daar hij me’e ging om-togen,
        Was als een tent die hem verschool voor d’oogen,
        Tot dat zijn glans de donkerheid ontsloot,
        De wolken kliefd’, en helder licht uyt-schoot.
        Het hangend’ Vocht goot hagel. en met enen
        Vloogh ’tdicht gestraal van Hemel-vuyr daar henen.
        Maar doe zijn stem, hoogh-donderend’, uit-brak,
        De heel natuur verrepten zich, en schrack.
      
      
        Den Hemel gaf een tegen-dreun op’t brommen.
        Den hagel joeg. De lichte lucht, alomme
        Op’t dichst doorstraelt, was (soo’t den ogen scheen)
        Een enkel vlam van boven tot bene’en.
        O! heilloos volk dat uit waart mij te plagen,
        Hoe was, hoe was u ’thert van schrik door-slagen!
        Hoe koud wierd’ u het Goddeloose bloed!
        Hoe klein verkromp den yd’len hoogemoedt!
      
      
        Wat saghmen meer? De onder-aerdtsche goten
        Des diepen vochts haar aderen ontbloten.
        De Aard brak op, en gaepte grouwelijck;
        Tot in haar hert voor het oog aanschouwelijk,
        Ontdeckten zij den ongemeten afgrond,
        Daar nooit gezicht voorheen zijn stralen af-zond.
        Zo krachtig blies Gods geest de gramschap uit!
        Zo vol ontsachs was zijnes stems geluid!
      
      
        Aldus kwam God uit zijnen throone dalen,
        En van Doods deur mijn leven wederhalen.
        Dus redd’ hij mij, als met een snellen ruk,
        Mids uit den vloed van het dreygend’ ongeluk.
        Zijn hand toog mij uit sterke vijands handen;
        Den bitt’ren haat en list maeckt’ hij te schanden,
        Den bitt’ren haat en list van haar, wiens macht
        Ver overstack de grootheid van mijn kracht.
      
      
        Doe zij mijn ramp met meerder kwamen hopen,
        Bleef over mij ’tonsterff’lijck oge open;
        Mijn hoop’ kreeg stof, haar grondvest van doe aan
        Onwankelijk op hem te laten staan.
        Na engheyt, ruymt; na droefheid, gaf hij vreugde.
        Wat was de re’en? Mijn ongevalschte Deuchde,
        Mijn louter hert, mijn handen sou van kwaad
        Behaeghden Hem en lockten ter weldaad.
      
      
        Het werk is tuig. Want noch des dolings loosheid,
        Noch schone glimp der ongesmuckter boosheid,
        En hebben ooit mijn ziele weg gehad
        Om af te tre’en van het Goddelijke pad.
        Des Heren Wet was’t oogh-punct der gedachten;
        Nooit saghmen mij zijn trouw bevel verachten;
        Gants smetteloos en helder was mijn grond;
        En hield’ het hert gesloten voor de zond.
      
      
        Dit (zeg ik) heeft mijn God tot mij getogen;
        Dit was een lust in zijne heylig’ ogen;
        Dit heeft, dit heeft zijn goedheid aengeport
        Dat hij Deuchdts loon zo rijcklijck op mij stort.
        Gij, Heer, gij weet de waarheid van mijn zeggen:
        Gij, die in loon en straffe toe te legge
        Vol-billijk zijt: den rechten, goed en recht;
        Den reinen, rein; trouw Heer, aan trouwe knecht.
      
      
        Den lozen, loos om zijne schalcke treken
        Door tegen-list, tot schandt van hem, te breken;
        Den lagen, laegh, en met genaed’ ontren
        Om zijnen rug t’ontslaven van ellendt;
        Den trotsen trots, om ’thoogh-verwaent gezichte
        Des stouten ooghs zijn opslag te doen zwichten.
        Gij zijt het, God, die mij, van staat verach
        En onvermaard, ter klaarheid hebt gebracht.
      
      
        Met u verwin, en doe ik grote dingen,
        Met u, geen muur, of ’kwilder over springen.
        Een heilig pad leert onze God ons gaan;
        Een dwaelloos spoor wijst ons zijn reden aan.
        Geen enig woord zal hem ten mond’ uit vloeien,
        Of ’tis zo puur als goud dat, door’t veel gloeien,
        Doorloutert wordt en niet onreins behoudt,
        Hij is een schild voor al wie hem vertrouwt.
      
      
        Nu zegt, die knielt voor ’tdoode hout of steene,
        Waar is een God, dan onze God allene?
        Waar is er iet waar op men vast mag staan,
        Dan onze God, die troost kan doen ontfaen?
        Dan onze God, die kracht in spier’ en zenen,
        In lijf en lid in-ademt. en met enen
        De ziel bestraelt, en toont in duisternis
        Een levens weg die zonder doling is?
      
      
        Hij maakt mij snel; verleend mij herten-voeten;
        Brengt mij op’t hoog daar nooit iet kwaads kan moeten;
        Maakt mijne hand bedreven ten alarm;
        Geeft sulcken sterckt’ in mijnen rechter arm
        Dat ik een boog van enckelen metale,
        Met kracht gepeest, gerad weet in te halen.
        Hij is mij bij met zegen en gena,
        Als met een schild daer’ck wond-vrij achter ga.
      
      
        Fael-treedt mijn gang: zo komt u hand mij stutten.
        Verne’ert gij mij: ’tverne’eren dijdt ten nutte
        En brengt ter hooght’. Gij effent mij de baan,
        Op dat mijn voet niet slibber op u pa’en.
        Met u, mijn God, wil ik flux op de benen
        En zijn gezwind mijn vijand achter henen,
        En jagen sterk, en komen niet uit ’tveldt
        Voor hij, gestort, gants zij in mijn geweld.
      
      
        Gij zijt die mij, om krijghs-eer te betrachten,
        De ad’ren vult met levendige krachten.
        Al die zich trots verzetten tegen mij,
        Dat zij zo plots ter ne’er zijn, is door dij.
        Mijn we’erparty doet gij met schande vluchten,
        En onder ’tswaerdt des overwinners zuchten.
        Hij roept; doch krijgt geen hulp in zijn verdriet:
        Tot God; vergeefs. want hij verhoord hem niet.
      
      
        Ik ylse na. ik bense op de leden.
        Gelijk de wind het stof haast doet verspre’eden,
        Zo dring, zo prang, zo ruk, zo pluk, zo plet,
        Zo mort’l ik al wat tegen mij zich zet.
        Zij zijn voor mij gelijk als drek op strate:
        Voor mij, dien gij uit ongesienen stat
        Geholpen hebt van ’tvolck vol muiterij,
        En groot gemaakt door nieuwe heerschappij.
      
      
        Door uwe hand ben ik ten troon verheven
        En ’tHeydensch volk tot Heer en hoofd gegeven.
        O wonderheid! een volk dat mij niet ken
        Ergeeft zich mij. en heeft zijn oor’ gewend
        Om mijn bevel eerbiedelijck te vaten.
        Maar aan de Mijn’ (als vreemd van haar verlaten)
        Is het mij gemist. s’erkennen mij niet meer.
        Dies naakt haar schrik en droevig zielen-zeer.
      
      
        Gelooft zij God, die leeft, en mij doet leven;
        Onsterfelijk sta zijnen lof geschreven
        In mijn gemoed. Hij is het die mij wreekt;
        Die mij ’tgeweldt der tegen-strevers breekt,
        Mij helpt, verhoogd, verlost uit stoute handen.
        Hem sing ik lof in vreemder volken landen.
        Hem zeg ik dank, om dat hij, eeuwig goed,
        Aan David en zijn zaad veel weldaad doet.
      
    
  