
    
      
        'k Stel u voor ogen,
        Hoe boos is afgrijslijckheyt;
        Want zij altijd wordt bewoogen,
        Tot het geen u tot het quaade leit.
        het Slimste quaat dat zij brengt voort,
        Is verraadery en moord:
        En nog veelderley boosheden,
        Die zij pleegt, gij van haar hoort.
      
      
        Zij kan boos liegen.
        Haat en nijt bij haar ook is.
        Zij de mensen wil bedriegen.
        Vromen geeft zij droefenis:
        Zij bij hun mee brengt het kruis:
        Zij sent plaagen in u huis.
        En al het geen bij haar kan komen,
        Brengt de mensen hartzweer tehuis.
      
      
        Dit zijn haar werken.
        En hoe groot wel is haar quaat,
        Wie is het die dit kan bemerken?
        Twist en doodslag bij haar staat.
        Oorelogh, en tiranny,
        En de boze roverij,
        Met de dieverij, en het branden,
        Komen haar met boosheid bij.
      
      
        Verwoest zij landen?
        Zij doet dit tot gruis en as:
        Zij kon hun zo boos aanranden,
        Wanneer als het oorlog was.
        Zij de vrouwen ook verkraght.
        Van haar werden voortgebraght
        Alderhande grouwlijckheeden,
        Onder het menselijk geslaght.
      
      
        Zij kan vernielen
        Kinders aan hun Moeders borst.
        Zij plaaght lighaams en de zielen.
        Zij na mensen-bloed ook dorst.
        Schelmeryen bij haar staan.
        Zij met grouwels om wil gaan;
        En de grootste snoo gedroghten
        Raaden haar de grouwels aan.
      
      
        het Quaat van de helle,
        Zal ligt wezen niet zo boos,
        Als het quaat dat zij kan voorstellen.
        Aan die leven goddeloos.
        d'Aldergrouwelijckste wraak,
        Schijnt te zijn haar opper-zaak.
        Geen genaade zal zij geven.
        het Woeden dat is haar vermaak.
      
      
        Geen wreede dieren,
        Brengen zulke grouwels voort,
        Als de geen die voor haar zwieren.
        Zij den duivel ligt verstoort,
        Door haar over-boze quaat,
        Waar mee zij een ieder slaat,
        Als zij maar bij hun kan komen,
        het Zij hoe wezen mag hun staat.
      
      
        Zij kan verscheuren,
        Mensen, wreed, van lit tot lit:
        En, hoe zwaar dat zij ook treuren,
        Geen meedoogen bij haar zit.
        Zij de mensen zo ontzielt,
        Als geen wreed dier hun vernield;
        Zij van een kapt hunne leden,
        Dat hun bloed uit d'aaders krielt.
      
      
        Door veel tormenten,
        Zij de vromen ook wel plaaght.
        En zij zal u ook inprenten
        Al het geen, dat God mishaaght.
        Zij zal wezen in den hel,
        Tot der bozen naar gekwel.
        O! wie sou voor haar niet schrikken?
        Om dat zij daar wezen zel.
      
      
        Zij plaaght de vromen,
        Door vervolging, en het kruis;
        Waar door zij eens zullen komen,
        In haar eeuwig Levens-huis.
        Alle deughden zij ook haat.
        Zij haar niet verzoenen laat.
        Maar zij altijd loos wil heulen,
        Met het alderwreetste quaat.
      
      
        Laat zij dan zweven,
        Niet bij ons, maar in den hel.
        Laat zij na den afgrond streven,
        Daar den duivel ligt zijn zel:
        Zeer veel spaasie, ver van God.
        Leeft gij niet na zijn gebod,
        Zal afgrijslijckheyt u plaagen,
        Eeuwig, in u helse lot.
      
      
        U daar zal kwellen,
        Al het geen dat afschuwlijck is;
        Want de geesten, in de hellen,
        Vinden, niet als droefenis.
        Hier dan een vroom leven leit;
        Dan zal nooit afgrijslijckheyt
        In die schone woning komen,
        Die God heeft voor ons bereid.
      
    
  