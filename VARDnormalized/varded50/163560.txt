
    
      
        Ware trouw is niet te scheiden,
        Zij ontsiet geen ramp nog nood,
        Ja, vreesd herteleed nog lijden,
        Maar bestaat tot in de dood.
        Hoe ooit de nijt haar eendragt tragt te breken
        Zij blijft altoos in trouwheid onbezweken,
        En vreesd geen afgunstig steken:
        Hare brand
        Houd eeuwig stand.
      
      
        Schoon de dood, op haar verbolgen,
        Euridice   voerd in het graf,
        Haar Orpheus zal haar volgen;
        Hij vreesd dood nog helse straf:
        Geen laffe vrees kan hem haar doen begeven,
        Hoe zelf   het lot hem sind te wederstreven,
        Zijne min doet haar herleven,
        Schoon de dood
        Haar ogen sloot.
      
      
        Ware min doet alles wijken.
        Geen gevaar, nog wreed geweld
        Doet haar immermeer bezwijken,
        Zij behoud alom het veld.
        De nijt verslijt gants vrugteloos haar tanden
        En knaagd vergeefs haar brekeloose banden.
        Wie van ware liefden branden
        Vrezen nood,
        Nog ramp, nog dood.
      
    
  