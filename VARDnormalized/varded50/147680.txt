
    
      
        O Heil Fontein van het klare zuiv're sap,
        Dat uwen hof bevogtigt en besproeit
        o Put van het levend water, komt en spoeit
        Tot mij u stromen, maak dees' zoute gront,
        Tot vrugtbaar land, en doet dees' dorre boom
        Met kragt herleven, en vrugten geven,
        Aan u volle stroom.
      
      
        Ontwaakt o wind! Uit Snit en Noorder hoek,
        Doorblaas, doorblaas dees' gants verwoesten Hof,
        Op dat zijn specerijen botten uit,
        Kom Geest van God, en oneindige kragt,
        Stort neder op mijn diamanten hert,
        Kom brek dees' rotsteen kom brek dees' rotsteen,
        Geeft mijn liefden smert.
      
      
        Het kost'lyk bloed Van Gods geslagte Zoon,
        Dat nooit geen schepsel mogelijk heeft veragt,
        Gelijk wel dit rampzalig helle wigt,
        Dat roepe nog oneindige genaad'
        Voor zulken schuld, en algenoegzaamheit
        Zal euwig blijken, Zal euwig blijken,
        In haar heerlykheit.
      
      
        o Morgensterr', o eeuwig schynend'ligt,
        o Zon van waarheit en geregtigheden,
        Bestraal des gants verblinde duisterling,
        En doet hem zien op U o Enig al,
        Op dat hij al zijn heil bij u alleen,
        Dog kome zoeken, Dog kome zoeken,
        o! Bij u alleen.
      
      
        Schenkt hem het geloof aan u belofte stem:
        En dat uw woord dog treffe zijn gemoet,
        En dat hij bevend' nad're tot den Troon
        Van vrije liefde, rukt hem uit den kuil
        Van vlees, en schepzels dienst, van hovaardij,
        Van satans lagen, En des heren plagen,
        Maakt zijn ziel tog vrij.
      
      
        God die gezegd Heeft, dat het held're ligt
        Zou schynen uit de dikke duisternis,
        Bestralen des mijn nare donk're ziel,
        Op dat ik in het lieflijk aangezigt,
        Van Jezus zie de heil'ge heerlykheit,
        Van hem wiens goedheit, Wiens trouw en waarheit,
        Duurt in eeuwigheit.
      
      
        De goed'ren van zijn zalig heil Verbond
        Die dalen neder op mijn dode ziel,
        Want daar de onmagt en verdorventheen
        Zig het meest vertonen, zal d'oneindigheit,
        Van zijn genade het heerlykst blinken uit,
        Van zijn genade, Van magt en liefde,
        het Heerlykst blinken uit.
      
      
        o Sterke God, buigt maar mijn boze wil,
        En dwingt mijn ziel om tot u in te gaan,
        En overweldigt het ongelovig hert,
        En breekt de mond op, om dat geest en bloed,
        Mijn ziel door-stromen tegen schuld en smet,
        Mijn ziel door-stromen, Mijn ziel door-stromen
        Tegen schuld en smet.
      
      
        Ag Jezu kom, Kom brek de koop're deur
        En het yz're slot mijns herten, dat het vuur,
        Van uw genaad' mij kome zuiv'ren uit,
        Maakt het ingewand ontroerd om uwent wil,
        En doet mijn ziel dog uitgaan agter uwe
        Doet mij met zugten, en droevig kirren,
        Uitgaan agter Uwe.
      
      
        Behoed mij Heer, Voor eigen werk en deugd
        Laat mij noit op mijn eigen benen staan,
        Maakt mij tot niet en werd gij Jezu het Al,
        Den dagon van de zelfs Geregtigheit
        Stort neder van zijn hoogverheven Troon,
        En komt verpletten, De magt en Wetten
        Van de vreemde Goon.
      
      
        het Is zeker Heer, Hier leit ons herte kwaat,
        Hier wil uw viant het boos verstand niet aan,
        Ag dat omhelzen van uw vrije Raat,
        Ag toont mij Heer wat mij tog wederhout,
        Van het consenteren aan het gena besluit,
        Van het lieflijk leunen, En vrugtbaar steunen,
        Op het gena besluit.
      
      
        Rukt uit, rukt uit, de wortels van dit kwaat,
        Omgort u zweert, ag kom kloekmoedig held
        Gij kent mijn viant, en zijn boze list,
        Bevryt mij voor zijn heimelijk geweld
        Ag help mij daar, Uw hulp het meest ontbreekt
        Daar mij den doorn, en den scherpen angel:
        het Diepst in het herte steekt.
      
      
        Ontledigt het hert van alle eigen waan,
        Dat in hem zelfs niet als gebrek en ziet,
        Verzegelt tog dat God waaragtig is,
        Ag grote Koning, maak mij tog opregt
        En leert mij beven voor u aangezigt,
        En u bevelen En toe betrouwen,
        Al mijn Ziels gewigt.
      
      
        Vernedert mij, Vernedert mij het gemoet,
        Op dat ik al u vrije handeling,
        Voor goed keur, en de hand leg op de mond
        Voor d'afgront van het eindeloos verstand
        het Alleen wijs goed en Opperst Al-bestier:
        Ag leert mij bukken, Groot-magtig Koning,
        Voor u Al-bestier.
      
      
        Leert mij met vliet te wagten op u heil,
        Uw Geest bestier mij in een regten gang,
        En lere mij verkiezen het regte pad,
        Waar op ik uwen zegen mag ontfaan,
        Vat gij mijn hand, laat mij niet van u gaan,
        Vat gij mijn hand tog, Vat gij mijn hand,
        Laat niet van u gaan.
      
      
        Verligt mij het oog, Verhemeld mij de Ziel,
        Op dat ik stelle al mijn Heerlykheit
        En lust daar in dat Jezu Koningryk
        Werd uitgebreit, dat Vader, Zoon en Geest
        Van eeuw tot eeuw, als het enig Eeuwig al
        Werd lof gegeven, gedankt, verheven,
        Als het enig Al.
      
    
  