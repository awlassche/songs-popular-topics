
    
      
        O Maria! 'k val U we'er te voet;
        Ik en kan uwe vriendschap niet vergeten,
        Ik kan niet vergeten all' het goed,
        Alle graçy, die Gij mij te weten
        Hebt verkregen van den Heer,
        Die genas mijn wonden // die vergaf mijn zonden,
        All' mijn wonden, all' het zeer,
        Waar me'e besmet was mijne ziel wel eer.
      
      
        O Maria, wat zal ik U doen,
        Hoe zal ik die vriendschap U vergelden?
        Waar me'e zal die graçy ik vergoe'n,
        Die Gij dikmaals (ik en zeg niet zelden)
        Aan uwe dienaar hebt gedaan?
        Och of ik kon zinnen // waar me'e ik uwe minne,
        Uwe zinnen kon versa'en,
        Die Gij tot minder voordeel hebt gela'en.
      
      
        O Maria, mijn gemoed ontspringht:
        het Weet waar mede dat het U zal lonen:
        Ziet! hoe dat het mijne penne dwinght
        Om te noden all' des hemels Tronen,
        Om te zingen uwen lof,
        Die zijt Koninginne // die zijt Keyserinne,
        Koningin van des hemels hof,
        Waar Godes Eng'len wakker geven stof.
      
      
        Zingt dan Eng'len, zingt dan Heerschappij,
        Zingt van Krachten, zingt dan Cherubynen,
        Zingt den lof van des hemels Bravery:
        Zingt dan Machten, zingt dan Seraphynen,
        Lof en glory moet U zijn,
        U, die op de Aarde // Onzen Koning baarden,
        Die op de Aerd', den Medicijn
        Gebaard hebt, die verdreef des sonds fenijn.
      
      
        Zingt de glory van des Heren Bruid,
        Zingt den lofzang onzer Middelersche;
        Zingt toch Eng'len, lustig overluyt,
        Zingt, ei! zingt, Gij zijt de Patronersche
        Van het menselijk geslacht,
        het Welke te behouwen // (Eelste Vrouw der vrouwen)
        het Welck' behouwen Gh' altijd tracht,
        En op de welke Gij houdt goede wacht.
      
      
        Mijne ziele! wilt nu spannen t'saem
        Met de heyl'ge Geesten, en de Eng'len;
        Wilt verheffen Godes Moeders naam;
        Wilt uwe zang met haren zang vermeng'len:
        Wilt Haar loven het allen tijd,
        Wilt haar lof betreffen // wilt haar lof verheffen,
        Wilt betreffen met jolijt
        De Eer van Maria steeds tot des vijands spijt.
      
    
  