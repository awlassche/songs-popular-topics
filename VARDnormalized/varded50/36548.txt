
    
      
        Het Nachtegaelken kleine,
        Verheugt den zomer schoon,
        Met zijnen zoeten zang,
        In het woud bij ene fonteine:
        En daar heeft een persoon
        Geluisterd na den zang,
        Den tijd viel te lang,
        De wilde dieren sprongen
        Al in dit zoete dal,
        De wilde vogelen zongen
        Lieffelyk overal.
      
      
        In het woud stond ene valeye,
        Versierd met bloemkens rein,
        Schoon ende triumphant,
        Daar ging ik mij vermeien,
        Zoo lustig in dat plein,
        Daar ik de liefste vant,
        Ik zag langs enen kant
        Komen in die landouwe
        In witte zijde gekleed,
        het Was alzo schone Vrouwe,
        Als ik ter weireld weet.
      
      
        Als zij mij wierd gewaar,
        Hoe vriendelijk dat zij loeg,
        Met haren roden mond,
        Dan kwam het in het openbaar,
        Wat jonste zij mij droeg,
        Als ik haer' trouwe vond
        Mijn hert dat wierd gezond,
        Door deze Maagd geprezen,
        Meer als Helena schoon,
        Dochte zij mij te wezen
        Onder des hemels Troon.
      
      
        Wij gingen diverteren
        Daar houden hand aan hand,
        Als twee zoete lieven doen,
        Zoo vriendelijk passeren,
        het Scheen het Belofde Land:
        Zoo lustig was plaisant,
        Den Mei schoon t'elken kant,
        het Was er vol duizend vreugden,
        Dat door de minne gloed
        Ons herte beyd verheugde,
        Denkt wat ene liefde doet.
      
      
        Wij zongen daar musyke,
        Al op dat snaar gespel,
        Melodieus en zoet:
        Wij spraken Rethoryke
        Lustig zonder gekwel,
        Met enen blyden moed,
        Maar het was er al voorspoed,
        In des weirelds warranden,
        Wij maakten enen dans,
        Mijn lief met hare handen,
        Van Rozen enen krans.
      
      
        Daar naar gingen wij rusten,
        Al onder het groene ris,
        Al op dat zelve pas
        In een priÃ«el met lusten,
        Het scheen het Paradijs,
        het Welk vol plaisantheyd was,
        Verborgen in dat gras,
        Heeft een slange gezeten,
        Die mijn lief in den voet
        Dodelijk heeft gebeten,
        het Geen ik betreuren moet.
      
      
        het Fenyn heeft haar bevangen,
        Zij stierf de bitt're dood
        In al zoo korten stond,
        Die daar met spel en zangen
        Bloemekens in haren schoot,
        Fraai was ende gezond,
        Ook mijns liefs roden mond,
        Wierd heel bleek van koleure,
        In haer' wellustigheid,
        Moest zij de dood bezuren,
        En zoo nemen wij afscheid.
      
      
        Och! Scheiden bitter scheiden,
        Hoe hard is uw gelag,
        Zoo ik vond present,
        Wij gingen ons vermeyden,
        Noch heden dezen dag
        Nu ligt mijn lief geschend,
        Voorwaar des menschens end,
        Men ziet-ze haast verdwijnen,
        Gelijk den rook vergaan,
        Vol droefheid ende pijnen,
        het Is hier zoo haast gedaan.
      
    
  