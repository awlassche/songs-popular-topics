
    
      
        BEthesda was de spoele-plas
        Daar in dat Zions Burgers baden,
        Maar daar met een de Herberg was,
        Van kranken, met haar druk beladen.
      
      
        Vijf Zalen had dat waterbad
        Vol zieken, die daar lagen wachten,
        Tot dat Gods Engel roerd dat nat,
        En segend het met heyls'me krachten.
      
      
        Die dan daar na de eerst zijn mocht
        Om in dat Water neer te dalen
        Gevoeld tertondt, dat in dat vocht
        Verdronken al zijn bitt're qualen.
      
      
        Hier heeft een Leer-gier weer zijn wens,
        Want nergens vindt hij iet bequamers,
        Tot een uit-druksel van de Mens,
        Die zijn vijf zinnen als vijf Kamers
      
      
        Gestapelt zijn vol vuyle drift,
        Vol nijt, vol toorn, die hem ontstellen,
        En even als een boos vergift
        Zijn Merg door-eet, het welk hem doet kwellen.
      
      
        Tot dat van boven komt Gods Geest
        En doet het hert en ziel omvoeren:
        Dan is het dat hem dat kwaad geneest;
        O God doet mij bij dezen voeren.
      
    
  