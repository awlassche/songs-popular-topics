
    
      
        EEn rein en zuiver hert, een onbesmette ziele,
        Die kan met grote vreugd voor Gode neder knielen,
        Die stort zijn klachten uit voor zijnen Bruidegom,
        En roept op zijn vertrek, o Here Jezus kom!
      
      
        Gelukkig is de Mens, die zullex werd gegeven,
        Zijn uit-gang zaalig is hij komt in het eeuwig leven,
        In het nieu Ierusalem, wiens straaten zijn van goud,
        Diens glans dat eeuwig blijft en nimmer-meer veroud.
      
      
        Al waar geen Zon of Maan geen sterren meer en blinken,
        Al waar men uit den stroom des levens dan zal drinken,
        Daar ook geen duist're nacht, noch koud noch hitte komt,
        Al waar des Heren glans het alles over stroomd.
      
      
        Geen ziekte pijn of leed en zal daar immer wezen,
        Men zal in vreugden zijn volmaakt en zonder vrezen;
        Een vreugd, daar duizend jaar zal wezen maar een dag.
        Bedenk, O Christen ziel, hoe of dit wezen mag!
      
      
        Hier is de beste vreugd slechts naar een weinig daagen
        Een zwaar en lastig pak, men kanze niet verdraagen.
        Hier is het snaaren-spel en al wat vreugden hier,
        Wanneer het lange duur, niet anders dan verdriet.
      
      
        Hier is het voor een tijd, hier leid het haast ter neder,
        Hier komt naa zonne-schijn dik-maal een groot on-weeder:
        Doch in dat Hemels huis daar is een vreugd bereid,
        Die niemand oit bezwaard, maard duur in eeuwigheid.
      
      
        Het welke noit een Mens op aarden heeft vernoomen,
        Noch oit in iemands hert of zinnen is gekomen.
        O! dat men deze vreugd en deze reine Stad
        Een ogenblik aan-zag, of maar een uur bezat!
      
      
        Wij zouden des Weerels lust, met al haar ydel-heeden
        Verlaaten, en gewis door de enge poorte treden;
        Wij zouden Gods gebod wel beter gaade slaan,
        En op een ander wijs voor-zichtelijker gaan:
      
      
        Het Hemels paradijs dat zoud ons meer behaagen,
        In dien wij maar een uur haar heerlijkheid aanzaagen,
        Geen mens bleef op der aard: de zoete meelody
        Die trok ons al te maal uit deze slaaverny.
      
      
        het Gezelschap, dat er is, dat zoud ons zoo bekoren,
        Dat wij ook naar het vlees niet langer zouden horen;
        De aarde zoud ons zijn met all' haar schoon sieraad
        Gelijk een vuile slet, die eindelijk vergaat.
      
      
        Het nieu Ierusalem met all zijn goude straaten,
        Daar liefd en vrede wond, wie zoude dat verlaaten,
        Wij zouden met een vreugd uit deze Wereld gaan,
        Geen Mens, geen enig mens en bleef 'er stille staan.
      
      
        Wel op, o reine ziel! al kond gij het niet aanschouwen,
        Wild vrij op deze grond uw zaaligheid vertrouwen;
        Het zal veel schoonder zijn, dan als men zeggen kan;
        En tot een klaar bewijs aanschou de zolder an,
      
      
        Aan-zie het firmament, dat zal u onder richten
        Aan-zie des Hemels blau met alle die schone lichten,
        Dit is het buiten-werk, wat dient 'er meer gezeid?
        Wel zaalig is de geen, voor wien het is bereid,
      
      
        Die God daar prijzen mag en eeuwig hem verzaaden!
        Och wild het drekkig kleed heet werelds tuig versmaaden,
        Het is niet als gij meend, het is maar een valse schijn,
        Let wel, want op het end, dan zal het ijdel zijn.
      
      
        Schoon of gij des Werelds huis met vreugden moogt bewonen,
        Ei zeg! wat is haar loon? wat is haar gulde krone?
        Wat is haar rozenhoed? voor-waar het is de dood,
        Die niemand niet en spaard, hij zij dan klein of groot.
      
      
        Die met zijn scherpe-pijl geeft doodelijke steken,
        Hij weet al het zoet vermaak zeer haastig of te breken,
        Hij scheid het al van een de moeder van het kind
        Als het glas verlopen is, hij neemt al wat hij vind.
      
      
        Daar baat geen grote schat, men moet het alles derven,
        Al wat op aarden leefd, dat moet in het einde sterven
        Geen Man is met zijn Vrouw zoo lief en vast gepaard,
        Die dezen felle dood om reden wille spaard.
      
      
        Hij neemt het leven weg geen Mens en heeft 'er tegen
        Hij is een strenge vorst hij laat hem niet bewegen,
        Hoe dat men klaagd en kermd, en de handen te zaamen wringd,
        Om laacy! het is vergeefs de dood het alles dwing.
      
      
        Rijk, arm, jong en oud, het moet alles voor hem buigen
        Dit is des Werelds end, dit kan u klaar getuigen
        Zoo menig jonge maagd, zoo menig sterke held,
        Die midden in haar jeugd ter neder zijn geveld.
      
      
        De welken onvoorziens zijn van de dood besprongen,
        En eer het iemand dacht in haast en weg gedrongen.
        Gelukkig is de Mens die hier oprechtig leefd,
        Die liefde en geloof in zijnen boezem heeft.
      
      
        Die tot den einde toe daar in ook kan volherden,
        Die heeft het beste lot: want hij zal zaalig werden.
        Wanneer hij God'lijk scheid van des bedroefde aard,
        Dan zal hij naa den Geest zijn eeuwiglijk gepaard
      
      
        Met zijnen Bruidegom, dan zal hij niet meer sterven,
        Maar des levens gulde kroon genaadelijk be-erven
        In het Hemels Kooningrijk, dat nimmermeer vergaat,
        Daar noit geen wrange spijt den Mens om het herte slaat.
      
      
        Al-waar geen nijd en leefd met duizend slimme treeken,
        Al-waar men van geen leed of droefheid weet te spreken,
        Daar vreugd de volheid is, daar zal des Heren vriend
        Gestaadig zijn verblijd, die God hier heeft gediend.
      
      
        Daar zal het heilig volk des Here of verme'eren.
        Wiens uit-gang zaalig is, die zal daar triumpheren,
        Dit gun ons tot besluit, de Vaader uit zijn troon,
        Door Christus onzen Heer zijn wel beminde Zoon.
      
    
  