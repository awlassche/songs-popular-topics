
    
      
        DEn Mens zeer zwak en broos,
        Is van een Vrouw geboren,
        Eilaas heel machteloos,
        Gaat zonder hulp verloren,
        Zo dra hij in de wereld treet,
        Tot schreien staat zijn mond gereed,
        Ja over het minste leed.
      
      
        Onwijs gants plomp en dom,
        Is hij hier in zijn Leven,
        Juist als een schone Blom,
        Die haastig wordt verdreven,
        Zijn tijd vol moeyten en gevaar,
        Ten hoogsten is tachgentig-jaer,
        Verselt met arbeid zwaar.
      
      
        In een verdorven staat,
        Zo ziet men hem hier zwerven,
        Geneigd tot alle kwaad,
        Onnut iets goeds te erven,
        Waar hij hem keert, waar hij hem went,
        Men ziet 'er nimmer schier ontrent,
        Als droefheid en ellent.
      
      
        Eilaas hij wordt gekweld,
        Met veelderhande plagen,
        Zijn Lichaam is ontstelt,
        Met Ziekte jaar en dagen,
        Daar toe heeft hij van tijd tot tijd,
        Den Duivel die hem staag benijt,
        En doorgaans hem bestrijt.
      
      
        De Wereld en zijn Vleys,
        Verselt met boze lusten,
        Die wil hebben haar eis,
        En laat hem nimmer rusten,
        Ja zoekt hem zachtjes eer hij het weet,
        Te brengen op den weg heel breet,
        Bij al de Duivels wreed.
      
      
        Hij sinkt met Petrus neer,
        In deze woeste baren,
        Niemand dan de Opper-Heer,
        Kan hem voor druk bewaren,
        Hij staat hem bij in alle noot,
        Het einde van zijn moeite groot,
        o Vrienden het is de Dood.
      
      
        Hij heeft zijn reis gedaan,
        Hier in dit aards gewemel,
        Nu zal hij rust ontfaen,
        Daar boven in den Hemel,
        Daar is de Kroon nu al bereid,
        De God van alle Eeuwigheid,
        Voor hem heeft weggeleyt.
      
      
        Geen droefheid of geklag,
        En zal hem meer bezwaren:
        Want ziet als enen dag,
        Zal daar zijn duizend jaren;
        Daar zal geen Levens einde zijn,
        Geen Ziekte noch geen grote pijn,
        Hij hoeft geen Medecijn.
      
      
        En het Gezelschap zoet,
        Zullen zijn Gods Diemaren,
        De Patriarchen goed,
        Met al de Martelaren,
        Bekleed met Klederen zeer schoon,
        In het Bloed gewassen van Gods Soon,
        Die daar zit op den Troon.
      
      
        Daarom bedroeft u niet,
        Al moet gij eenmaal sterven:
        Want alles wat men ziet,
        het Zijn broose Aardse scherven,
        Daarom te samen bid en waakt,
        Op dat gij na dit einde raakt,
        Daar het alles is volmaakt.
      
    
  