
    
      
        het Geen Venus kwam te zamen voegen,
        Dat scheid de knuppel. Dit is wis.
        Ras komt tot zotheid dat genoegen,
        het Geen slechts uit drift gesproten is.
      
      
        Dat wellustvuur zal schielijk doven:
        En liefde wisselt dan in haat,
        Die niet gezegend word van boven,
        Maar van Gods vloek verzelschapt gaat.
      
      
        Van huwlyksband dus aangevangen,
        Was zelf de Duivel makelaar.
        Die leerde daar toe slinksche gangen.
        En dus verstrikten zij malkaÃªr.
      
      
        Maar het Echtverbond op goede reden
        En grond gevestigd, naar Gods wet,
        Met deugd' en aangenaame zeden,
        Maakt een beminlijk huw'lyksbed.
      
      
        Die liefde zal standvastig bloeien,
        Daar God zijn Geest en gunst toe geeft,
        En onder d'echtgenooten groeien,
        Zo lang dit paar te zamen leeft.
      
      
        Dat huw'lyk zal dan zoet vertonen,
        De trouw van Jezus met zijn Bruid,
        Tot dat zij boven tezamen wonen;
        Hoewel men daar geen huw'lyk sluit.
      
    
  