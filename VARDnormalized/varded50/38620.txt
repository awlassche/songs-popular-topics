
    
      
        Ik mag als Maro wel van Troyen spreken,
        Dat eertijds wierdt ghesteken
        In den brand,
        Och doet mij onderstand!
        AEneas droeg zijn vader uit het vier:
        Ik blijf allenig hier,
        Daar mij de ginsters van de minne lonken
        Het hert doen vonken,
        Als een AEthna schier.
      
      
        Want ziet Helena wederom herschapen?
        Daar tegen kan gheen wapen
        Haar gezicht
        Is als een blixem-licht:
        Zij is veel weerder als de schoon Heleên
        Met oodtmoet aenghebeên,
        Haar eer en denkt vlieght boven al de sterren
        Mijn zinnen werren,
        In haar godd'lijckheên.
      
      
        Robbijne lippen, ach yvoire tanden!
        O beldt van Iupijns handen!
        Wiens taal
        Verdooft den achtegael?
        Gheen Goden konnen met den Nectar wijn
        Dunkt mij zo vrolijk zijn,
        Dan ik, als voor mijn ogen maar ten toon leidt
        De grote schoonheid,
        Van haar lief aanschijn.
      
      
        O! pronk der maagden, zetel van de wijsheid,
        Gij die den loon en prijs sijt
        Ende winst,
        Van alle mijnen dinst:
        Ik laat Abisach en Rebecca daar
        De lofbaar vrouwe schaer:
        Helena ach Helena zal ik roemen,
        Moeght ik mij noemen
        Maar een slaaf van haar.
      
    
  