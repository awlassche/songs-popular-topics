
    
      
        Weinig mans weet ik vroom   te zijn
        Want zij steken vol fenijn.
        Daarom, meisjes, trout dog niet,
        Want de vroomheid van de mannen
        Is voor lang al uitgebannen.
        Brengt u zelf in geen verdriet.
        Weinig mans weet ik vroom te zijn
        Want zij steken vol fenyn.
      
      
        Hebt gij nog na de mans verlang?
        Wijl de man is als een Slang,
        Die het vergif staag agter houd,
        Want zoo ras en is dat Bruidje,
        Zoete Schaapje, niet in het Schuitje
        Of de Nagel het hofje klont.
        Weinig mans weet ik vroom te zijn
        Want zij steken vol fenyn.
      
      
        het Eerste huisraat is een kind
        Dat men samen overwint,
        Maar de man is altijd uit:
        Daar zit moer dan met het kleintje
        Op haar schoot en spelt doudijntje
        Wijl de man het al verbruit.
        Weinig mans weet ik vroom te zijn
        Want zij steken vol fenyn.
      
      
        Komt de Vrouw dan in de kroeg
        Om de man, het zij laat of vroeg,
        Dan is het voor het jou donderdag:
        ‘Daar zal ik jou voor betalen,
        Dat gij, swijn, mijn hier komt halen
        Wijl wij zitten in het gelag!’
        Weinig mans weet ik vroom te zijn
        Want zij steken vol fenyn.
      
      
        Jonge meisjes, let hier op
        Of gij krijgt al mee een schop
        Zo gij al te haastig zijt:
        Ziet wel toe met bij uw ogen
        Dat gij niet en word bedrogen
        Als gij van haar word gevryd.
        Weinig mans weet ik vroom te zijn
        Want zij steken vol fenyn.
      
      
        Maar wilt gij mee aan den dans,
        Daar zijn nog wel vrome mans:
        Ziet dat gij 'er daar een van krijgt.
        Maar zo het anders mogt gebeuren,
        Ei, en wilt daarom niet treuren:
        Ziet dat gij verdraagt altijd.
        Weinig mans weet ik vroom te zijn
        Want zij steken vol fenyn.
      
    
  