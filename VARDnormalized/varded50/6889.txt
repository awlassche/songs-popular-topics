
    
      
        Bewijst mij God barmhertigheid,
        Na uwe grote goedigheid,
        Doet uit die overtreding mijn,
        Na veelheid der erbarming dijn,
        En wassche mij doch meer en meer,
        Van mijne grote zonden Heer.
      
      
        Maakt mij doch rein door u genaed,
        Van mijne zware missedaed,
        Dan ik met hertens groter pijn,
        Beken al die boosheyden mijn,
        Mijn zond en ongerechtigheid,
        Zijn mij voor ogen al bereid.
      
      
        Gezondigd heb ik u alleyn,
        En voor u kwaad gedaan certein,
        Daar met is worden openbaar,
        Dat u woorden altijd zijn waar,
        En dat gij een verwinner staat,
        Als men met u in het gerecht gaat.
      
      
        Dan ziet in ongerechtigheid,
        Bin ik ontvangen en boosheid,
        In zonden was mijn aanbegin,
        Daar in ik ook geboren bin,
        In schuld en ook in zonden zwaar,
        Mijn moeder mij ontving voorwaar.
      
      
        Alle tijd lieft gij die waarheid,
        Hebt lust ins herten reinigheid,
        Gij hebt u wijsheid ook zeer vrij,
        Wt gnaden openbaret mij,
        Laat mij zij schouwen hel en klaar,
        Die zonst voor mij verborgen waar.
      
      
        Besprengt mij met Ysope fijn,
        Zo zal ik rein van zonden zijn,
        En wacht mij af door u genaed,
        Van mijne grote missedaed,
        Op dat ik voor den ogen dijn,
        Bitter dan enig snee mag zijn.
      
      
        Geeft vreud en troost den oren mijn,
        Door die grote goedigheid dijn,
        Dat zich vreuwen die beendren mijn,
        Die hert van u ter slagen zijn,
        Och wilt doch keren u gezicht,
        En mijn boosheid aanschouwen nicht.
      
      
        Doet wt mijn zond (mijn hoogste goed)
        Schept in mij een rein hertz en moet,
        Vernieut ook aan mij innerlijk,
        Den rechten Geest bermhertelijck,
        Verworpt mij Heer niet van u licht,
        En van u Godtlijck aangezicht.
      
      
        O God ik bid van herten dij,
        Neemt niet den goeden geest van mij,
        Die blijschap van die zaligheid,
        Geeft mij, die door u is bereid,
        Versterkt mij ook het aller meest,
        Met uwen principalen Geest.
      
      
        Daar voor wil ik u dankbaar zijn,
        En prijzen die genade dijn,
        Wil ook der deugden goede baan,
        Die overtreders zeggen aan,
        Dat die Godlozen williglijk,
        Zich al bekeren haastelijk.
      
      
        O God mijn heil, spreekt mijn ziel vrij,
        En van bloeds schuld verlosset mij,
        Dan zal mijn tonge zijn bereid,
        Te prijzen u gerechtigheid,
        En zingen u met hellen klangh,
        Een schonen Psalm en eren sanck.
      
      
        Doet mij op mijne lippen Heer,
        Dat mijn mond verkondigt u eer,
        Den offer wilt gij niet van mij,
        Zonst had ik ze gegeven dij,
        Aan brandoffer, als mij bewust,
        Hebt gij ditmaal geen grote lust.
      
      
        Een geest door leed gedrongen zoet,
        Die is voor God een offer goed,
        Een hertz dat door demoedigheyt,
        Verslagen is in bitterheid,
        Zult gij o mijn God, o mijn Heer,
        Van u verwerpen nimmermeer.
      
      
        Laat door die grote gnaede dijn,
        Sion, u Heer, bevolen zijn.
        Doet wel aan haar met trouwer moet,
        Na u geneygten willen goed,
        Bouwt op die mueren aengenem,
        Der heiliger staat Ierusalem.
      
      
        Gij zult dan aannemen bereid,
        Dat offer der gerechtigheid,
        Brandoffer en spies-offer goed,
        En dan zal men met vrijen moet,
        Die jongâ€™ Calvers en Stieren schoon
        Op uwen Altaar leggen doen.
      
    
  