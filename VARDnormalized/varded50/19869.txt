
    
      
        Alle die hier zijn gezeten,
        Door Christum verheven leeft,
        Om drinken en om eten,
        Laat ons God niet vergeten,
        Die het ons alles gegeven heeft.
      
      
        Hij is onze God Almachtig,
        Wij staan in sijnder hand,
        Laat ons hem loven eendrachtig
        Hij zal ons uit liefden krachtig
        Schenken zijn rijke pleysant.
      
      
        Hij is onze zonden ontlader,
        Laat ons smaken zijn deugd meest,
        Eet ende drinkt allegader,
        het Wordt ons gejont van God den Vader,
        Den Soon, ende den heiligen Geest.
      
      
        Laat ons nu te samen gaan spreken
        Den Here lof, prijs, en dank,
        Dijn gratie is hier gebleken
        Voor ons mensen vol van gebreken,
        Die verzaad zijn met spijs en drank.
      
      
        Laat ons gehoorzaam wezen,
        O Broeders ons zijn lof vermeert,
        Wij zijn zijn kinders geprezen,
        Zo wij in Mattheus lezen,
        Die ons aldus bidden leert.
      
      
        Onze Vader vol eersame,
        Die daar in de hemel zijt,
        Geheiligd werde uwen name,
        Ons toekome u Rijk bekwame,
        Uwen wille geschiede altijd.
      
      
        In den Hemel als op der Aarden
        Verleend ons dagelijks brood,
        En vergeeft ons Heer vol werden
        Onze schulden die ons derden,
        Wij vergevense klein en groot.
      
      
        En laat ons tot gender spatie,
        O Heer door onze misdaad,
        Niet vallen in grote temtatie,
        Maar door u grote gratie
        Verlost ons van alle kwaad.
      
      
        Want u is dat rijke vol vrede,
        O Heer Almachtig God,
        Die kracht en heerlijkheid mede,
        Van nu tot in der eeuwighede,
        Amen, zeggen wij voor het slot.
      
    
  