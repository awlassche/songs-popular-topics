
    
      
        het Malle Moêrtje, het malle Kindje,
        Vind men hier en over al.
        O geen netter paartje vind je:
        Want het broed malkander mal.
      
      
        O wat krijgt het zoete naamtjes!
        Gekje, zotje: wat al niet?
        Ei! wat luid dat aangenaamtjes,
        Dat zij het zo naar waarheid hiet!
      
      
        Zachtjes! het kindje zou wel schreien,
        Zo men niet zijn wildje doet.
        Moêrtje, kom uw kindje vleien.
        Wat uw kindje wil, is goed.
      
      
        Stout is het kindje: grip het roedje.
        Maar o sla zijn biltje zacht;
        Of het zou zeer doen aan het bloedje.
        Kittel daar mee, dat het lacht.
      
      
        het Kindje wil zijn papje slabben:
        Vaag het weder schoontjes af.
        het Kindje wil zijn Moêrtje krabben.
        het Krijgt een zoentje tot zijn straf.
      
      
        Zoud gij het kindje meer kastijden:
        het Moêrtje vloog u in het gezicht,
        En zij wil geen tuchting lijden
        Van dit teêrgeliefde wicht.
      
      
        Maar laat zich het Moêrtje wijten,
        Trapt dit kind haar eens op het hert.
        het Zal haar wel den neus afbijten,
        Als het opgehangen werd.
      
      
        Wilt gij uwen zoon niet tuchten:
        Die verkeerde liefd' is haat,
        En zij baard veel wrange vruchten,
        Als geen nabeklagen baat.
      
    
  