
    
      
        O wrede, stuurse Maagd,
        Hoe zijn verkeert uw zinnen
        Dat gij geen liefde draagt
        Aan die uw plagt te minnen;
        Dat gij nu van mij vlugt
        Als ik U Liefde toon!
        Om u is ‘het dat ik sugt:
        Is dat voor mijnen loon?
      
      
        O wrede mijn Godin,
        Om u zo moet ik sterven,
        Want gij veragt mijn min.
        Zal u een ander erve?
        Philis en doet dat niet,
        Want ik lijd sulken pijn
        - Gelijk gij nu wel ziet -
        Ja, noit gezond kan zijn.
      
      
        Waar is, helaas, die tijd
        Dat gij mij plagt te schenken
        Uw trouw’ genegentheyd?
        Wilt daar maar eens om denken
        Hoe g’hebt mijn ziel doorwont
        In ‘het midden van mijn hert,
        Dat   een kusjen aan uw mond
        Mij nu gewijgert werd.
      
      
        Ik had dat noit gedagt
        Wanneer ik na u vrijde,
        Als gij mijn liefde zag,
        Mij brengen sou in lijde.
        Gij zijt wel straf van zin
        Dat gij mij niet bemint,
        Daar ik tot u, Godin,
        Van herten ben gezind.
      
      
        ‘k Heb u noit afgegaan
        Of u noit afgeweken
        Maar mijne min blijft staan
        Duizendmaal meer ontsteken.
        Waarom mij zo veragt,
        Waarom mij zo versmaat,
        Dat gij mijn sugt   belagt
        En elders liefde draagt?
      
      
        Vaart wel, o schoonste Beeld,
        Vaart wel, stuurse Vrindinne!
        Gij hebt mijn ziel gestreelt
        Door uw gevijnsde zinnen,
        Gij brengt mijn ziel vol smert,
        Rukt mij het leven af:
        Blyf nu ook in mijn hert
        Tot dat ik daal in ‘het graf!
      
    
  