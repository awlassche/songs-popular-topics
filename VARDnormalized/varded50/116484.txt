
    
      
        IK ben de aarde moe,
        Den Hemel lacht mij toe,
        Nu ik leg op mijn sterven;
        Want Godes Heemel-rijk
        Is eeuwig eeuwiglijk
        Mijn lot, mijn deel, mijn erven.
      
      
        Ik heb nu met geduld
        Mijns levens loop vervuld,
        Nu, nu zal ik ontvangen
        Des levens-rijke kroon,
        Van Jezus Godes Zoon,
        Daar ik zeer naa verlange.
      
      
        Ach! hoe gloeid mij mijn borst,
        Van God'lijk-vuur, mij dorst
        Naa mijne God en Koning:
        Wanneer of ik zal zijn
        Daar ik zijn zoet aanschijn
        Zal zien in zijne woning.
      
      
        het Wit glinst'rend Bruilofs kleed
        Leid mij daar al gereed,
        Om in s' Lams-avond-maalen
        Te nutten Hemel-spijs,
        Op Goddelijke wijs,
        In zijn gewijde zaalen.
      
      
        Daar het gantse Engeldom
        Zich leg'ren zal al om
        Met Goddelijke klanken,
        Zoo dat Gods heilig-huis
        Vervuld werd van het gedruis
        Voor het loven ende danken.
      
      
        Het is of ik schier hoor
        Al klinken in mijn oor
        Het choor gezang der Eng'len,
        Die om Gods gouden troon,
        En die van zijnen Zoon
        Al zinggend' henen heng'len.
      
      
        Daar het al de vrome li'en
        Verheer'lijkt dan zal zien,
        En eeuwelijk genieten
        Haar vriendelijk aanschijn,
        En bij de Eng'len zijn,
        Daar des levens stroom zal vlieten.
      
      
        Daar w' onder het beleid
        Van Jezus heen-geleid
        In het wit dan zullen treden,
        En drinken uit Gods bron,
        En blinken als de zon,
        In aller eeuwigheeden.
      
      
        Al-waar zal zijn present,
        Die aan-vang heeft noch end,
        Gods heilig lief'lijk wezen.
        Och! dit is mij beloofd,
        En elk die recht geloofd
        Wie zou dan God niet vrezen,
      
      
        En Jezus zijnen Zoon?
        Niet gaarne spot en hoon,
        Om wel-doens wille, lijden?
        Daar God hier, op de deugd,
        Ons hert geeft zulken vreugd,
        En eeuw'lijk wil verblijden?
      
      
        O! Jezus mijn vriend!
        U heb ik hier gediend
        En vuurig aan-gehangen.
        Mijn hemel-bruidegom,
        Kom nu, o Jezus kom!
        En wild mijn geest ontvangen.
      
      
        Gij zijt zoo vol goedheid,
        Dat G' ons hebt in gewijs
        Gods rijk vol zaaligheeden,
        Iaa met uw eigen vloed,
        En hebt mij met uw voet
        De door'nen plat getreden.
      
      
        Mijn vlees voeld wel ellend,
        Maar mij is ook bekend,
        Dat u meer kwaad kwam deren.
        Daar gij aan het kruis naakt hingt
        En gal tot drank ontfingt
        Rust ik op zachte veren.
      
      
        Doch 'k leg en ziele-toog,
        Mijn geest die wil om hoog,
        Naa u strekt haar verlangen,
        Ach! Jezus goede Heer,
        Vol Majestait, vol eer,
        Wild nu mijn geest ontvangen.
      
      
        Ik leg en haal en hijg,
        En schier geen adem krijg,
        Laat mij uw gunst verwerven.
        Die re'en van kom ach Heer!
        Wil mij als meer en meer
        In mijnen mond besterven.
      
      
        Zoo het u beliefd tred aan,
        Ach wilt mijn geest ontfa'en,
        Ach wildze toch ontbinden
        Van dit ellendig vleis,
        Dat zij mag gaan op reis
        Om u mijn Heer te vinden!
      
    
  