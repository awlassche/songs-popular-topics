
    
      
        MEdogenden beweender,
        Liefd'-dragenden besteender,
        Van Mijn vervallen Kerk,
        Komt, zet u aan Mijn voeten,
        Ik zal u druk verzoeten,
        En tonen levens-merk.
      
      
        In zeven duizend zielen,
        Die niet voor Baal knielen,
        Nog kussen zijnen mond:
        Mijn kragt nog niet geweken,
        Geen magt kan het zegel breken
        Van het Eeuwige Verbond.
      
      
        Al zijn de Helle-spoken,
        Ten afgrond uit-gebroken,
        Zij spillen haar geweld,
        Op alle die ten Leven,
        Van mij zijn opgeschreven,
        En in Mijn Raat geteld.
      
      
        Zij die haar Christ'nen noemen,
        En op de waarheit roemen
        Dat uiterlyke Volk,
        Die maar de letter kennen;
        En haar niet laten mennen,
        Door des Hemels Heil'gen Tolk.
      
      
        Die zijn wel dode rompen,
        Wel vormeloze klompen,
        Wel lyven zonder kragt;
        Maar Ik zal haast verschijnen,
        Tot troost van al die kwijnen,
        Betrout, Mijn volk, en wagt.
      
      
        De Sprink-vloed der Genaden,
        Daar het aardrijk in zal baden,
        Na des Vaders hoog bevel,
        En kan, nog zal, niet komen,
        Voor dat de hand der vromen,
        Is weg, ziet Daniel
      
      
        En Mozes, Mijn Profeten,
        Die hebben dit geweten.
        Dan zal Ik Michaël
        Een Geest des levens zenden,
        Tot aan des aard-booms enden;
        het Veld van Ezechiël.
      
      
        Zal dan van mensen krielen,
        En weergebaarde zielen,
        Gevoet met Hemels merg:
        Den Heiden zal den Joden,
        Dan juichend', komen noden,
        Tot Mijnen Heil'gen Berg.
      
      
        Al schynen zelfs Mijn Schapen,
        Met het dwaze Volk te slapen,
        Wagt haast een and'ren staat;
        En het blinken van Mijn luister,
        Het alderdroevigst duister,
        Gaat voor den dagenraat.
      
    
  