
    
      
        WAans twijfel ruymt daar t'oordeel klaar komt schynen.
        Dat vonnist recht, dan moet de waan verdwijnen.
        De scheem-ring bruin wijkt voor den klaren dag.
        Bij helder zon de maan niet lichten mag.
      
      
        Alst vonden is daar het oordeel recht na zochte,
        Na kennis wis van waan, die twijfel brochte:
        Wordt zij met waan ghebannen uit het land,
        uit smenschen zin en uit al zijn verstand.
      
      
        Dit oordeel vroed kan recht, en, vaardig scheiden,
        Het kwaad uit goed, ook het middel tussen beiden,
        uit weten vast, niet uit onwis vermoen,
        Daar weten wijst, heeft twijfel niet te doen.
      
      
        De staat-zucht hoog na hoge staat doet rijzen.
        Het schurft kaproen, wil elk zijn schurft aanwijzen
        Men oordeelt scherp, niet zijn maar anders daad,
        Dit doet elk meest, die minst hem zelf verstaat.
      
      
        Maar wildy, mens, een oprecht oordeel vinnen:
        Sluit buiten t'oogh en hout vierschaar van binnen
        Daar vonnist recht met klare waarheyds blijk,
        u waan en werk, oordeelt niet twyfelyck.
      
      
        Al wat gij werkt, moet u geweten weten:
        Dat waarheid tuyght, al waart u eerst vergeten.
        Maar twyfels waan vermetelicken bouwt,
        Op menen stout, zulk oordeel na berouwt.
      
      
        Waar twijfel blijft mag niemand zeker wezen.
        Waar weten komt, daar wijkt het twyflick vrezen.
        Dit weten spruit uit ondervindlicheyd,
        Met redens waag, die toont all' onderscheid.
      
      
        Recht onderscheid is het oge van goed oordeel:
        Dat twijfel mydt, en volgt vast wetens voordeel.
        Dan zingt hij vro die zulks warachtigh vynt:
        Waans twijfel ruymt daar toordeel klaar verschijnt.
      
    
  