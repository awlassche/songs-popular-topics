
    
      
        Ik heb belooft mijn Lief altoos te volgen;
        Maar nu zij heeft de grootsheid ingeswolgen,
        Werd ik groots als zij:
        Wat scheelt het mij, s' is niet meer mijn Vriendinne,
        Die boven mij meer andere kan beminnen;
        Maar verkiest s' 'er twee,
        Ik neem 'er zes: Zij valt wat licht van zinnen,
        En zo doe ik mee.
      
      
        Nu schep ik lust in rotsen, rennen, vliegen,
        Hij moest vroeg opstaan die mij sou bedriegen:
        Want 'k ga vroeg ter Jacht,
        En werd het nacht, ik houdt met Bacchus bende,
        Zijn Tonne-salf versterkt mijn moede lenden,
        'k Slaap gerust, en stil,
        Cupido kan ik als een Gek verzenden,
        Of het was in April.
      
      
        het Is waar, ik heb u liefde vaak geprezen,
        U bijzijn plag mijn Hemelrijk te wezen;
        Maar dat des gedaan.
        Waar schort het aan? Walcht u het dagelijks eten
        Zo zeer, dat gij mij daarom kost vergeten?
        Stinckt het nu als Look,
        Dat eertijds waren kostelijke beten?
        Wel, mij dunkt het ook.
      
      
        Nu gij u Winkel zet voor and'ren open,
        Daar ik alleen contant plag in te kopen,
        Zeg ik, het is niet wel:
        'k Leen dan mijn El niet langer aan een ander,
        Elks goed weÃªrom, wij scheiden van malkander,
        Schoon gij klaeght om het seerst,
        Weet dat ik zonder reden niet verander:
        Want gij deed het eerst.
      
      
        Nochtans zo komt het nooit in mijn gedachten,
        Dat ik u Waar sou t'eenemael verachten;
        Doch dit is 'er of:
        Uwe beste stof, door dikwijls te ontvouwen,
        Heeft hier, of daar een stoot, of neep gehouwen;
        Maar 'k vergeet des ramp,
        Wijl ik in Linnen handelde, en Vrouwen:
        Daar mee zijn wij kamp.
      
      
        Ei, neemt een voorbeeld aan het Vee, en Mensen!
        Plant eens de Noormans daar zij zelver wensen,
        Set s' in Napels neer;
        Ik wed m'er weer in het kort sou zeggen horen,
        Brengt ons ter plaatse daar we zijn geboren.
        het Part, het domme beest,
        Wil niet voorbij de kroeg, in spijt van sporen,
        Daar het is wel geweest.
      
      
        Wel, dat ik mijn Vrysters eens liet lopen,
        En zetten het hert voor Lydia weer open;
        Zoudt gij van uwe zij
        Uwe vrijerij met and're wel verleren,
        En achten meer mijn woorden als haar zweren?
        Zegt maar neen, of ja:
        Want welk van beiden dat gij zult begeren,
        'k Volg u altoos na.
      
    
  