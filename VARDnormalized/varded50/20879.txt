
    
      
        KOmt neder op de aarde, O Hemelse hof,
        En zingt Mariaes lof.
        Ziet hoe die Maget baard
        Uwe Koning op des Aard,
        In het Bethlemijtsche stal,
        Den Schepper van ons all'.
        O Eng'len! Eng'len! doet aan Haar uw groet:
        O Eng'len! valt uwe Koningin te voet.
      
      
        Komt neder op de aarde, komt dichter wat bij
        O hemels Heerschappij!
        U hoge Hof verlaat,
        Ziet wat hier ommegaet:
        Wilt U toch haastig spoen,
        Ziet wat hier is te doen.
        Ziet hoe uwe Koning het Mens-geslacht bemint,
        Dat Hij om haar geworden is een kind.
      
      
        En Kindtje geworden is de Oppersten Heer,
        Voor ons uit liefde teer.
        Maria brengt ons voort
        gods-vaders eeuwig Woord,
        Die ons verlossen zal
        Uit Adams diepen val.
        O wonder! wonder boven maten groot!
        Dat God ons helpt uit onze grote noot.
      
      
        Geluckich, en zalig is die reine Maagd
        Die zoo Haar God behaagt,
        Dat die voor de eeuwe waar,
        Verkoos tot Moeder Haar:
        Wat is dat voor geluk
        Voor Haar, en onzen druk!
        O waarde Moeder Gods! O Godes Bruid!
        En Godes Dochter! Gij in all's munt uit.
      
      
        Och of ik eens gracy bij, U, Maget, vond,
        'k Sou worden haast gezond:
        Gezond van mijn misdaad,
        Gezond van alle kwaad:
        Want wien Gij zijt gezind,
        Die wordt van God bemint:
        Want Gij als Godes Moeder veel vermengt,
        Die hemel ende Aarde hebt verheugt.
      
      
        Dies waerdicht te bidden, O edelste Vrouw!
        Voor minder ziels behouw.
        O Vrouw van groter macht!
        O Vrouw van groter kracht!
        Bevrijd mij van de Hell',
        Bezorgt mij het eeuw'ge Wel.
        Dit kond Gij (bloem en Pronk des Hemels troon!)
        Zo het U belieft, verkrijgen van uwe Soon.
      
      
        Och of ik behagen, Gods Moeder! U kon,
        U, schoonder als de Sonn'.
        'k Zal doen al wat ik kan;
        Neemt in uwe dienst mij an.
        'k Zal doen al wat ik mag
        Tot mijnen laatsten dag.
        Maar of door krankheid ik weerom verviel,
        Gedachtig zijt het ontfermen mijne ziel.
      
    
  