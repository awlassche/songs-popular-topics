
    
      
        TRou hert-verlaat maakt lijd’lijck lijden.
        Ik riep tot God in bange tijden,
        En hij verhoorde mijne klachten.
        Wilt, Heer, ook nu mijns biddens achten
        En redt mijn ziel (zo hard besprongen)
        uit strikken van de valse tongen
        Daar ’tboose hert zijn list door loost.
        Een hoger nood eyscht sterker troost.
      
      
        Een valse tong een well van lij’en,
        Een nest van leed en schelmerijen,
        Een schat van kwaad, een wer’lt vol qualen.
        Laat uwe gemoed te samen halen
        De grouwelijckste groulijckheden
        Die ooit ont-menschte mensen deden;
        Hoopt alle ramp van na en veer:
        Noch durf een valse tonge meer.
      
      
        De scherpe pijlen, aff-gevlogen
        Van sterck-gepeesde krijgers bogen,
        En doen in het lijf geen zulke smerten
        Als valse tongen in de herten.
        Ienever-kolen branden vinnig,
        Haar vuyr is sterk en al-verslinnigh
        Door kracht van ongemeene hit:
        Niet min ontsteekt dit kleine lid.
      
      
        Qua’ bij-woonst pijnbank voor de zielen.
        Ach! dat ooit zo mijn dagen vielen
        Dat ik, uyt-landigh, om moet zweven
        En bij den Mesechiten leven!
        Ach! wee mij dat ik moet gaan dutten
        En in sijn’ ongastvrije hutten
        Den harden Kedarijn vergast!
        Geselschaps onlust zwaren last.
      
      
        Wie kan onvoeghb’re dingen voegen?
        Verschil van zeden hengt geen noegen.
        Eilaas! het leven is mij tegen
        En ben als met mij zelfs verlegen,
        Om dat ik wonen moet bij lieden
        Die ’taldersoeckelijckste vlieden,
        Wier hert het liefde-waerdighst haat,
        En oorlog rept op vrede-praet.
      
    
  