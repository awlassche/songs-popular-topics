
    
      
        DE Zon is al verdwenen, en vergt voor ons haar licht.
        De nacht schuyft haar gordijnen, en toont een droef gezicht:
        De nacht schuyft haar gordijnen, haar gordijnen.
      
      
        De dag is om gelopen, eilaas, met lutter winst,
        Eilaas, vol ijdelheden met deughden alderminst:
        Eilaas, vol ijdelheden, ijdelheden.
      
      
        Vol ijdelheid en weelden, vol dertelheyd en lust,
        Vol woelerij en slaven is ons gewaende rust:
        Vol woelerij en slaven, en slaven.
      
      
        Bedekt Heer ons gebreken, met u sneu-witte kleed,
        En suyvert onze smetten, met tranen van u zweet,
        En suyvert onze smetten, onze smetten.
      
      
        Wilt nimmermeer gedenken, al ons bedreven kwaad,
        Maar wilt ons Here schenken, u zegen en genaed,
        Maar wilt ons Here schenken, Here schenken.
      
      
        Al sind ons hert te sluimen, trekt onze ziel tot dij,
        Dat wij tot beter leven ontgaan des slavernij:
        Dat wij tot beter leven, beter leven.
      
      
        De slavernij der zonden, des werelds trotse pracht,
        Drijf Heer uit onze zinnen in deze duystre Nacht:
        Drijf Heer uit onze zinnen, onze zinnen
      
      
        Geeft dat ons Ziel mag rusten, God in uwe schoot,
        En dat wij zo verwerven, het leven uit de dood,
        En dat wij zo verwerven, zo verwerven.
      
      
        Dus laat de slaap ons strekken, tot zaligheid en deugd:
        Op dat wij zien u kleerheyd, en u volmaakte vreugd:
        Op dat wij zien u klaarheid, zien u klaarheid.
      
      
        Ten einde wij verslagen, als Kinders mogen staan
        En zien des Vaders liefde, en zijne goedheid aan:
        En zien des Vaders liefde, des Vaders liefde.
      
      
        Gij Christe zijt ons leven, ons Heiland en ons licht,
        Stort over ons u zegen, en vriendelijk gezicht:
        Stort over ons u zegen, ons u zegen.
      
    
  