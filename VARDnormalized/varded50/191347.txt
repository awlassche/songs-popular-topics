
    
      
        Komt gij te hulp, o Heer, wilt ons behouwen:
        Geloof en deugd zijn dun gezaaid in het Land,
        Klein is het getal van die men mag betrouwen,
        Van wien het hert de woorden doet gestand.
      
      
        De mond is vals en vol bedriegeryen,
        Haar boezem steekt vol slimme dubbelheid,
        Pluymstrijckery komt van haar lippen glyen,
        Maar ’thert is ver van ’tgeen de tonge zeid.
      
      
        Maar gij, o Heer zult het bedrog ontdekken,
        Gij zult de tong die flickefloyt en vleydt
        Haar snijden af, en uit den halse trekken
        Die breed en wijd met grootse woorden weidt;
      
      
        Die zeggen derft met opgespanne kakken:
        Wij houden ’tveld, wij winnen’t met den bek,
        Wie is ons Heer, wie zal de meester maken?
        Ons tong is ons, wie krijghts’ ons uit den nek?
      
      
        Maar ik zal om ’tverwoesten van den armen
        Opstaan, spreekt God, ik zal ze bien mijn hand
        Die in ellend tot mij om hulpe karmen
        En redden die gestrickt zijn en vermant.
      
      
        Des Heren woord is zuiver en van waarde,
        Zijn reden zijn gelijk gelouterd goud,
        Als zilver doet, dat in een kroes van aarde
        Is door het vier gezuiverd zeven vond.
      
      
        Gij, Here, zult uw arme volk bewaren
        En haar voor ramp met uwen staf behoen,
        Gij zult ze weer ontwarren uit het garen
        En u met vlyd tot haar verlossing spoen.
      
      
        Al is te been het heir der goddeloosen,
        Al zwerft het om den vromen te verslaan,
        Al schijnt verhoogd de snoodste van de bozen,
        Nochtans uwe volk zal nemmermeer vergaan.
      
    
  