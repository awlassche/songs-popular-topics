
    
      
        M	in hert gestadig vol vreemde gedachte,
        Leit vast gekluystert door zoete Min,
        Eens schoonheid, die al mijn zielens krachte
        Gantselijk nu heeft getogen in:
        Daar helpt geen tegenstand, ik willig sterf,
        En zoek haar hert, wijl ik het mijne derf;
        Op dat zulk derven mij, noch hope voet,
        Droef zijnd', en blij, en mij gedenken doet.
      
      
        Aan mijn Liefs ogen, en zoete lonken,
        Die met haar stralen tot mywaerts kwam,
        Door honderd duizend Minne-vonken,
        Heeft doen veranderen in een vlam,
        Waar in ik leg verwond, niet leven kan:
        Of Schone neemt mij voor u Dienaar an.
        Weigert gij het Nimphje, ach! 'k van rouwe sterf,
        Zo ik naar droef geklag, u trouwe derf.
      
      
        O! blonde Venus, laat uwe Soon dalen
        Toch hier beneden in mijn Liefs hert;
        En met een schichtjen mijn lijden afmalen:
        Op dats' aenmerrekt mijn grote smert,
        En al mijn zware pijn, en droeve druk
        Verandert eens in vreugd tot mijn geluk:
        En haar het herte wroegt, tot weder min,
        En wij te zam gevoegd, van enen zin.
      
      
        Dan zal ik loven, en Cupido prijzen,
        Offeren u dan met volle dank,
        Tranen, en zuchten, die mijn doch steeds spijzen,
        Zullen mij spijzen mijn leven lank,
        Zo 'k van haar zoete mond geen troost verwerf,
        Ik tot der dood gewont, van rouw dan sterf;
        En zo naar de Acheron dan heene ga,
        En u die mij verwon, bid om genae.
      
      
        Mijn Galathea, voor het last ik u melde,
        En u met smerte verwachten ga
        Bij Pluto in de Eliseysche-Velde,
        Ik u noch smeken zal om gena,
        Op hope, dat dan eens u wreede hert
        Zich mocht erbarmen, mijn voorleden smert,
        En ik daar door geniet, Vol vrolikheyt,
        V licht zonder verdriet, Dat mij geleid.
      
    
  