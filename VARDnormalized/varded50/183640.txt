
    
      
        DE Mei brengt weer te voren:
        Dat versturven was:
        Of van kouw bevrooren:
        Bloeme; Kruid en Gras:
        De Winter is voorbij;
        Met al zijn guure dagen;
        De aangename Mei;
        Die kan ons meer behagen.
      
      
        De Bloemtjes ziet men spruiten;
        Veelderly van slag;
        het komt alles uit de kluiten:
        Weder voor den dag:
        Het Gras staat in de Wei;
        Tot voedsel voor de Koeien;
        De Bomen in de Mei:
        Die staan zo schoon te bloeien.
      
      
        Zo dra den dag komt krieken:
        Hoort men het Pluim gediert:
        De Zwaluw met zijn Wieken:
        het Vinkje tiereliert:
        Het Tortel duifje treurt:
        De kwartel is aan het kwekken:
        De Lijster vrolijk neurt:
        Den Ooievaar aan het rekken.
      
      
        Aan Duin zo ziet men springen:
        Haazen en Konijn:
        In het Veld zo hoort men zingen:
        het Nagtegaaltje klein:
        het Leeuwerikje zoet:
        Dat vliegt ook strak na boven:
        Om daar zijn Schepper goed:
        Te danken en te loven.
      
      
        het Is lust om te vermeiden:
        Als den dag komt aan:
        De Beesjes in de Weiden:
        Ziet men graazend staan:
        Het Boertje met zijn Vrouw;
        Die lopen Barrevoetjes;
        des Morgens door den don,
        Te melken haar Koetjes.
      
      
        Men ziet ook langs de stromen,
        Dat de Hengelaars,
        Zitten onder de bomen,
        Met haar korf en laars,
        Zijn Hengel tuigje ree,
        Het Aasje aan het hoekje,
        Om daar te vangen mee,
        Een Baarsje of een Snoekje.
      
      
        De Beesjes ziet men paaren,
        Door de Minne-stryd,
        En zijn vol vreugd voorwaare,
        In deez' Lente tijd;
        Want al wat de natuur,
        Het leven heeft gegeven,
        Dat zoekt na zijn portuur,
        Om zo in vreugd te leven.
      
      
        Men ziet de Nimphjes treden,
        Als Godinnen fier,
        Zo fraay en net besneden,
        Tot haar groot pleizier,
        Ieder met een Gelant,
        Zo treden zij als baazen
        Op het bedoede Land
        Gaan zij malkander grazen.
      
      
        Het is 'er al vol vreugden,
        Waar men keert of draait,
        De Mei is vol geneugden,
        Den Boer zijn Haantje kraait,
        Daarom gij Ionge lui,
        Als gij u wilt vermeiden,
        Gaat heen dan al den brui,
        Na buiten in de Weiden.
      
      
        Laat ons des Heren naame,
        Loven met fatsoen,
        Voor zijn goedheid bekwaame,
        In dit Mei zaizoen,
        De Mei die maakt weer fris,
        Van al dat men kan noemen,
        De Mei, de Mei die is,
        De Moeder van de bloemen.
      
    
  