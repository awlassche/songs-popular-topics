
    
      
        'k Hebbe lest gezien in enen zoeten droom
        De Liefde varen langs den zouten stroom,
        Van syn Pyl-kokerken was het Schip gemaakt,
        Waar med' de Liefd' is over Zee gheraeckt.
      
      
        Syn Booghsken stond in plaets' van Spriet, en Mast,
        De Pees die hiel den Mast van boven vast,
        Den Roden Sluier van dit Hemels Kind
        Heeft voor een Zeyltjen aan het Schip gediend.
      
      
        De Peilen waren Riemen, en het Roer
        Van dit nieuw Schip waar in de Liefde voer,
        Wel Schipper zeide ik wat nieuw Schip is dat,
        Daar gij med' komt gevaren naar ons Stad?
      
      
        Hij zeide Franciscus heeft dit Schip gehuurd
        Want hij moet syn naar Indien ghestuert,
        In Indien is nu profijt te doen
        Van menig honderd duizend millioen.
      
      
        Den Rijkdom die Franciscus daar vergaard,
        En is gheen Goud dat m'in de Kist bewaard,
        De zielen-zaligheid is het indisch-goud
        Daar hij in Indien alleen af houdt.
      
      
        De Perels die hij zoekt en het fijn ghesteent'
        Zijn traentjens die den droeven zondaar weent,
        Die fijne Perels staan dan noch zo schoon,
        Als zij in het Goud der liefde staan ten toon.
      
      
        Franciscus droomden dat hij droeg den Moor,
        En hij wirdt van heel Indien Pastoor,
        Twelf-hondert-duysent Moren was syn vracht
        Die hij heeft tot de Heyl'ghe Kerk gebracht.
      
      
        Als hij daar in het Doopsel wies den Moor,
        Wies hij de Ziel' zo wit ghelyck ivoor,
        De swertste Dochter van heel India
        Wirdt witter ale de blancke Helena.
      
      
        Franciscus stirf daar als een volle Maan,
        Naar dat hij hadd' d'heel Wereld rond gegaan,
        Als hij in China zijnen intr√© ded'
        Nam hem de Dood naar de ander Wereld med'.
      
      
        Groten Apostel; wiens In-ghewant
        Is swerter als uw Kleed van Min verbrand,
        Bidt God dat hij hier uwen Geest verwekt
        In het Volk, dat in u plaets' naar China trekt.
      
    
  