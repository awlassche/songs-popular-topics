
    
      
        Wilhelmus van Nassouwe,
        Ben ik van duytschen bloed,,
        Het Vaderland getrouwe,
        Blijf ik tot 'sLants behoed,
        Een Prinse van Oranjen
        Ben ik vrij onverveert,
        Den Coninck van Hispanjen
        Ik altijd hebbe geeert.
      
      
        In Godes vrees te leven
        Heb ik altyts getracht;
        Daarom ben ik verdreven,
        Van Land en goed gebracht,
        Maar God zal mij regeren,
        Als een goed instrument,
        Dat ik zal wederkeren,
        Noch in mijn regiment.
      
      
        Lyd' u mijn ondersaten,
        Die oprecht zijt van aard,
        God zal u niet verlaten,
        Al syd' gij nu bezwaard,
        Die vroom begeert te leven,
        Die bidde nacht en dag,
        Dat God mij kracht wil geven
        Dat ik u helpen mag.
      
      
        Lyf' goed, en al te samen
        Heb ik u niet verschoont,
        Mijn broeders hoog van namen,
        Die hebben't ook betoond.
        Graaf Adolf is gebleven
        Te Vrieslant in den slag,
        Syn ziel, in 'teeuwig leven,
        Verwacht den jongsten dag.
      
      
        Een edel Prins geboren
        Van Keyserlick geslacht,
        Een Vorst des rijks verkoren
        Ik altydt ben geacht.
        Voor Godes woord en lere
        Heb ik vrij onversaagd,
        Gelijk een held met ere
        Mijn edel bloed gewaagd.
      
      
        Mijn schild en mijn betrouwen
        Zijt gij (o God mijn Heer!)
        Op u zo wil ik bouwen;
        Verlaat mij nemmermeer:
        Op dat ik vroom mag blijven,
        U Dienaar te aller tyt,
        De tyrany verdrijven,
        Die menig hert doorsnyt.
      
      
        Voor al die mij bezwaren
        En mijn vervolgers zijn,
        Wil mij (o God!) bewaren
        In dezen droeven schyn.
        Dat zij mij niet verrassen
        In haren bozen moet,
        Haar handen niet en wassen,
        In mijn ontschuldig bloed.
      
      
        Als David moste vluchten
        Voor Sa√ºl den tyran;
        Zo heb ik moeten zuchten
        Met menig Edelman:
        Maar God heeft hem verheven,
        Verlost uit aller noot,
        Een Koninkrijk gegeven
        In Israel zeer groot.
      
      
        Na 'tsuer zal ik ontvangen,
        Van God den Heer ook 'tsoet.
        Waar kan meer na verlangen
        Mijn Vorstelijk gemoet,
        Dan dat ik hier mag sterven
        Met eren in het veld,
        En't eeuwig rik beerven,
        Als een getrouwen held?
      
      
        Niet doet mij meer erbarmen
        In mijn zwaar ongeval
        Dan dat men ziet verarmen
        Des Conincx Landen al.
        Dat u de Spanjaerts krenken
        O edel Nederland!
        Als ik dat ga bedenken,
        Mijn edel harde brand.
      
      
        Als een Prins opgeseten
        Blyf ik met mijn heyrkracht.
        Vanden tyran vermeten,
        Heb ik den slag verwacht,
        Die bij Maestricht begraven
        Zeer vreesde mijn geweld,
        Mijn ruiters sachmen draven
        Zeer moedig door het veld.
      
      
        Zo het de wil des Heren
        Had op die tydt geweest
        Ik had wel willen keren
        Van u dit zwaar tempeest:
        Maar d'Heere van hier boven
        Die alle ding regeert,
        En die elk een moet loven,
        En heeft het niet begeert.
      
      
        Zeer Christlick was gedreven
        Mijn Princelyck gemoet,
        Standvastig is gebleven
        Mijn hert in tegenspoed.
        Den Heer heb ik gebeden
        Wt mijnes herten gront
        Dat hij mijn sak en reden,
        Wtvoere te aller stond.
      
      
        Oorlof mijn arme schapen,
        Die zijt in groten noot,
        U Herder zal niet slapen,
        Al lijdt gij veel aanstoot.
        Tot God wilt u begeven,
        Syn heylsaem woord neemt aan,
        En een vroom Christen leven:
        Want het is hier haast gedaan.
      
      
        Voor God wil ik belijden
        En voor zijn grote macht,
        Dat ik tot genen tijden
        Den Koning heb veracht;
        Dan dat ik Godes ere
        Most voorstaan aldereest.
        Gehoorzaamheid den Here
        Bewijzen moste meest.
      
    
  