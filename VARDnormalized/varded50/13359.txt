
    
      
        KOmt mannen zonder sneven,
        En zet jou raas in het Kruis,
        Het wintje waeyt na het leven,
        Haalt voort jou Anckers tehuis,
        Wintse voor al aan de kraan,
        Zo is het werk terstond gedaan:
        En haalt jou boey-reeps in,
        En maakt een goed begin.
      
      
        Tsa jonge zonder dralen,
        Fluks lost ons de Bezaan,
        Ons Mars-seyls zonder falen,
        Wilt mee uit stoten gaan;
        En snit de Fok of na den eis,
        En roept met een behouden reis;
        En zet jou Mars-seyls op,
        Na boven in den top.
      
      
        En jonghman wel bevaren,
        Neemt voort het Roer met vliet,
        En hoort na mijn verklaren,
        En stuert als ik het gebiedt.
        Niet hoger Man te roer voorwaar,
        Je maakt mijn zulke gieren, vaar:
        Niet lager weer, loef aan,
        Zo recht, zo als een man.
      
      
        Nu Stuurman zonder feilen,
        Gaat haalt jou Loot en Lijn,
        Op dat ik eens mag peilen,
        Hoe diep het hier mag zijn:
        Wij zijn ontrent op Papen-braeck,
        Daar des veertien voet na 'k gissing maak:
        het Mag over zonder feil;
        Maakt los jou schoover Zeil.
      
      
        Man t'roer, hoort mijn verkonden,
        Niet lager, knap ter hand,
        Beloo het sou zo honden;
        Want dats het Enck-huyser sant,
        Zo, hout ons Urk mooi in lij,
        En halter jou bezaan mee bij,
        Maar keyt eerst deur jou roe,
        Set dan jou halzen toe.
      
      
        De wind begint te schralen,
        Hoe wil dit hier noch gaan?
        Tsa wakker zonder dralen,
        Haal Bras en Boelijns aan;
        En ook jou schoten, repje wat,
        En haalt ze mede dicht aan het gat;
        En stuert mij wel versint,
        Te degen bij de wind.
      
      
        Wel waar wilt dit belende?
        Komt Mannen kloek en sterk,
        Wij moeten eensjes wenden,
        Een ieder op zijn werk;
        Man het Roer sa duw jou Roer in lij;
        Los Focke-schoot, en bras wat bij;
        Het Schip loeft als een gooi,
        Wel dat komt zeker mooi.
      
      
        Wilt grote hals op-steecken,
        En laat het Zeil voort gaan;
        Kon iemand eerder spreken,
        Zie daar het is gedaan.
        Bras after aan, rok of jou Zeil,
        Schep of jou fok, mee zonder feil;
        Leg over het Roer, wel hoe,
        Haal dicht jou halzen toe.
      
      
        De wind die wil weer voegen,
        En ruymt hand over hand.
        Komt Mannen wilt jou voegen,
        En zet jou Zeilen kant:
        Mij dunkt ik zie, tot mijn vermaak,
        Verwis de Zuyer ton van het Vlaak,
        Kom Bras jou Zeilen aan,
        En laat jou boelinghs gaan.
      
      
        Hoort Bootsman hoog geprezen,
        Maakt voort jou anckers klaar,
        Wij zullen daar haast wezen,
        Dats de Ton op Jaap vaar;
        Wij zullen het zetten luistert mee,
        Op de Moschovis-vaerders Ree,
        En tuyent metter spoed,
        Ook voort op staande voet.
      
      
        Wilt jou groot Zeil vast maken,
        En neemt jou Marseyls in;
        Want wij de reed hart naken,
        Gij gord en maak begin;
        Kom jij mee voor, waar benje Kok?
        En helpt ons gyen op de fok;
        En staat dan mee bij het Ton,
        Tsa handen uit de mou.
      
      
        Laat nu jou anker vallen,
        Los jou portuurlijn voort,
        U Ton steekt uit met allen,
        De Boei smijt buiten boord:
        Hout aan, het dreyt beloo zeer koen,
        Als een goed Schip behoort te doen.
        Nu 'k hietje om en tom,
        In het Texel wellekom.
      
    
  