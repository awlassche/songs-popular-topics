
    
      
        Een vogel in de hand is beter,
        Dan tien, die zweven door de lucht,
        Daar mee verzadigd zich geen eter.
        Men braad geen sneppen in de vlucht.
      
      
        Die dorst heeft, koos een wissen beker,
        In plaats van een onwisse ton:
        Want beter is het mind're zeker,
        Dan het meerd're dat, ons missen kon.
      
      
        Zijt met het gewisse min, te vreden.
        De hond, die naar een schaduw hapt
        Om groter brok, heeft wel geleden,
        Dat hem het geen hij had, ontsnapt.
      
      
        Wat gaat gij luchtkasteelen bouwen,
        Met muizennesten in uw hoofd?
        Van het geen uw oog nooit zal aanschouwen,
        Schoon g'u wat groots daar van belooft?
      
      
        Maar zou men noch niet liever kiezen
        Het veel en groot, voor het klein en slecht,
        het Geen wij nooit krijgen, of verliezen,
        Wat vlijt m' 'er aan te koste legt?
      
      
        het Gaat dus met d'ondermaansche dingen,
        Die zijn gering en ongewis,
        Daar het goed van des Hemels gunstelingen
        Onfeilbaar en bestendig is.
      
      
        Hoe kan de Duivel dan verblinden
        Die het ongewis voor het zeker kiest:
        Waar door de drom der aardsgezinden
        het Wis groot om het onwis klein verliest?
      
    
  