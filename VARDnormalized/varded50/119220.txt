
    
      
        Mijn boezem-vreugd komt uit mijn lippen dringen,
        En doet mijn tong een heug'lijk dank-lied zingen:
        T'wijl door dit heil mijn ziel verhemeld is.
        O mogt ik steeds des Heren lof uitgalmen?
        O hielp het Al uitschat'ren glori-psalmen!
        Nu ik zo ben verlustigt aan Gods dis.
      
      
        Wat ben ik van mijn Heiland begenadigt!
        Wat is mijn Ziel daar van Zijn goed verzadigd!
        O lief'lijk Brood! o smakelijke Wijn!
        De Koning bragt mij in zijn Binnen-Kamer,
        Daar heeft Hij mij onthaalt veel aangenaamer
        Als ooit volroemt of uitgedrukt kan zijn.
      
      
        O Koorn! o Most! die d'Opper-wijsheid beide
        Verschaft, aan die Hij in zijn Wijn-Huis leidde,
        Daar zijne liefd verzaad en dronken maakt:
        Gij lest de dorst: gij kont den honger stillen;
        Maar zo, dat die eens proeft steeds meer zou willen:
        Mits Hemel-Most en Zielen-Brood zo smaakt.
      
      
        Die Maaltijd was van Mert en reine Wijnen.
        Zo dier onthaalt Hij zelf geen Cherubijnen.
        het Was Jesus zelf, gebroken en geperst.
        Hij trad alleen die Pers, dat stromen vloeiden,
        Die zijn gewaad met bloedig sap besproeiden.
        O zalig dien dit Ziel-Banket ververst!
      
      
        Wat heb ik daar een lekk're teug gedronken!
        Wat beet gesmaakt! dat moest mijn hert ontvonken:
        het Geen dus verkwikt, versterkt, verzadigd wierd.
        Dat wekt meer vreugd als ooit de Wijn-Oogst baarde:
        Of als het volk, dat stem en pijpen paarde
        Als het het Heilig Feest met blijde reien viert.
      
      
        O is het in uw Voor-Zaal reeds dus heerlijk;
        Is reeds d'ontbijt en voorsmaak zo begeerlijk;
        Is reeds een kruim en drup zo lief, zo zoet:
        Wat moet men van uw Bruiloft-Zaal dan denken,
        Daar Gij uw Bruid den Beker vol zult schenken,
        En steeds vol op met Hemel-wellust voed?
      
      
        De Wereld houd haar draf en Honde-brokken
        Buik-dienaar, 'k laat u deze prooi inslokken:
        Slorp, Esau, vrij dat rode: 'k En beny
        Aan het zwelgers rot geen volgeschonken schaalen:
        Geen Belzazar zijn dood-maal: zij betaalen,
        Laas! al te dier die wrange lekkernij.
      
      
        Ga, stapel vrij vergroote Koren-Schuuren:
        Stuw Kelders vol, en Zolders: weinig uuren
        Zijn mog'lijk maar voor onvernoegd gebruik.
        Al wie slechts eens Gods Dis-Genoot mag wezen,
        Die hoeft geen dorst noch honger meer te vrezen:
        Dit duurt daar God vernietigd spijz' en buik.
      
      
        Heer! laat steeds mij die Hemel-spijz' zo smaaken,
        Dat nooit mijn Ziel meer hunk'ren mag of haaken
        Na des werelds vleespot, look of kwakkel-spier:
        Een dood'lijk aas! Ziel mag'ring! schoon de roppen
        Der meeste zich daar graatig aan verkroppen.
        Gun mij een walg en schrik voor zulk een cier.
      
      
        Al moest dan het lijf met schraale water-teugen
        En Droge brood zich lijden; mijn verheugen
        Zal meer zijn, dan der bozen om hun schat.
        Kom mij maar met die flessen ondersteunen:
        Laat lieffelijk mij op uw armen leunen.
        het Is mij genoeg, vergunt Gij mij slechts dat.
      
      
        Bewerk mij zo door deze drank en spijzen,
        Dat ik altoos mij dankbaar mag bewijzen,
        En dat ik U weer, na mijn plicht, onthaal'.
        Dat is mijn wens! En 'k zal dan eens na dezen
        In het Hemel-rijk uw Tafel-gast ook wezen
        Met het Zalig Heir in het eeuwig Avond-maal.
      
    
  