
    
      
        Het Licht, Heer, is geweken
        Weer voor de duisternis;
        Waar in op nieuw gebleken
        Uw grote goedheid is.
        Wij vallen U te voet:
        Wilt ons al het kwaad vergeven,
        Uit zwakheid weer bedreven;
        Om Christus dierbaar Bloed.
      
      
        De Nacht, tot rust geschapen
        Van al wat adem haalt,
        Nood het moede lijf tot slapen;
        Tot dat de Zon weer straalt.
        Wij leggen ons ter neer:
        Laat uw Heirschaaren zorgen,
        Van nu aan tot den morgen;
        Dat ons geen onheil deer.
      
      
        Doe ons met vreugd aanschouwen
        Den blyden Dageraad;
        En sterk ons in het vertrouwen,
        Dat Gij ons nooit verlaat:
        Zo schept elk nieuwen moed,
        Naar Christus les te leven;
        En U steeds aan te kleven,
        In voor en tegenspoed.
      
    
  