
    
      
        Die tegen het sterven al bij tijd
        Zijn herte wel bereidet,
        Zal onvertsaeght zijn en verblijd,
        In d'uur wanneer hij scheidet:
        De dood is hem een wel-kom gast
        Die hem niet onvoorziens verrast
        Maar lang al is verbeidet.
      
      
        Hij weet, dat dezen gast bevel
        Van God is meed' gegeven,
        Om hem te brengen uit gekwel
        In het eeuwig zalig leven,
        Waar bij al des werelds luister is
        Niet als een dikke duisternis:
        Waar toe dan het tegen-streven?
      
      
        Maar een verydelt werelds mens,
        Die al zijns levens dagen
        Heeft hier alleen gezocht zijn wens,
        En kan niet dan vertsagen,
        Als deze gast, heel onverwacht,
        Als een schuld eisscher hem met kracht
        Zal snel en fel na jagen.
      
      
        Dan is het: o dood, o bitt're dood
        Voor een die leefd' in vrede,
        En die noch at men lust zijn brood,
        Dien het alles hier ging mede!
        O onverbiddelicke boo',
        Van wien ik horen mocht zo noo',
        Zijt gij nu hier alrede?
      
      
        Dan ziet hij, hoe hem jammerlijk
        De wereld heeft bedrogen,
        En vreest, dat hij nu haast met schrik
        In d'hel zal zijn getogen.
        O! hadd' hij dan doch weer de tijd,
        Die hij is in de zonden quyt!
        Maar neen; die is vervlogen.
      
      
        O mens, leer het sterven eer gij sterft,
        Zijt staegh bereidt mids-desen:
        De dood, die het kwaad geweten kerft,
        En zult gij dan niet vrezen;
        Maar zult als van dit leven moe
        In Christo sluiten d'oogen toe,
        Om bij hem steeds te wezen.
      
    
  