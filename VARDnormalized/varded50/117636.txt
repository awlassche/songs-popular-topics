
    
      
        Wat van katten komt, wil muizen:
        Wat van aapen komt, wil luizen,
        Want het ligt dus in den aard.
        het Zal ook zeker daar in blijven.
        het Is vergeefs dat uit te drijven
        Laat dan moeite zijn gespaard.
      
      
        Zend naar Engeland een kater,
        Keert hij weer van over het water,
        Maauw zal wezen d'eerste groet.
        het Is een taal hem aangeboren:
        Die t'ontwennen, is verloren,
        Wat voor moeite dat men doet.
      
      
        Zij, die wolven temmen willen,
        Zullen vlijt vergeefs verspillen:
        Want natuur gaat boven leer.
        Als een schappje word vernomen,
        Wolven aard zal weder komen,
        En dan geld geen temmen meer.
      
      
        het Gaat met mensen dus al mede.
        O daar baat geen les noch rede,
        Schoon hoe krachtig voorgesteld.
        Worden driften losgelaten:
        O dan zal geen breidel baaten,
        Als 'er aard na holt en held.
      
      
        Gods almagtige genade
        Komt daar tegen maar te stade,
        Door de werking van zyn' Geest,
        Die een ander hert kan geven,
        En dus werkt een ander leven,
        Dan voor henen is geweest.
      
    
  