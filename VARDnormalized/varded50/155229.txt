
    
      
        OCh! dat er niemand hier zijn hert ontsluyt,
        Om des Geestes liefd' in hem te laten dalen,
        Daar God nochtans bidt met een zoet geluid:
        Ontfermt u mijns, ontvangt mijn minne stralen.
      
      
        Quammer slechts een met geld en goed gelaen,
        En dat hij het hert met doornen wou beladen:
        Hoe haast sou hem de deur zijn opgedaan:
        O mens! aanmerkt u heimelijke kwaden.
      
      
        Dat Venus hier met al haar schoonheid kwam,
        Met schijn-goed en bedriegelijcke reden
        Zij kreeg inganck, maar dat onnozel Lam
        En kan men hier gheen plaats in het hert besteden.
      
      
        Ia dat meer is, een wreed en boos gedrocht
        Dat niet met min', maar met toorn is ontsteken,
        Krijgt hier een plaats in herten onbedocht:
        Ziet eens, o mens! hoe verr' gij zijt geweken.
      
      
        Een dartel zin, dronken van spot en haat,
        Door-kruypt het hert met heimelijke listen,
        Een snoo wellust, die het hert subtijl verraad,
        Wordt plaats ghegunt, in het binnenst' van een Christen.
      
      
        Waarom en wilt gh' o hert, u eigen Heer,
        V liefste pand, den Auteur van u leven,
        Waarom en wilt gij niet beminnen meer
        Die u ziel spijst, als die ze wilt vergeven?
      
      
        Wat heeft u Heer, u God u ooit getoond,
        Wat voor een kwaad heeft hij u laten blijken?
        Dat gij hem staegh zo sturen wezen toont,
        Als of gij niet en woud na hem om kijken.
      
      
        Zal dan den Boel die hier u hert verleid,
        het Zij Mammon, nijd, wellust, of valse logen:
        Zal dan den boel brengen u zaligheid?
        Zo gij dat meynt, voorwaar gij zijt bedrogen.
      
      
        Keer om, keer om, en weest niet langer dwaas,
        Bekend u Heer, u Bruidegom vol minne,
        Ontfermt u zijns, hij staat en wacht eilaas!
        Oft u beliefd hem eens te laten inne.
      
      
        Beproefd het eens, en gaat met hem wat om,
        Brengt hij u niet der zielen blyschap mede,
        Zo heet dan al u boelen wellekom:
        Doch wat vreugd kander zijn in d'vremde stede?
      
      
        De steed' is vreemd, u Schepper hoortse toe,
        Als hij daar komt, gij voelt een zoete ruste:
        En nimmer wordt men Ziels ghelijckheyd moe,
        Daar die ontbreekt,is gheen volkomen luste,
      
      
        Elk boel brengt wel een weinig tijds vermaak,
        Maar vaste Echt gaat al die vreugd te boven:
        Het Schepsel mind natuurlijk zijn oorsaeck,
        Het blijft ontrust, alst daar van is verschoven.
      
      
        Gij zoekt wellust, hij wilse geven dij,
        Gij zoekt blijschap, hij wils' u doen genieten,
        Alleen dat hij, en niemand vremts en zij,
        Die deze vreugd u herte zoudt ingieten.
      
      
        Oorsaeck hier van is Liefdes zoeten brand,
        Die zelver wil het geliefde deugd bewijzen,
        Want Liefde weet dat er doch is niemand,
        Die als zij zelfs, de Ziel kan waarlijk spijzen.
      
    
  