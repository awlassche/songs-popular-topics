
    
      
        het WAs middag aan de zuiderzon,
        Als Thirsis, aan een koele bron,
        Dus uytte zijn gedagten,
        In het afzijn van zijn Roosemond,
        Die hij met smert verwagte.
      
      
        O Schaduw-rijke Streek! hoe zoet
        Doet gij mijn teer verliefd gemoet
        Herdenken aan die vreugde,
        Die gisteren in zoo'n Overvloed
        Mijn dwynend Hert verheugde.
      
      
        Dit is de plaats, hier is de bron,
        Daar ik gelijk Endimion,
        Gekust wierd onder het slaapen,
        En met de Zuster van de Zon
        Mogt suyv're Lusjes raapen.
      
      
        Hier kwam die schone tot mijn tre'en
        Daar ik met afgematte le'en
        In schaduw van des Elzen
        Te rusten lag, vol zoetighe'en
        Al kussend mij omhelzen.
      
      
        Hoe wierd mijn min-ziek Hert geraakt?
        Doe ik, zoo lieflijk, wierd ontwaakt
        Door uw zerp-zoete Kusjes.
        Ach! lieve Roosemond, hoe blaakt
        Mijn Ziel nog door die Lusjes.
      
      
        Dit was het endje van het Sermoen
        En Thirsis vreugde-zang, die toen
        Zijn gaatjes toe ging trekken:
        Op hoop, dat zij hem door een Zoen
        Weer op zou komen wekken.
      
    
  