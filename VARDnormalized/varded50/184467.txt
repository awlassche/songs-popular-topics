
    
      
        O Lam! ons enig Opperhooft,
        Die voor ons zijt gestorven,
        En voor een ieder, die gelooft,
        Het leven hebt verworven,
        Wij willen uwe Jong'ren zijn,
        En uwen Naame eren,
        En volgen, wijl wij, groot nog klein,
        Geen ander Hoofd begeren.
      
      
        De mens mag aan het spotten slaan,
        Of met ons zijn bewoogen,
        Dat wij veracht daar henen gaan,
        Wij zijn dog niet bedrogen.
        Aan onzen wandel zal men zien,
        Wat onze herten denken,
        Dat wij met d'oogen opwaarts zien,
        En d'aard' haar wellust schenken.
      
      
        het Is ons gans anders om het hert,
        Nu wij den Schat gevonden,
        Nu wij van allen nood en smert
        Bevrijd zijn door uw wonden.
        De vloek is weg, gij schenkt genaad',
        Wij staan op vrije voeten,
        En draagen wij des werelds smaad,
        Dat weet Gij te verzoeten.
      
    
  