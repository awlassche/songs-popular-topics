
    
      
        Hoe zucht een Pelgrim in dit leven,
        Gelijk een Balling in het vreemde land,
        Die uit zijn Vaderland verdreven,
        Vast dolen gaat, door bos en zand.
      
      
        Hij zag den dag zo dikmaals klaaren,
        En telt zo menig avond-stond,
        En noemt een heele rij van jaaren,
        Dat hij zich onderweg bevond.
      
      
        Ach! denkt hij, hoe lang zal het noch duuren,
        Eer ik mijns Vaders aangezicht,
        Naa zo veel overzuchte uuren,
        Aanschouwen zal in het heilig licht?
      
      
        Ach Vader! vriend'lyk boven maaten!
        Al liet een moeder ook haar kind,
        Noch zult gij het wormpje niet verlaaten,
        Dat zich op aard' in het stof bevind.
      
      
        Al moet het nu elendig bukken,
        En zuchten onder vreemde macht,
        Die het deerlijk zoekt te onderdrukken:
        Gij flaat het echter gaad' en acht.
      
      
        En zult het al zijn kwaad onttrekken,
        Gelijk de schone Zonneschijn
        Een sierlijk bloempje weet te wekken:
        Uit mest en stank, en steld het rein,
      
      
        En klaar, met schone geur en verwen,
        In vrijheid van de open lucht.
        Zo groend een leven uit het sterven,
        Zo geeft de dood een schone vrucht.
      
      
        o! Pelgrim troost u onderwegen,
        Al schijnt gij noch zo wijd van huis,
        Het is zo ver niet eens gelegen,
        Aan het endje volgt de rust, voor het kruis.
      
      
        Hoe willen wij ons eens verheugen,
        Als wij in het zalig Vaderland,
        Daar ons geen Turbaas raaken mengen,
        Als lieve Broeders, hand aan hand,
      
      
        Gaan wandelen door de Eng'le Koren,
        En spreken van de Pelgrims reis,
        En wat ons God daar heeft beschooren,
        Zijn groten naam tot lof en prijs.
      
      
        Dan zal het ons daar niet berouwen,
        Dat wij hier voor een korten tijd
        De ijdelheid niet wilde trouwen,
        Die haast vergaande ijdelheid.
      
      
        Weg wereld met u ijdel wezen,
        Gij zijt ons Pell'grims veel te min,
        Hoe schoon gij ook werd aangepreezen,
        Wij zetten u uit onzen zin.
      
      
        Daar is 'er een die wij beminnen,
        En die beminnens waardig is,
        Die spelt ons altijd in de zinnen,
        Zijn trouw en liefd' is ons gewis.
      
      
        Hij zal zijn minnaars niet begeven,
        Gelijk als gij o Wereld doet,
        Die haar, in het eindje van het leven,
        Verlaat en schoptse met de voet.
      
      
        Maar hij, die ons het hert doorgriefde,
        Zal ons naar het uurtje van de dood
        Eerst recht omhelzen met zijn liefde,
        En zetten zacht in zijnen schoot.
      
      
        Daar op zo willen wij het waagen,
        En doen de Pell'grimagie voort,
        En ons hier onderweg zo draagen,
        Als vreemde gasten toebehoort.
      
      
        Niet moet ons op den weg bekoren
        Van schone schyn of vleierij,
        Men sluit zijn ogen ende oren,
        En gaa het al maar recht voorbij.
      
      
        En of ons langs de vreemde wegen
        Veel strijds en tegenheid ontmoet,
        Daar is zo veel niet aan gelegen,
        Na het bitter proeft men best het zoet.
      
      
        o Eeuwig zoet! daar wij op hopen,
        Gij zijt het immers dubbeld waard,
        Dat wij het al om u verkopen.
        Ach! Vaderland zo schoon van aard,
      
      
        Hoe zal uw morgenstond opdaagen,
        In des Pell'grims nieuw ontlooken oog,
        Dan denkt men om geen regenvlaagen,
        Noch storm, die boven over toog.
      
      
        Al moet men hier een weinig strijden,
        En zukk'len in het vreemde land,
        De schone hoop kan ons verblijden,
        En schuiven het alles aan een kant.
      
      
        o Zonneschyntje van Gods herte,
        Wanneer gij aanbreekt in het gezicht,
        Dan balzemt gij des Pell'grims smerte.
        En al het geleden leed is licht.
      
      
        Een hand vol levens, met verlangen,
        Met ach! en zuchten door gebracht,
        En dan een eeuwig heil te ontvangen!
        Gelukkig, die het neemt in acht!
      
      
        Hoe menig is er al in vrede,
        En rust zo lieflijk en zo zacht,
        Die dezen weg ook heeft betreden,
        En ons in het Vaderland verwacht.
      
      
        Hoe vriend'lyk zal de Welkomst wezen,
        Van lieve Broeders onder een,
        Hoe loflyk, schoon en uitgelezen
        D'onthaalinge, en al het geen
      
      
        Wat aangenaam word uitgesprooken,
        Wanneer het broederlyke hert,
        Door het heilig liefde-vuur ontstoken,
        Tot een Fontein van reden werd.
      
      
        Bij het spreken wil het noch niet blijven,
        De Lofzang weld ten boezem uit,
        Om op een schone maat te drijven
        Met onuitsprekelijk geluid.
      
      
        Hoe zoet zal het woordje Jezus toone,
        Door het lof van het hoog verliefd gemoed.
        Ach Jezus! bloem van al het schone!
        Ach Jezus! bron van alle zoet!
      
      
        o Wereld, weg met al uwe weelde,
        Gij werd te klein bij het eeuwig groot,
        Wat zouw men zich in draf verbeelde,
        Daar God de ziel te bruiloft nood.
      
      
        Een Bruiloft! ryk'lyk overgooten
        Met onnadenk'lyk goed en zoet,
        Bij duizenden van Speelgenooten:
        Daar elk den ander lief ontmoet:
      
      
        Daar elk zich in des and'rens deugde,
        En schone gaaven hoog verblijd,
        Daar een Fontein van volle vreugde
        Geduurig weld in eeuwigheid.
      
      
        Daarom, o Pell'grim op der aarde,
        Weest maar geduldig, sterkt u moed,
        Het paareltjen is hoog van waarde,
        Daar gij de Pell'grims reis om doet.
      
      
        Het zal zo lang niet eens meer duuren,
        Uw weg kort al geduurig af,
        Door het snel voorbij gaan van de uuren,
        Tot dat de vlees-klomp valt in het graf.
      
      
        Dan is de ziel de kouw ontvloogen,
        Die haar onthield de vrije lucht,
        En jaaren lang heeft neer gebogen,
        Waar in zij veelmaal heeft gezucht.
      
      
        Weg oude huid, men zal niet treuren
        Om uw verlies en zwaare band,
        Wat beters mag de ziel gebeuren
        In het alderliefste Vaderland.
      
      
        o Pell'grim troost u onderwegen,
        Al schijnt gij noch zo wijd van huis,
        Het is zo ver niet eens gelegen,
        Aan het eindje volgt de rust voor het kruis.
      
      
        Dan valt gij in een vollen zegen,
        (Uit al dit wereldse gedruis)
        Door het bloed van Jezus ons verkregen,
        Uw Vader in zijn armen tehuis.
      
    
  