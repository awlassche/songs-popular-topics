
    
      
        HErt en hert vereend te zamen,
        Zoekt in God zijn enig goed,
        Kuische Geestes Liefde-vlammen,
        Drijven op naar des Lammes bloed,
        Dat voor genes Ouden Throone,
        In het rood bebloedt gewaad,
        En in zijne onschulds-kroone,
        Voor ons als geslachtet staat.
      
      
        Komt, ei komt, genade-kind'ren,
        En vernieuwt uw trouw-verbond;
        Zweert den Heiland, wie wil het hind'ren!
        Dat Hij God is, wij zijn mond,
        Dat Hij Hoofd is, wij de Leden,
        Dat Hij licht is, wij de schyn,
        Brengt Hij Kana√§n beneden,
        Wie wil daar geen Borger zijn?
      
      
        Maar grijpt ook tot zweerd en boge,
        Met Geloofs vereende hand;
        Gaan de golven nog zo hoge,
        Houdt in Liefde vasten stand,
        Tot des Vijands arm doorstoken,
        Tot het slangenbroedzel zwijgt,
        Tot het zonden-volk, verbroken,
        Zich voor Jesus voeten buigt.
      
      
        Maar, gij kind'ren ener Moeder,
        Houdet zulks op deze maat,
        Dat een ieder voor zijn Broeder,
        Gaarne Lijf en Leven laat.
        Zo heeft Jesus ons gelievet,
        Zo versmolt Hij in zijn bloed,
        Weet, dat het hem in het herte grievet,
        Zo de vrees u struikel'n doet.
      
      
        Ieder trek en noop den and'ren,
        Zijn zo dierbaar Godd'lyk Lam,
        Buiten het Leger na te wand'len,
        het Welk voor ons ter slachtbank kwam;
        d'Eene moet den and'ren wekken,
        Zo veel moog'lyk, man voor man,
        Alle kracht daar heen te strekken,
        Dat men Hem gevallen kan.
      
      
        'k Word' mijns Bruigoms stem nooit moede,
        'k Heb niets, dat zich Hem niet geeft,
        Wijl Hij niet met Leeuwen woede,
        Mij in het stof vertreden heeft;
        Maar nog door de dierb're stromen
        Zijnes bloeds met God verzoend,
        Ei! wie zal niet blyd'lyk komen,
        Dat hij weder lieft en dient!
      
      
        Halleluja, wat genaade!
        (Hoort het, Kind'ren wie gij bent)
        Dat een zondig' arme Maade,
        het Herte Gods als Liefde kent;
        Dat Hij, aller geesten Vader,
        Wezen, dat onzichtbaar is,
        Afgronds wonder, goedheits ader,
        Zo gans tastbaar na ons is.
      
      
        Liefde! Gij hebt ons geboden,
        Dat men liefde oeff'nen zal,
        O! zo maak dog onze dode,
        Traage zielen, levens vol,
        En ontfonk der Liefde vlamme,
        Dat een ieder merken kan,
        Wij, die zijn van enen Stamme,
        Staan te zaam voor enen Man.
      
    
  