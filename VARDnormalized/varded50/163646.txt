
    
      
        JCk voel mijn geest gedreven,
        En aen-geprickelt stijf,
        Om een Lof-sangh te geven
        Aan een Godtsaligh wijf,
        En aan haar vrom bedrijf.
        Om dit dan te beginnen,
        Met in-getogen zinnen
        Is het, dat ik aldus schrijf.
      
      
        Een Vrou begaeft met deughde,
        Is als een sonne-schijn,
        Die het al verlicht in vreugde,
        Alwaar haar stralen zijn:
        Zij is een medicijn,
        Die met haar lieflijk wezen,
        Haar liefste doet genezen,
        Van druk, verdriet, en pijn.
      
      
        Zij is een stille haven,
        En ruste voor de jeugd:
        Zij doet haar weergaed laven
        Met zoete lust, en vreugd,
        Daar door hem het hert verheugt:
        Het doet zijn geest versterken,
        Wanneer hij gaat bemerken,
        Haar wijsheid, en haar deugd.
      
      
        Zij is gelijk een wingerd,
        Vol druiven door malkaer.
        Als zij haar arme slingert
        Om haren weder paar,
        Wanneer hij flan[...]r en naar.
        In jammer soud' verstikken,
        Zo doet ze hem verkwikken,
        En maakt een vrolijk paar.
      
      
        Zij is een goude krone,
        Die op het hoofd des mans,
        Pronckt cierelijck, en schone,
        Meer als een Peerlen krans:
        Haar deugd is Hemels glans:
        Zij is een schat van minne,
        En ook haar Huis-gezinne
        Een onvervinb're schans
      
      
        Zij is een Hemels zegen,
        Een gave van de Heer
        Maar ik singh nooit ter degen
        Haar wel verdiende eer:
        Want zij verdiend veel meer.
        Wel hem, die zo een Vrouwe
        Gheschoncken wordt in trouwe,
        Door gunste van den Heer.
      
    
  