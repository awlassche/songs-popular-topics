
    
      
        "Het Is God die ieder mensenkind
        Zoo scherp aan zijn geboden bint,
        Dat aard' en hemel eer verga
        Dan dat een tittel blijve na.
        En of de werlt die waarheit wraakt
        En hier een regel tegen maakt;
        Haar daat en praat is eenderlei
        Los en ligtveerdigh allebei.
      
      
        Zij hangt een dikke schaduw aan
        En meint zij heeft Gods wil gedaan:
        Maar zoo gij haar wat dicht beziet
        het Geen dat ze meint en heeft ze niet:
        Of heeft ze wat dat daar na slaat
        Haar valsze meining maakt het quaat:
        Of is haar wit en meining goed
        Zij ergert door haar quaat gemoet.
      
      
        Zij Spiegelt wonderlijk en breet,
        En weet zoo het schijnt van all's bescheet,
        Van zaken die de schrift zelf spaart
        En of tot hoger tijd bewaard,
        Of die geen waarheit zelver zijn
        Maar slegts een hoog en ydlen schijn.
        Dus bintz' haar godsdienst aan een waan
        En laat de godsdienst ongedaan.
      
      
        Rolt haar een bede uitten mond,
        Of die is los en zonder gront:
        Of zij begeert niet daarze om smeekt
        Of zij verstaat niet wat ze spreekt.
        God roept zij als haar vader aan
        En laat haar kinderpligten staan,
        Waar door haar het vaderlijke hert
        Met recht van God onthouden werd.
      
      
        Zij weet dat alles naakt vertoond
        Voor God die in den hemel woont;
        En evenwel ontzietz' haar niet
        Het quaat te plegen daar hij het ziet.
        Dat Godes naam geheiligd zij
        Die bede voegt zij ook daar bij;
        Maar al haar doen en wandel t'zaam
        Ontheiligt en verkleint zijn naam.
      
      
        Zij bid om aanwas van het getal
        Dat Godes rijk bezitten zal,
        En zelver is zij traag en slap
        En hout noch andere van den trap.
        Zij wederstreeft Gods heilig woord
        En gaat in eigen opzet voort,
        En bid dat God zijn wil zoo heeft
        Als die van d'Englen werd beleeft.
      
      
        Zij bid om daaglijx brood met een;
        Doch is daar geenzints mee te vreen,
        Want haar begerig herte kent
        In overvloed noch maat noch end.
        Zij bid dat God haar schulden slaakt;
        Daar zyze daaglijx groter maakt,
        En vergt aan God vergeefzen last
        Met weg te doen het geen daaglix wast.
      
      
        Gelijk zij des naastens schuld vergeeft
        Wanneer hij zich vergrepen heeft,
        Zoo bid zij dat God mede doe;
        En roept aldus des Heren roe:
        Want heeft haar iemand iets misdaen
        Die gaat zij zeer wraakgierig, aan,
        Ja plaagt en trekt hem wel zoo hart
        Dat hij bij na verdwijnt in smart.
      
      
        Zij geeft haar oog' en hart' verlof
        Te gapen na bekoorings stof;
        En niettemin zij bid den Heer
        Dat hij die oorzaak van haar weer'
        En haar van alle quaat bevrijd
        En zelver maakt zij het haar niet kwijt.
        Des is haar bidden leugentaal,
        Of een lichtveerdigh woordverhaal.
      
    
  