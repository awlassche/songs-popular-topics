
    
      
        K'heb u nooit lief geheten
        Om u kost'lijck gheweyt:
        Noch ooglust, of waan weten
        En heeft mijn niet verleid:
        Maar om u deugd', en reinigheid
        Maar om u deugd', en reinigheid
        Mijn quaat geluk
        Druckt mijn in druk
        Deur dient mij van u scheid.
      
      
        Ach scheiden bitter scheiden,
        Scheiden met droefheid groot:
        Gij gaat mijn Jeugd' bereiden
        Een overdroeve dood
        Ach komt o troost aan ziet mijn noot,
        Ach komt o troost aan ziet mijn noot,
        Ziet hier mijn hart
        Vol pijn en smart
        Van lief en hulp ontbloot.
      
      
        Viert Maagden Jongelingen
        Met schreien mijn uitvaart,
        Mijn lof met rou wilt zingen
        Als men mij stopt in d'aart,
        Stelt op mijn graft des woorden waart,
        Stelt op mijn graft des woorden waart,
        Des Steen bevat
        Die te Lief had,
        En sturf van Liefd bezwaard.
      
      
        Wil de dood mijn leven spaaren,
        Zo zal k' indien ik kan
        T'eynde der wereld vaaren,
        Zo sie'k mijn leit niet an:
        Maar ik mistroostigh' jonge Man
        Maar ik mistroostigh' jonge Man
        Waar dat ik ga,
        Waar dat ik staa,
        Het volgt mij achteran.
      
      
        Zo ik de dood moet smaacken
        Begeer ik deze beed',
        De Huizen met zwart Laacken
        Rouwig en statig cleet:
        Luid op het droefste dat men weet
        Luid op het droefste dat men weet
        O draaghers hoort
        Gaat niet ras voort
        Maar droeve schreeden treet.
      
      
        Ben ik hier toe geschapen
        Te lijden deze strijd,
        Kunt gij met rust noch slapen
        Lachen, of syn verblijd?
        Mijn bleecke schim met naar ghecryt,
        Mijn bleecke schim met naar ghecryt,
        Zal u voorwaar
        Noch volgen naar,
        Na't einde van mijn tijd.
      
      
        Adieu ik schei met smarten
        Van u die ik verhief
        Adieu zeg ik van harten,
        Adieu ontrouwe Lief:
        Denkt om mijn treurige Minnebrief
        Denkt om mijn treurige Minnebrief
        d'Welck was beklat
        Met traantgens nat,
        Tuygende t'ongerief.
      
      
        Adieu Vriend' en Vijanden
        Die m' gunnen goed of quaat
        Ik trek in vreemde Landen:
        En troosteloos verlaat
        Mijn geboorte Stad ende staat
        Mijn geboorte Stad ende staat
        Adieu ik tij
        Lief denkt om mij
        Alst wel, of kwalijk gaat.
      
    
  