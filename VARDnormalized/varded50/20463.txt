
    
      
        O ! Jesu, lieve Heer, kastijdt en slaat mij hier,
        Op dat ik mag ontgaan het eeuwig Helsche Vier,
        Om dat gij goede God, mij van dit Vier wilt sparen,
        Wijst gij mij dikwijls weg, om me'er tot u te na'ren.
      
      
        En schoon gij als vergramt, mij somtijds van u stoot,
        Dan gij mij meerder trekt, en vyerigh tot u nood;
        Gij brengt den ouden Mens zeer menigmaal in het lijden
        Op dat het strekken soud' den Nieuwen tot verblijden.
      
      
        De ziekte die gij zendt, daar d'ouden Mensen voor vreest,
        Verkwikt den nieuwen Mens, en van zijn quael geneest.
        Brengt gij den ouden Mens door armoed' in bezwaren:
        Den Nieuwen krijgt zijn wens, en Geestelijk welvaren.
      
      
        U maakt den laster-mond den ouden Mens bezwaard,
        Den Nieuwen door zijn Denkt is altijd onvervaard.
        U kan de leugen-tael den ouden Mens doen kwijnen:
        Den glans des nieuwen Mens die zal te beter schijnen.
      
      
        Wanneer de droeve Dood den ouden Mens genaakt:
        Den Nieuwen uit zijn nood in het eeuwig leven raakt.
        Laat komen alle druk, het en kan ons geenszins deren,
        Moet al die God bemint, heel tot haar besten keren.
      
      
        Strijdt in mij, Jesu Heer, weest voor mij in den strijdt
        Want gij mijn Zweert, en Schilt, en Overwinning zijt,
        Gij kond door uwen Geest mijn Ziele meer verkwikt
        Als al des Duivels macht de zelve kan verschrikken.
      
      
        Heer ! (zo het mij zalig is) schenckt mij vrij bitter drank
        Tot stichting van mijn Ziel, geef dat ik u maar dank
        Geeft mij tot uwer eer vrij vaderlijke slagen,
        Daar me'e ook goed geduld: Ik wilse garen dragen.
      
    
  