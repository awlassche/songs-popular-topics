
    
      
        Waakt op, waakt op, wie dat gij zijt,
        Och Mensen en neemt geen respijt,
        Van dage tot dage lange,
        Doch redelijk u zelven kwijt,
        Daar mocht noch komen na dezen tijd
        Vervolging wreed en stranghe.
      
      
        Niet al die roepen Here Heer,
        En zullen komen na Gods leer
        In het Rijke der Hemelen schone,
        Of gij en betert u langs zo meer,
        Doet ghy’t niet, u wacht groot verzeer,
        Gij faelt des levens krone.
      
      
        Wat helpt dat gij den name draagt,
        En dat uwen naasten over u claeght,
        Gij en wilt u niet verweren,
        Ik zorge dat God zo kwalijk behaagt
        Dat gij na uwen naasten niet en vraagt,
        Hoe zal dat in het Oordeel passeren.
      
      
        Het zijn vast sorghelijcke tien,
        Och Mensen wilt in tijds toezien,
        Dat wij zijn vruchtbaar bomen,
        Aan de vrucht kan men den boom bespien
        En aan de werken kennen de lien,
        Dit en zijn vrij gheen dromen.
      
      
        Noch stater klaar geschreven expris
        Wee der Wereld van arghernis
        Nochtans is het noot te geschieden,
        Maar wee hem die den Iudas is,
        Op hem komt alle deze les,
        Och vrienden wilt u mijden.
      
      
        Voorwaar, voorwaar, sprak Christus noch,
        Wie niet en is zonder bedrog
        Herboren als kinderen cleene,
        Maar suyght altijts het oude soch,
        Te spade zult gij u bedincken doch,
        Gij mist Gods rijke reene.
      
      
        Die stout hoogmoedig deure treen,
        En zullen mogen komen neen
        In die Hemelse zale,
        Die in pronken haren tijd besteen,
        In het herte en zijn zij niet met vreen,
        Aan de liefde salt haar falen.
      
      
        Al haddy sulcken gelove groot,
        Om iemand te helpen uit den noot,
        Oft om bergen te verzetten,
        En hebdy gheen liefde tot in den dood,
        En draagt gij maar den name bloot,
        Onvolkomen salt u letten.
      
      
        Och staat vromer in der liefden staat,
        Al met Gods Geest neemt u beraad,
        En wilt niet slaperig henen drijven,
        Als die dwaze Maagden kwaad,
        Om olye kwamen zij veel te laat,
        Zij moesten buiten blijven.
      
      
        Zij zal komen in het Oordeel zaan,
        Die schapen uit die bokken doen gaan,
        En stellense daar allene,
        Dan oordeelt hij hoort mijn vermaan,
        Tussen schaep en schaep zeer nauwe beraen,
        Verstaat wat dat ik meene.
      
      
        Gods kinderen zijn gheleken klaar,
        Gelijk het goud beproefd eenpaar,
        Tegen die aarde groot van machte,
        Och ofter van duizend drie zalig waar,
        Hoe verheugde haar die Hemelse schaer
        En verblijden in het gedachte.
      
      
        Vrienden hier hebt ghy’t wel verstaan,
        Hoe’t met den rechtveerdigen nauwe zal gaan,
        In het Boek des Levens geschreven,
        Maar zijt God der vreden onderdaan,
        En zijt in liefde wel beraen,
        Zo zult gij eeuwig leven.
      
      
        Salt met die zo nauwe staan
        Die voor den Heer rechtveerdig gaan,
        Waar zullen ze dan verschijnen
        Die op Gods woord gheen acht en slaan,
        Zij sullent noch bekennen zaan,
        Naar den dood al in de pijne.
      
      
        Och vrienden hebt hier doch opmerk,
        Slaat acht op uwen handel werk,
        Och wilt u beter bedincken,
        Vreest God al in des Hemels perk,
        Hij zal komen met machte sterk,
        Al in de Wolken blinken.
      
      
        Haast u eer dat gij komt te laat,
        Haast u met Loth uit Sodomaet,
        Haast u van der vlammen sparcke,
        Haast u eer den sundvloed over gaat,
        Haast u zoekt enen toeverlaat,
        Haast u met Noe in de Arcke.
      
      
        Prinselijk volk wilt mij verstaan,
        Ten is om genen roem gedaan,
        Dan tot den prijs des Heren,
        Neemt doch ten besten aan,
        Want ik zegge dat alzo zal gaan,
        T’is tijd wilt u bekeren.
      
    
  