
    
      
        AEnhoort doch Vissers al,
        En Landlieden te zam,
        Die wonen in het dal,
        Al van Maas-sluis bekwaam,
        Het geen daar ik af spreeck,
        Is van de Visserij,
        Daarom, daarom, daarom
        Wilt eens toehoren blij.
      
      
        Wij die ons generen
        Al met de Visserij,
        En in de soute Zee,
        Al tezamen varen blij,
        Op Gods genade uit;
        Om Vis te vangen fijn,
        Laat ons, laat ons, laat ons
        Doch altijd dankbaar zijn.
      
      
        Als wij varen van het Land,
        Om ons Nering te doen,
        Bij Noorden of aan het Sant,
        Zo wij dan best vermoen,
        Met halen, schieten goed
        Wij ons generen fris:
        Al om, al om, al om,
        d’Ele levende is.
      
      
        Als het stormt en als het waeyt,
        Zo doen wij zulks niet,
        De kabels wordt gepaeyt,
        Elk loopt om laegh met vliet,
        Om zo bevrijd te zijn,
        Van het water wreed en fel,
        Dat dan, dat dan, dat dan,
        Loopt over het schip rebel.
      
      
        Dus ziende wij de dood,
        Voor ogen t’aller tijd,
        Want de Zee is zeer groot,
        Ook hoog en daar toe wijt.
        Ons scheepken is zeer klein,
        Van hout en ijzer t’saem,
        Als dan, als dan, als dan,
        Zo roepen wij bekwaam.
      
      
        O Here God van waart,
        Ziet ons aan in den noot,
        Wij bennen heel bezwaard,
        Het onweer is te groot !
        Dit bidde duert zo lang
        Als het stormt ende rast,
        Zo dat, zo dat, zo dat,
        Wij zijn geheel verbaasd.
      
      
        Maar zo haast als de Heer
        Het weer vervallen laat,
        Een ieder even zeer
        Van vuyle dingen praat:
        Het onweer is uit het hoofd,
        Den Heer werd niet geacht!
        En zo, en zo, en zo
        Werd den tijd door-gebracht.
      
      
        Als nu de reis voortaan
        Op het einde loopt eerbaar,
        Zo komt den Stier-man staan
        Al bij zijn volk zeer klaar,
        En zeid wel mannen ziet
        De wind is goed confuys,
        Zouden, zouden, zouden
        Wij niet zeilen na huis.
      
      
        Dus slaan zij t’saem den raad
        Het volk en den Stierman,
        Valt het uit goed of kwaad
        Daar spreekt men dan niet van:
        Het zeil werd opgezet,
        De koers die werd gezet,
        En daar, en daar, en daar
        Moet wezen op-gelet.
      
      
        Als wij dan komen
        Op Maas-sluis na ons wil,
        Straks in de Brandewijn,
        Men staat niet lange stil:
        Men denkt niet op de daad
        Die God bewezen heeft,
        Die ons, die ons, die ons
        Een behouden reis geeft.
      
      
        Och het kan niet bestaan
        Met ons Vissers gelijk,
        Dus in de kroeg te gaan,
        Men denkt niet op Gods Rijk!
        Dat ons zeer nodig is:
        Och laat ons daar na spoen!
        En doch, en doch, en doch,
        Altijd het beste doen.
      
      
        Ziet dat wij t’saem dit deen,
        Als de reis komt uit Zee,
        Met bidden en geween
        Ons zelven maakten ree:
        En met een dankbaar hert,
        Besochte Godes Huis,
        Gewis, gewis, gewis,
        het Sou beter gaan op Sluis.
      
      
        En als de Here goed
        Ons geeft een moye reis,
        Wilt den armen met spoed
        Mee delen na den eis:
        Zo wie dit niet en doet
        Noch nimmermeer betracht,
        Die zal, die zal, die zal,
        Van God werden veracht.
      
      
        Want als den lesten dag
        Voor ons mensen komt aan,
        Dat wij met droef geklag
        Zullen voor het oordeel staan,
        Dan zal de Here goed,
        Spreken met goed verstand,
        Tot zijn, tot zijn, tot zijn
        Uitverkoren valjant.
      
      
        Komt mijn gezegende,
        In deze woning schoon,
        Het is voor u alree,
        Des levens gulde kroon:
        Dewelck u was bereid,
        Van den beginne aan,
        Nu zult, nu zult, nu zult
        Gij het Hemelrijk ontfaen.
      
      
        En tot de gene die
        Daar staan ter slinker zij,
        Zal hij met woorden straf,
        Toespreken alzo vrij,
        Dat zij van schrik en vrees
        Niet wetende waar heen:
        Al van, al van, al van
        Des Heren straffe reen.
      
      
        Ik heb dorstig geweest
        Gij gaaft mij niet tot baat,
        En hongerig bevreesd,
        Gij hebt mijn niet verzaad:
        Ook gaaft gij mijn geen kleed,
        Want ik was naakt en bloot,
        Daarom, daarom, daarom
        Ik u geheel verstoot.
      
      
        O Heer wij hebben u,
        In armoed’ nooit gezien!
        Daarom verhoord ons nu/
        En laat het niet gezien
        Dat wij zouden vergaan:
        In droefheid angst en pijn!
        Maar Heer, maar Heer, maar Heer,
        Wilt ons genadig zijn.
      
      
        Hier en is geen genaed’
        Voor u in dezen staat,
        Den tijd die komt te spaed’
        Zo dat het is te laat:
        Dus gaat in het helsche vier
        Ik heb u nooit gekend,
        Daar zult, daar zult, daar zult,
        Gij lijden veel ellent.
      
      
        Oorlof nu al-gemeen,
        Laten wij op des tijd,
        Ons zelven gaan bereen,
        En nemen geen respijt,
        Want de Here komen zal
        Als een dief in der nacht,
        Als wij, als wij, als wij
        Daar minst zijn op verdacht.
      
    
  