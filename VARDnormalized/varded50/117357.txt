
    
      
        Zoet gezelschap die hier het zamen
        Zijt gekomen om de tijd,
        Die zoo vlugtig heene glijd,
        Tot grootmaking van Gods namen
        Te besteden; en tot deugd
        Op te wekken; dat verheugd.
      
      
        Het geloof maakt ons tot leden;
        Leden van het gezegend hoofd,
        Dat zijn zalving heeft belooft,
        Om die gaven te besteden,
        Tot den opbouw van het gemeen
        Door den Geest zoo zijn ze Een.
      
      
        Laat ons dan malkandr'en stigten,
        Ieder zijn talent aanleid,
        In de liefd' en nedrigheid,
        Om te sterken, t'onderrigten
        Breng zoo het oud' en nieuwe voort,
        Uit uw schat van het hart, en het woord.
      
      
        Kom laat ons Gods lof uitgalmen
        Die volmaakt is, Eeuwig leeft,
        Wiens wij zijn, en alles geeft,
        Prijs, en roem zijn naam met Psalmen
        Want zijn grote goedigheid,
        Duurt tot in der eeuwigheid.
      
      
        Zing en juig dat het geschater
        Klink, al was het de Waerelt door,
        Dat veel doven daar door het oor
        Open raken, van het geklater,
        Om met ons zijn goedigheid
        Te vermelden voor altijd.
      
      
        Loof hem die nooit werd volprezen,
        Loof hem die zijn Zone zond,
        Ons opneemt in het Verbond,
        Schuld vergeeft, en heeft genezen,
        Maakt tot zijnen dienst bereid,
        Loof hem tot in eeuwigheid.
      
      
        Laat de dwaze Waereld-lingen,
        Met ons blijdschap nu voortaan
        Spotten het geen zij niet verstaan
        Als wij Gods Lofzang zingen,
        Daar haar vreugde, en getier,
        Is als doornen in het vier.
      
      
        Want haar blijdschap is kortwijlig
        het Lagchen is gepaard met smert,
        Na-berouw, doorpriemt het hert,
        Eenzaam zijn zij nimmer veilig,
        Dood en oordeel is voor haar,
        Vreeslijk? is die staat niet naar!
      
      
        Onze blijdschap is bestendig:
        Onze vreugd veroorzaakt vreugd,
        Nagedagten maakt verheugt;
        En wij vinden vreed' inwendig;
        Vrezen niets, en na de dood,
        Zoete staat, de vreugd vergroot.
      
      
        Zoet gezelschap zijt gedagtig,
        Dat gij tot Gods ere leeft,
        Die uw zien een voorbeeld geeft,
        Bid hem want wij zijn onmagtig,
        Dat hij door zijn geest ons sterk,
        Ijverig steeds in het goede werk.
      
      
        Aan de Priester Rok daar hingen,
        Granaat-app'len op een rij,
        Held're klokskens tussen bei,
        Wat beduiden ons die dingen,
        Dat als men het geluid bespeur,
        Ook den wandel geef zijn geur.
      
      
        Here geef ons daar toe kragten,
        Dat uw lof steeds werd verbreid,
        Wand'len in gehoorzaamheid,
        Van u wij die kragt verwagten,
        Is ons werk hier afgedaan,
        Laat ons in u vreugde gaan.
      
    
  