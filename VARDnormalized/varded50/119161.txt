
    
      
        HEelmeester Israëls, wiens Balsem ziele-wonden
        Geneest; ja het leven zelf aan doden weder schenkt:
        Gij zijt tot heling van het gebroken hert gezonden:
        'k Bid dat Gij ook aan mij elendige gedenkt!
      
      
        Hier lig ik neêrgestrekt als in Bethesdâs zaalen.
        Ach kom, bezoek mij zelf! ik kan niet tot u gaan,
        Tot mijn genezing helpt geen Engels nederdaalen:
        Op meerder prijs en moeit komt mijn herstel te staan.
      
      
        Gij ondergingt eens zelf veel wonden, striemen, slagen:
        Gij stortte water uit, en dierbaar herte-bloed:
        Dus droegt g' als Borge voor uw volk hun pijn en plagen,
        Tot hun bevrijding; mits Gij dus hun schulden boet.
      
      
        Gij ledigde voor ons den bitt'ren droessem-Beker:
        En uwe krankheid bragt voor ons gezondheid aan.
        Spreek slechts een woord; dan is ook mijn genezing zeker.
        'k En wil, 'k en mag, 'k en kan tot niemand anders gaan.
      
      
        Ik weet al drong de plaag door het innigst merg en schonken;
        Al was de breuk zo wijd gelijk een volle zee;
        Al was het kwaad tot in de ziel zelf neer gezonken:
        Waar Gij de hand aan slaat, dat red Gij van zijn wee.
      
      
        Ach 'k ben van top tot teen maar ene teister:
        En hoofd, en hert, en al is even zeer gebuild.
        'k En vind in het wereld-rond verband, noch zalv', noch pleister;
        Zo dat het kanker-vuur meer voort-eet en vervuild.
      
      
        Hoe is mijn gants gestel geschonden en verplettert!
        De ziel en is niet meer als heel het lichaam vrij:
        Bebloed en krachteloos, vol smerten en verettert.
        Zo g' ijmand nodig zijt, Gij bent het ook aan mij.
      
      
        Ik geev mij over in uw hand, tot uw begeren:
        Snijd, brand, daar het nodig is; vliem het diepe zeer vrij op;
        Doorpeil; ruk af de roov', daar het onder zou verzweren;
        Neem weg het verdorven vlees; druk uit ook d'etterprop.
      
      
        Maar kom, en breng dan mee uw wieken en verbindzel:
        Past toe uw bloed en Geest: giet oly en giet wijn,
        Die zuivert en verzacht: omkleed met uw bewindzel.
        Geneest mij, Heer! ik zal dan wis genezen zijn.
      
      
        Maakt Gij mij zo gezond; 'k zal u mij zelven geven:
        En lijf en ziel zal aan uw dienst zijn toegewijd.
        Ik zal dan dankbaar, tot uw roem, voor eeuwig leven:
        Wijl Gij mij het leven schenkt, en van de dood bevrijd.
      
    
  