
    
      
        HEbt gij, o Jeugd: niet lang gezien,
        Hoe dat men moet de wellust vlien
        Gij jonge Spruytjens van het zoete leven,
        Hoe gaat gij u dus overgeven?
        Totte slemp, totte demp, totte lust, totte vreugd,
        Totte jacht, totte pracht, totte praal en geneughd,
        Totte dronk, totte smaad, totte schand,
        Tot een Zot, tot een spot, tot een Nar, tot een Aap,
        Tot een Uil, tot een Swijn, tot een Leeuw, tot een Schaep,
        Als Tyribus in het land:
        En gaat zo dartel heen,
        Met wulpsche plompe ze'en:
        En denkt gij niet dat de gulde tijden
        Van u Lent daar heene glijden?
      
      
        Gij jaagt en vlieght zo enbedacht,
        En hebt op tijd noch leven acht:
        In zulk gevaar zo gady razen,
        En gij swerft als de dertle dwazen:
        Over bos, over veld, over duin, over strand,
        Over berg, over dal, over hei, over land.
        Door het vier, door de kou, door het vocht:
        Daar ze smeert, daar ze teert, daar ze vist, daar ze vinckt,
        Daar ze troeft, daar ze schroeft, daar ze drinkt, daar ze klinckt
        Met sulcken vuil gedrocht,
        En in des wulpsche vlucht,
        Past gij op eer noch tucht,
        Ei, verschoont de bloem van uwe Jaren,
        En wilt d'eedle ziele sparen.
      
      
        Al u vermaak is ijdelheid,
        Ja lichter als de wind die weyd,
        U roem is snelder dan de dagen,
        En zo ras als de wintervlagen:
        Als een bel, als een bal, als een pijl, als een rook,
        Als een bloem, als een blad, als een loof, als een smook,
        Als een ebb', als een stroom, als een vloed:
        Als een spoel, als een spil, als een rad, als een snee,
        Als een glas, als een ijs, als een sou, als een zee:
        Zo los staat u het gemoed:
        En is als lichte stof:
        Gij hebt doch gants geen lof
        Maar schand en oneer zijn u kronen,
        Die u lelijk zullen lonen.
      
      
        U Loon dat staeter al gereed
        En komt u treffen eermen het weet
        Dan voeldy zelf de zware plagen,
        Die gij, lacy: zult moeten dragen:
        In u oog, en in u neus, in u oor, in u tong,
        In u hand, in u tand, in u milt, in u long,
        In u blaas, in u nier, in u been:
        In u buik, in u heup, in u maegh, in u kuye,
        in u net, in u rugg', in u zij, in u dye,
        In lever, arm en scheen:
        En al de leden door,
        Zo kruipt de pijne voor
        Die gij met u dertle zinnen
        Dus hebt na gejaagd in het minnen.
      
      
        Wat raad om uit des slavernij
        Dit domme wicht te maken vrij
        Om dat van het kwade pad te keren
        En doen treen in den weg des Heren?
        Door de schrik, door de vrees, door de pijn, door de smert,
        Door de roe, door de smaad, door de schand in het hert:
        Door de geest, door de wil, door de lust,
        Door de boet', door berouw, door ge[...], door de tucht,
        Door de hoop, door de liefd, door het geloof, door het gezucht,
        Verkrijgt het weder rust:
        En valt verslagen neer,
        En bid dien groten Heer,
        Dat hij zijns slaafs en zondig leven,
        Hem genadig wil vergeven.
      
    
  