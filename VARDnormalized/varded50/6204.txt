
    
      
        ALs Pieter-man// niet slapen kan
        Door het peizen om de Vrijster,
        Zo kleed hij hem// en heft zijn stem,
        Tot zingen, als een Lijster.
      
      
        Doch zijn gezang// gaat droef en bang,
        Doordien het hart van binnen
        Met zoete smart// geprickelt wardt,
        Van wegen zijn Vriendinne.
      
      
        Dus gaat hij zacht// op het onverwacht
        Voor het venster van zijn Grietjen;
        Al waar hij spelt// en mede queelt,
        Een aardig Minne-Liedtjen.
      
      
        Als Grietjes hart// dan wakker wart,
        En de Ooghjes zich ontsluiten:
        Zo komt zij aan// de Venster staan,
        En steekt het hoofd daar buiten.
      
      
        Als Pieter haar// dan wordt gewaar;
        Hij zegt: ach Lief! u ogen
        Die lichten mijn// als het Ster-gheschijn,
        Van des Hemels blaeuwe bogen.
      
      
        V schoonigheydt// o zoete Meid!
        Heeft mij niet laten rusten;
        Mijn docht in het slaap// mijn lieve Schaep:
        Dat ik u Wangen kusten.
      
      
        Dit dromen zoet// heeft mij het gemoet
        Met ijver gaan ontsteken;
        Ik most op-staen// en tot u gaan,
        Of't hart scheen mij te breken.
      
      
        Hier zijnde wil// ik heus, en stil
        Met u mijn tijd verdrijven.
        God geve maar// dat ik daar naar
        V schoonheid mag beklijven.
      
      
        Hierom Vriendin// is het met u zin:
        Wilt mij daar binnen laten:
        Schout Klappers kwaad// die vroeg en laat
        Gaan snoff'len langs de straten.
      
      
        Dit Venus Kind// vriend'lijck gezind,
        Heeft het deurtjen op-gesloten,
        Dies zij dan van// haar Pieter-man
        Veel kluchjes heeft ghenooten.
      
    
  