
    
      
        O Spiegel aller deugd,
        Met wat een wonder vreugd,
        In u God is gekomen,
        U, die om u nedricheydt,
        (Die u tot hem heeft bereid)
        Tot Moeder heeft genomen.
      
      
        Maar met wat groot jolijt
        Hebt gij zo langen tijd
        Die soetste vrucht gedragen,
        In u lichaam en u hert,
        Vrij van ghewalgh en van smert,
        In die gewenste dagen.
      
      
        Maar als de ure kwam,
        Dat u schoon hemels lam
        Werd zonder wee geboren,
        Uwen Schepper en u kind,
        Van u zo vierich bemint,
        Uit dusenden verkoren.
      
      
        Wat aldergrootste vreugd
        Heeft u doen het hert verheugt,
        Doen zwemmen in welluste,
        Als gevoegd hij van u werd
        Vast aan u moederlijk hert,
        En gij hem soetjens kuste.
      
      
        Gij saeght hem zijnen dorst
        Verzaden aan u borst,
        Die hij weer moest vervullen,
        Hem, die het all' hier kleden moet,
        Hebt gij ghewonden met spoed
        In lijnen en in wullen.
      
      
        Gij waart zijn onderdaan,
        Waar van gij had ontfaen
        Ziel, lichaam en 'theel wezen,
        Maar hoe kost hij dus bekent
        U, hem te aanbidden gewend,
        Ook onderdanig wezen?
      
      
        Lof, alle eer zij hem,
        Hem prijse alle stem,
        Die u dus heeft verheven,
        Op dat gij, door u ghebedt,
        Weirt all' dat ons hier belet
        Om eeuwelijk te leven.
      
    
  