
    
      
        Godtsaligh zal hij wezen
        Die arm van geeste is,
        Want het Hemelrijk aan dezen
        Al toe-behoort gewis.
      
      
        Ook zalig zijn die mensen
        Die saght zijn van gemoet,
        Zij zullen na haar wensen
        Bezitten de aarde goed.
      
      
        Zij mogen zalig hieten
        Die zijn in druk en rouw,
        Zij zullen troost genieten
        Van God den Here trouw.
      
      
        Die zeer na recht verlangen
        Zijn zalig in haar staat,
        Zij zullen wel ontvangen
        En werden heel verzaad.
      
      
        Die mee-lijdt met zijn naasten,
        Is ook in zaligheid,
        Want voor hem zal ten laatsten
        Genade zijn bereid.
      
      
        Die het harde zuiver houwen
        Zijn zalig al gelijk,
        Zij zullen God aanschouwen
        In het eeuwig Hemelrijk.
      
      
        En zalig is hij mede,
        Die te allen tijd bemindt
        De deughdelijke vrede,
        Die zal zijn Godes Kind.
      
      
        Die om gereghtigheede
        Veel lijdt, ook zalig is:
        Want hem behoort alrede
        Het Hemelrijke wis.
      
      
        Godtsaligh sijt gij tezamen,
        Wanneer gij wordt gehaat,
        Wanneer zij uwe namen
        Uit doen, gelijk als kwaad.
      
      
        Wanneer zij als verbolgen,
        U tonen alle spijt,
        Om mijnens wil vervolgen,
        U aandoen vals verwijt.
      
      
        Als gij des swarigheede
        Om mijnen name lijdt,
        Is in den Hemel rede
        Uwe loon, dus weest verblijd.
      
      
        Zij d'Heylige Profeten
        Alzo hebben gedaan,
        Haar Vaderen te weten,
        Die haar zijn voor-gegaan.
      
      
        Maar wee zij u gij Rijken,
        Wee die hier sijt verzaad;
        Want u-lie al gelijken
        Te waghten honger staat.
      
      
        En wee moet gij verbeiden
        Die hier in weelde laght,
        Want gy-lie zult nog schreyden,
        En wenen met beklaght.
      
      
        Als gij van mensen mede
        Lof krijgt, wee op uw hals;
        Want zij ook alzo dede
        Aan de Profeten vals.
      
    
  