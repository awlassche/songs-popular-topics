
    
      
        ALs onzen Heer was van de dood ver-re-sen,
        En aan verscheiden was geopenbaard,
        En dit waarachtig wierdt gezeid te wezen
        Aan Thomas, gants door ongeloof vermaard:
        Zo heeft Hij het willen
        Geenszins nemen aan,
        Hij achten het grillen,
        En gheen recht vermaan,
        In ong'loof bleef Hij staan.
      
      
        Al wat zij zeiden hem, het en kon niet baten,
        Daar was niet een die kon bewegen Hem:
        Hij liet elck-een na zijn believen praten,
        Hij bleef versteend van harde, en van stem;
        Hij sprak des reden,
        Ik geloof het niet:
        Tot dat de leden
        (Die Longin doorstiet)
        Mijn oog verrezen ziet.
      
      
        het En zij ik in zijn handen zie de wonden,
        De gaten ook der nag'len die Hij heeft,
        Wien onlangs heeft de bitt're dood verslonden,
        Wien gij mij zegt dat glorieus nu leeft,
        'k Zal het niet geloven,
        Doet al wat gij doet,
        Gij spreekt den doven,
        'k Neemt niet aan voor goed,
        'k Ben niet zo slechten bloed.
      
      
        het En zij dat ik mijn vinger kom te leggen
        In de plaats der nag'len, die noch open staat,
        Zo zal ik niet (zegt al wat gij wilt zeggen)
        Geloven alle uwe malle praat.
        'k Wil in zijn zijde
        Leggen mijne hand,
        'k Zal dan belijden
        Met verlicht verstand,
        Dat leeft mijn liefste Pand.
      
      
        Maar ziet! als in dit ongeloof acht dagen
        Versteend, de Apostel Thomas had volhart,
        Die na all' het zeggen niet had willen vragen,
        Maar in zijn ongeloof bleef gants verward,
        Zo is vernomen,
        Dat onze lieven Heer
        Is ingekomen
        Met een grote eer,
        Waar de Elve zaten ne'er.
      
      
        Sint Thomas, die voor des niet was gebleven
        Bij all' die geen die waren te zam by-een,
        Die was daar nu; en heeft gezien in het leven
        Den Zone Gods, den Heer ons all' gemeen:
        Die zei voor deze,
        Jesum niet te zijn
        Uit het graf verrezen
        Na zijn bitt're pijn,
        Door het ongeloofs fenijn.
      
      
        Ja niet alleen heeft Thomas toen aanschouwen
        Het vriend'lijck wezen van den Opper-Heer:
        Maar om dat Hij sou worden wederhouwen
        Van het ongeloof, het welk Hem versteend hiel zeer,
        Zo zei blijmoedig
        Christus, vol van min,
        Brengt, Thoma! spoedig,
        Hier uwe vinger in.
        Volbrengt nu mijne zin.
      
      
        Voelt, Thoma! nu de wond' van mijne zijde,
        Blijft niet staan stil, maar brengt hier voort uwe hand,
        Blijft niet hertneckigh, Thoma! wilt belijden,
        Dat ik U Heer ben; het ong'loof zet aan kant.
        Als dit gesproken
        Jesus Christus had,
        Zo is ontlokken
        Dit verdoofde vat,
        het Welk toen tot Christum trad.
      
      
        De Apostel Thomas op dit woord getreden
        Tot Jesum Christum, voelden zijne wond:
        En ziet! Hij heeft met luider stem beleden,
        Met het hart gelooft, gesproken met de mond
        Des woorden krachtig,
        Mijnen Heer zijt Gij,
        Mijn God Almachtig,
        'k Wil hier blijven bij,
        Leed is mijn zonden mij.
      
      
        G'lijck Thoma! wilt van uwen Heer verkrijgen,
        Dat wij verlaten onze zonden nu;
        Dan zullen wij nooit uwe lof verzwijgen,
        Maar zullen altijd groot'lijcks loven U:
        Wilt ons verwerven,
        Dat wij na des tijd,
        Den Hemel erven,
        Waar elk is verblijd,
        Waar nimmermeer is strijd.
      
    
  