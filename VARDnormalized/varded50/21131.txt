
    
      
        DE liefde, die u heeft gesloten,
        Moet door de trou al meer vergroten;
        Zo blijftge in gestage vreugd,
        O! zoete Twee, tot dat de Jaren
        Verand'ren uwe blonde haren,
        En stremmen uwe radde Jeugd.
      
      
        O! goede God, stort uwe zegen
        Op hen, gelijk een Ochtend-regen,
        Die Bloem en Kruid tot wasdom voedt,
        Dat alles wat ze t'saem beginnen
        Gedy tot nut, om zo te winnen,
        Bij het aerdtsch, voor al het Hemels goed.
      
      
        Ei! laat de Bruid, naar u behagen,
        Toch als den Wijn-gaard vruchten dragen,
        Ter rechter, en bekwamer tijd,
        Dat, als een Kroon, hun Kind'ren blijven
        Rondom den Dis, gelijk Olijven,
        Wiens wasdom ieder Mens verblijd.
      
      
        Zo maecktge hen bekwaam tot zingen
        Van uwen lof, die alle dingen
        Regeert, door uwe sterke hand;
        Stuur, stuurtse op de rechte paden,
        Zo rakken zij, door dijn genaden,
        In het eeuwig vrolijk Vaderland.
      
    
  