
    
      
        Wie hoor ik daar?
        Wie komt hier mijn rust verstoren?
        Wat vreemde maar,
        Brengt gij hier, Zeg Ouden vaar;
        Wat komt gij hier al praten,
        Wilt gij uit vrijen gaan,
        Gij kont nauwelijks meer staan,
        Wilt Zoetelijk laten,
        Ach ik word vervaard,
        Als ik zie naar uwen baard.
      
      
        Ach liefste zoet,
        Ik zal u in een koets doen rijden,
        Want geld en goed,
        Dat heb ik in overvloed,
        Schoon lief wilt mij ontfermen,
        Gij zult dagelijks syn,
        Gekleed in het wit satijn,
        Ach hoort toch na mijn kermen,
        Schenkt mij u trouw,
        Gij zult wezen een Mevrouw.
      
      
        Door al u goed,
        En zult gij mijnen jonst niet minnen,
        Gij Ouden bloed,
        het Is om niet al wat gij doet,
        En komt mij niet meer kwellen,
        ‘k Ben uwen klap al moe,
        ‘k En Ben al niet voor u,
        Gij Oude geselle,
        Peijst op u graf,
        En legt al u vrijen af.
      
      
        Schoon lief waarom,
        En wilt gij mij u trouw niet geven!
        Zeg schone blom,
        Is het om mijnen Ouderdom,
        Ben ik wat oud van jaren,
        Zo waar ik haast een lijk,
        Dan zijt gij magtig rijk
        Ach laat ons t’ samen paren,
        Als ik dan sterf,
        Maak ik u al mijn goed in erf.
      
      
        Grampeer meynd gij,
        Het ja woord door u geld te krijgen,
        Neen gaat van mij,
        Maakt daar mee een ander blij,
        Waar ik niet een sottinne,
        Dat ik soon Ouden grol,
        Met zijnen grijzen bol,
        Om geld of goed sou minnen,
        Neen gij Ouden zot,
        Gaat vrij van hier, Gij zijt half rot.
      
      
        Ach liefste meid,
        Ik bid u en weest niet zo spijtig,
        Ik heb u gevryd,
        Wel enen zo langen tijd,
        Schoon maget, Lief geprezen,
        Geeft mij al voor het lest,
        Den fiat op het rekwest,
        Dan zal ik zijn genezen,
        Al van mijn smert,
        Dien ik gevoel aan mijn hert,
      
      
        Grampeer hoe sou ‘het,
        Gij nog minnenbrand gevoelen,
        Gij zijt zeer oud,
        En als enen steen zo koud,
        Gij en kond mij niet verblijden,
        Gij stijven serviteur,
        Gaat straks al van mijn deur,
        Gij ouden geselle,
        Gaat weg Grampeer,
        En komt gij hier nimmer weer.
      
      
        U spijtigheijd,
        Sou mij het vrijen doen verdrieten,
        Adieu het is tijd,
        Ik hebbe genoeg van dit verwijt,
        Zout gij mij doen verlangen,
        Dat ik waar stijf en oud,
        Wilt gij niet worden oud,
        Laat u in tijds ophangen,
        Ik en kom niet weer,
        het Is nu voor de leste keer.
      
    
  