
    
      
        Wat is het voor schoon dat in ons ogen leeft?
        Wat is het voor schoon dat nu de wereld heeft?
        Het schoon dat nu de aarde voor ons draagt
        Dat is den luister van een ware maagd.
      
      
        Een Maghet schoon, en vol oodtmoedigheyt,
        Die haar voor Jezus voeten heeft geleid
        Als van een Maagd den goeden wille vloeyt,
        Die heeft een ziel, die als een Roose bloeyt.
      
      
        De Zon en Maan, en Sterren al-te-gaar,
        Al maken zij de heele wereld klaar;
        Noch schoonder is een Maghet vol oodtmoet,
        Die meer is werd dan al het werelds goed.
      
      
        O Dochter keert u van de ijdelheid,
        En antwoordt niet als u de wereld vleyt,
        En loopt niet vele hier en daar op straat,
        En gaat niet veel daer’t op een klappen gaat.
      
      
        Loopt niet van de een naar de ander Keremis
        Of daar wat poppe-goedt te kopen is,
        Komt van de Kercke wel eerbaar naar huis,
        Plant voor u hert’ het dierbaar H. Kruis.
      
      
        In een rein hert woont Jezus over al,
        Een reine ziel bij Jezus blijven zal,
        Een reine ziel stroyt schone Roose-blaen,
        Daar Jezus Voeten zullen overgaan.
      
    
  