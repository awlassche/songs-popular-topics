
    
      
        Mijn God en Heer, wild mijn stem verhoren
        En mijne bee, met u genaad'ge oren;
        Ai! Laat het geen van mij oit is bedreven,
        Tog nimmermeer in uw gedagten leven:
        Want uw gemoed is tog tot gunst genegen,
        Wanneer ons voet maar wandeld' op uw wegen.
      
      
        En wij gestaag uw heilge wil betragten,
        En ons van het kwaad, in aller wegen wagten.
        Mijn ziele swemd nu dik in droevig zugten
        Om het vorig kwaad; waar zal ik heene vlugten?
        Dan Heer, tot u, die alles kond verkeren,
        En rouw, en ramp, en alle droefheid weren.
      
      
        Door uw genaa en innerlijk meedoogen,
        Waar door gij zijt tot zondaaren bewoogen
        Wijl Gij, o Heer! Hebt door uw Zoon doen uiten
        Haar nimmermeer buiten uw rijk te sluiten.
        O God! Laat ik dan uw genaad' erlangen,
        En wild, mij Heer! Met uwen gunst omvangen.
      
      
        Geef mij uw goeden Geest, dien vollen aader;
        Waar door ik voel, dat Gij mijn God en Vaader
        Nu blijven zult, als dit bouw-vallig leven
        En alle vreugd van de aard is heen gedreven;
        Ei! Doet mij het heil met Abraham genieten,
        Met al uw Volk en geestlijk Israliten.
      
      
        Dan zal mijn hart, waneer ik deze straalen
        Uws Geests verneem, die op mij neder daalen
        U zegenen, en loven ende prijzen,
        En alle dank met heiligheid bewijzen,
        Als die fontein en oorsprong aller dingen,
        Wiens lof en dank, ik met mijn stem zal zingen,
      
      
        6.Zoo lang als gij mij het leven zult vergunnen,
        En mijn borst en keel zal zingen kunnen.
        Heil rijke God, en grote Heer der Heren,
        Laat deze gunst van dag tot dag vermeren,
        Verhoor mijn stem; en al het droevig smeken,
        Waar door mijn hart met alle kragten spreken.
      
      
        Tot U, o Heer! is mijn stem bewoogen
        En mijn gemoed in aandagt op getogen;
        Laat ik dan troost door liefelijke straalen
        Van uwen Troon door uwe goedheid haalen.
        Hoe klein het ook is het zal mijn gemoed verkwikken,
        Wild kruimeltjes en kleine brokjens schikken,
      
      
        Tot Geestelijk brood en innerlijk vernoegen,
        Verlos mijn ziel van al het bitter wroegen;
        Vergun mij troost, zoo lang ik hier zal wezen,
        Zoo zal ik noit voor uwe gramschap vrezen:
        Maar hopen staag met de innerlijke ogen
        Tot dat ik eens, door U word op getogen.
      
    
  