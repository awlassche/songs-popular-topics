
    
      
        Aanziet de Kindsheid in den Mens:
        Aanziet de Ionckheydt daar beneven:
        Men kan het niet al hebben na wens,
        Men moet de Kindsheid wat toegeven,
        En de Ionckheydt in haar jonk leven,
        En denken dat men is geweest
        Een Kind, dat eertijds wierdt gedreven
        Van enen Kinderlijcken geest.
      
      
        Kinderen gaan kinderen gang,
        En doen veel Kinderlijcke dingen:
        Men moetse houden in bedwang,
        Maar niet gelijk als Tuchtelinghen:
        Want men ziet vaak aan stukken springen
        Den Boog, als men die overspant;
        Wil men de Ieught te nauw bedwingen,
        Zo springen zij ook uit den band.
      
      
        Het Jonk is vrolijk in zijn tijd,
        En spelt geern op des Heren straten,
        Al is het een werk van klein profijt,
        Men moet haar al wat spelen laten:
        Want zij zijn gelijk de Wijn-vaten,
        Die, als mense te nauw besluit,
        Ewn gheen lucht geeft voor Kelder-gaten,
        De Wijnen laten lopen uit.
      
      
        Paulus, des Heren Knecht bemindt,
        Die veel Wijsheid hadd' te bewaren:
        Die zegt dat hij deed' als een Kind,
        Doe hij een Kind was, jonk van jaren:
        Maar doe hem God kwam weder baren,
        En dat hij kreeg een Mans verstand:
        Doe liet hij alle Kindsheid varen,
        En heeft de gulden Roos gheplant.
      
      
        Den Tijd die brengt de Rozen voort,
        En doet de Bloem te Saron bloeien
        In ons, door de wedergheboort':
        Den Tijd doet Melck-fonteyntjens vloeien,
        Bij Geiten, Schapen, en bij Koeien,
        In de Gras-rijke Weiden-groen:
        Den Tijd doet alle Vruchten groeien,
        Die de Mensen hebben van doen.
      
      
        Den Tijd die moet men nemen waar.
        Om in te Oogsten alle Vruchten,
        Daar mede God bekroont het Iaer,
        Door aangename Zomers-luchten:
        Want den Tijd gaat haast henen vluchten:
        Daarom, die Tijd gheen Tijd en acht,
        Die brengt de Tijd in zwaar verzuchten,
        Als zij onnut is doorghebracht.
      
      
        Men moet wat doen, om Tijdverdrijf,
        Hoordt men de Luiden somtijds spreken:
        Maar het zal menig Man en Wijf
        In het einde noch aan Tijd ghebreecken,
        Wanneer haar Lenden is verstrekken,
        En dat ze zijn Deughts Zomer kwijt:
        Dan is de kans deerlijk verkeecken,
        Want na des Tijd en is gheen Tijd.
      
      
        Dan wordt dan Mens bekommert zeer,
        In zijn Gewisse, of Geweten;
        Dan wenstmen te verhalen weer
        Den Tijd, die onnut is versleten,
        Dan wordt hij jammerlijk gebeten
        Van zijn Schuld-worm, die niet en sterft:
        Dan is in de Yserschaer gezeten
        Christus, die hem zijn Rijk onterft.
      
      
        De Tijden der Onwetenheydt
        Oversiet God de Heer geprezen:
        Daarom heb ik in het eerst gezeid,
        Aanziet de Kindsheid, en bij dezen
        De Ionckheydt, in haar jeugdig wezen:
        Want zij en weten zo veel niet
        Als de oude Luiden belezen,
        Wiens Tijden God niet oversiet.
      
    
  