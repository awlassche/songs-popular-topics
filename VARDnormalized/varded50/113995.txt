
    
      
        WIlt u, mens, nu zeer verblijden,
        Ziet hier na de gulde tijden,
        Graties overvloedigheid,
        Ons zo langen tijd voorzeid.
        Want de sond' wordt weg genomen,
        Den Verlosser is gekomen,
        Tot versoener ons nu dient
        God geworden een klein kind.
      
      
        Die op het hooi heeft komen beven,
        En de hitte geeft van het leven,
        Liggen in 'nen vuilen stal
        Wilt den Schepper van den Al,
        En van smert hier bitter schreien,
        Die de herten komt verbreien,
        Komt onsluyten aan het stof,
        Door zijn bloed, het eewich hof.
      
      
        Ziet in doecskens hem ghewonden,
        Zijn teer armkens vast gebonden,
        Die ook zullen eens met pijn
        Aan een Kruis geslagen zijn;
        Op dat wij eens zijn onbonden,
        Zijn onslaghen van ons zonden,
        En bekomen het hoogste goed
        Door het vergieten van zijn bloed.
      
      
        Zijn klein oogskens vol van tranen,
        Zondaar, u tot rouw vermanen
        Over allen u misdaad,
        Die volhert in alle kwaad:
        Moght gij eens't klein hert aanschouwen,
        Dat zo tracht u te behouwen,
        Haast zout gij wel met hem gaan
        Ook na u verlossing staan.
      
      
        Het hooi, den stal leert u verachten
        'sWerelts rijkdom, eer en prachten,
        Hier betrachten nedricheyt,
        Daar zo daalt de Majesteit,
        Hoe kont gij ook zo beminnen
        U gemak, u lust bezinnen?
        Als gij ziet dat uwen Heer
        'Tonghemack bemint zo zeer?
      
      
        Ziet de Wijsheid haar verslechten,
        Op dat gij u hert zout rechten,
        Schouwen alle dobbelheyt,
        Minnen all' oprechtigheid,
        Daarom is zij klein gekomen,
        Heeft s' u kindsheid aangenomen,
        Op dat u in simpelheid
        Werd zij wijze kinderheyt.
      
      
        Komt hier neerstich dan ter scholen,
        Leert die les, zo lang verholen,
        Die u geeft dit hemels kind,
        Dat de onnooselheydt bemint,
        Gaat hier stadig op hem achten,
        Om zijn zeden te betrachten,
        Op dat gij, na zijnen wens,
        Eens doet aan 'nen nieuwen mens.
      
      
        Lof zij u, o Heer der heren,
        Die zo vroeg ons komen leren
        In 'nen stal hebt alle deugd,
        Die alleen u het hert verheugt.
        Door u gratie wilt ons sterken,
        Dat wij stadig die bewerken,
        Op dat wij, naar dezen tijd,
        Eewich in u zijn verblydt.
      
    
  