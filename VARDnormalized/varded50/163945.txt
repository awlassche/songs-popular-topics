
    
      
        WAt is des mensen leven,
        Als een lichte waterbel?
        Die door wind werd op gedreven,
        Nu wat langzaam, dan weer snel;
        Als een rook en mist en damp,
        Als een fakkel, als een lamp,
        Als een webbe te saam geweven,
        Van ellenden, vreugd en ramp.
      
      
        Of, gelijk de dagen,
        In de blijde Zomer - tijd,
        Nu vol donkre regen - vlagen,
        Eer Apol de Wolken split,
        En zijn stralen ziet op d'aart,
        Als de lucht werd opgeklaard;
        Of gelijk men ziet verjagen,
        Rijp en vorst als d'aart veraard.
      
      
        En gelijk de baren,
        Van de rustelooze Zee,
        Die onzeker wordt bevaren,
        Na een onbekende Ree;
        Als de wisselbare Maan,
        Die, nu afgaat, dan weer aan,
        Als de geen die blind haar staren,
        In de glanssen van Diaan.
      
      
        Wie zal vertrouwen,
        Dan nog langer op zijn jeugd?
        En verwaand een hope bouwen,
        Op zijn wetenschap en deugd?
        Op zijn wijsheit, op zijn kracht?
        Op zijn schoonheit, op zijn pracht?
        Alles werd ter neer gehouwen,
        Door de dood ten val gebracht.
      
    
  