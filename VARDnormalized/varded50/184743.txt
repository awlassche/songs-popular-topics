
    
      
        DUizend kusjes duizend maalen,
        En die zo veel duizend maal:
        Als ‘er des Winters Sterren pralen,
        Aan den hogen Hemel-zaal,
        Als ‘er Water dropp’len lopen,
        Op de Spaansen golven grond,
        Zo veel kusjes wil ik hopen,
        Van u schone Rozemond.
      
      
        Van u kaakjes, die daar gloeien,
        Van het aller-eelste bloed,
        Van u lipjes, die daar vloeien,
        Van het allersoetste zoet.
        Van u oogjes, die mij steken
        In mijn onverwonnen hert,
        Die getuigen, zonder spreken,
        Van mijn vriendelyke smert.
      
      
        Maar wanneer ik aan de lipjes,
        Schier het eelste van u lijf,
        Aan u rode kaaken tipjes,
        Als een Mossel, hangen blyf:
        Daar in zie ik nog u stralen,
        Nog u kaakjes, nog u mond,
        Daar gij schoonste mee gaat pralen
        En ik mijn vermaak in vond.
      
      
        Dan zie ik geen lagjen schynen,
        Dat mijn smarten, dat mijn pijn,
        Dat mijn droefheid doed verdwijnen,
        Als een Zomer Zonneschijn:
        Daar voor mijne zorgen lossen,
        Als een digte nevel-nagt,
        Tot Apol zijn vlugge Rossen
        Aan den Hemel heeft gebragt.
      
      
        Laas! hoe kwalijk komen d’oogen,
        Met de lippen over een,
        Hoe vind ik mij dan bedrogen,
        Wat een strijd is tussen twen:
        Mijn gesigt en mag het niet leien
        En wie het kussen mijn verbien,
        Want, wanneer ‘er kusjes gleijen,
        Kan ik Rozemond niet zien.
      
    
  