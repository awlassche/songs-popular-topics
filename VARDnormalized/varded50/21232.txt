
    
      
        Adieu, Adieu vermaak en weelden,
        Adieu schoon Hof, dat mij wel vreugden telden:
        Daar ik zong // daar ik zat te rusten,
        Daar ik stond // daar ik vond // in het rond
        Veel vermaak, en het Hart dikmaals verlusten,
        Door het zoet Geblomt', en het Kruid,
        Dat daar veil en jeugdig spruit,
        Als Phoebus Flora zoet en lieflijk kusten.
      
      
        Maar ach! al waart 'er noch zo schone,
        Ik moet in de muffe Stad gaan wonen,
        Al het sieraad // dat hier staat // zal ik nu verlaten,
        Tulp, en Roos, Abrekoos, en het gebloos
        Van meer ander Fruit, schoon boven maten
        Appel, Haeghjes, Aalbes, Peer,
        Die van rijpte vielen ne'er.
        Wat mag u aenghenaemheydt mij nu baten?
      
      
        Daar and're na den Mei verlangen,
        Word het mij het Hart (eilaas) metdruk bevangen,
        Want ik weet // tot mijn leed // dat ik nu moet scheiden
        Van het pleysier // ach! Laurier // Eg'lantier
        En groen' Haeghjes mocht gij mij geleiden.
        Galdery, zo net gebreyt,
        Met Lougustrum overspreyt,
        Hoe menigmaal ging ik door u vermeyden?
      
      
        Zo haast de Lente was gekomen
        Heb ik alhier des zoetigheid vernomen,
        En de lust // vaak geblust // deze zeven Iaren,
        Daar het gezicht // heeft verlicht // het gewicht
        Dat de geest des mensen komt bezwaren.
        Daar de Reuk in was vernoegd:
        Het Gehoor heeft zich gevoegd
        Na het zoet gezang der Vog'len die daar waren.
      
      
        Des morgens als Auroor kwam blozen,
        En Phoebi straal den Dauw trok van de Rozen:
        In dit we'er // zat ik ne'er // op mijn Pijp te spelen,
        des Avonds me'e // was ik ree // en sulckx de'e
        Want het mocht mij nimmermeer vervelen:
        Maar ik ga des zoetheid kwijt,
        Daar ik mij in heb verblijd;
        Ei Bos en velden wilt nu vreugd me'e delen.
      
    
  