
    
      
        SUlamite keert weder!
        Gedenkt, dat ik om u, uit liefde teder,
        Ben gekomen hier neder:
        Gij zijt mijn Lief, ‘k hebt u genoeg bewezen,
        Gaat, gij kunt het wel lezen,
        In all’ mijn zinnen, Zult gij geschreven vinde:
        Sulamite, Sulamite, Sulamite, mijn beminde.
      
      
        Wie ben ik, slijk der aarde,
        Voor u mijn Heer zo goed, Zo groot van waarde,
        Die mij wel eertijds baarde,
        Met zulken pijn: In mijn is niet te vinde,
        Waardig voor mijn Beminde,
        Vol van misdaen, is Lijf en Ziel geladen:
        Mijn beminde! mijn beminde! mijn beminde toon genade!
      
      
        Keert wederom, van u Zonden
        Zal ik u wassen af, in korter stonden,
        Met het bloed mijn’er wonden,
        Keert maar wederom, keert maar wederom vriendinne,
        ‘k Zal u wederom beminne,
        Meer als te voren, Waarom gaat gij verloren,
        Sulamite! Sulamite! Sulamite uitverkoren!
      
    
  