
    
      
        FRederick Hendrick van Nassou,
        Prinse van Oranjen,
        Die mijn Vaderland getrouw
        Dien, tot schrik van Spanjen,
        Die mijn Bataviers gemoet,
        Wil betuigen door mijn Bloed,
        En mijn jonge leven,
        Voor haar vrijheid geven.
      
      
        Die mij altijd in het veld,
        En in zware tochten,
        Heb voor in de spits gesteld
        Ridderlijk gevochten,
        Of ik schoon was jong en teer
        'k Zocht mijn vromigheid en Eer
        In u dienst te leren
        het Vaderland ter eren.
      
      
        Als ik eerst reed' in den Slag,
        Aan mijn Broeders zijde,
        Daar betoond' ik al den dag,
        Dat ik zocht te strijden,
        En dat met de Bus en Zwart
        Onverschrikt en onvervaard,
        Wou mijn leven wagen,
        In mijn jonge dagen.
      
      
        Krijgs-lui gij zult tuyge zijn
        Van mijn vrome daden,
        Hoe dat zwarigheid noch pijn
        Mijn kan overladen,
        Hoe noch Donder noch Geschut
        Heeft mijn dapperheid gestut,
        En dat vorst noch regen,
        Kon mijn ziel bewegen.
      
      
        Voor de vrijheid en Gods Woord
        Voor de rust der vromen,
        Sta ik als een vaste Poort
        Niemand hoeft te schromen,
        Wie zich voor de wetten stelt
        Dien ben ik een trouwe Held,
        En ik zal hem kronen
        En met deughd' belonen.
      
      
        Noch de vijand noch de nijd,
        Mij het Hert benouwen:
        Want ik midden in den strijd
        Met een vast betrouwen,
        Ziet hoe God mij uit gevaar,
        Heeft verlost zo menig Jaar,
        En mij in des tijden,
        Noch wel zal bevrijden.
      
      
        Wildy dat ik voor u tree,
        Volgt dan ook mijn gangen,
        Want tot liefde en tot vree
        Strekt al mijn verlangen,
        Burgers drijft weg twist en haat,
        Die ons Land zo dapper schat
        En vlecht al u zinnen,
        Met den Band van Minnen.
      
      
        Ik ben een Trou Hollands hert
        In u Ziel geboren,
        Och wat waart mij grote smert
        Als gij ginght verloren,
        Mijn Heer Vaders trouwe raad,
        En mijn Broeders trouwe daad,
        Zult gij in mijn werken
        Vlijtelijk bemerken.
      
      
        Vaart doch wel verenigd Land
        En gij Heren Staten,
        Strengelt vast des Eendrachts band,
        En wilt de Ondersaten
        Stieren dat ons driftig Schip
        Mag door menig Bank en Klip
        Door u wijze peilen,
        Al het gevaar ontzeilen.
      
      
        Dan zo zal Gods Zegen staan
        Als een Hof te bloeien,
        En zal blinken als de Maan,
        En in voorspoed groeien,
        Heb ik het dan bij u verdiend
        Dat ik ben der Landen vriend,
        Vlecht dan ook mijn Daden
        Aan u Lauwer-Bladen.
      
    
  