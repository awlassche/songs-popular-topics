
    
      
        Mijn Hert, gelijk een hert, door doornen
        En struiken van de werlt gejaagd,
        Blijft aan de struiken met zijn hoornen
        Gestrengelt hangen, en vertsaagd.
      
      
        En boven zo veel felle beten
        Der wereld-honden, hijgt mijn long
        Na u mijn Leven: en gereten
        Van roepen, kleeft mijn dorre tong.
      
      
        O Vader, het vee van duizend bergen,
        Het wildste wild in het wilde woud
        Is voor uw ogen, wat verbergen
        Die sig dus voor mijn hert benouwt?
      
      
        Ah! wat tijd zal die tijd geboren
        Zijn, dat ik u mijn rots, mijn rust
        Die mijn ziel boven all verkoren
        Heeft, zal genieten na mijn lust.
      
      
        Nog draaglijk, dunkt mij, was dit wagten,
        Zeid niet den trots' in spot, wel aan
        Waar des nu uw God, en waar sijn' cragten!
        Dit doe mij drijven in mijn traan.
      
      
        het Kan mij bedroeven, en verblijden,
        Dat ik den voor'gen tijd herhaal:
        Bedroeven, als ik mij in het lijden
        het Verloren Goed voor d'oogen maal:
      
      
        Verblijden, als de lieve Reien,
        Die met mij op het Feest, u eer
        Ten Tempel bragten, mij mijn schreien
        Opkroppen doen: Dan denck ik weer,
      
      
        Wat wilt gij, dwaze ziel, u buigen
        En hoop'loos smelten in uw traan,
        Die zo veel Goedicheyts getuigen
        Hebt in dat Got u heeft gedaan.
      
      
        Ik zal in deze duisternisse
        Als mijn ziel zonder hoop vergaan
        Zoudt, op u mijn God dien ik misse
        En op uw woorden blijven staan.
      
      
        Ben ik als vreemd van u verstoten,
        Moet over mij den Afgrond staan,
        het Gedruis van al uw watergoten,
        En uwen toorn als golven gaan;
      
      
        Dien Morgenstond zal nog eens dagen
        Van 'sHeren Goedertierenheid,
        En ik Hem een lof-offer dragen
        Van het Hert dat nu verslagen leit;
      
      
        En zeggen, Waakt, waakt op mijn rots-steen!
        Verlaat gij mij, vergeet mij niet:
        Mijn Vijand die elk een te trots scheen
        Zoudt mij versaad'gen met verdriet.
      
      
        Want altijd is nog hoop tot kalmen;
        Maar ongesienst als zij met spot
        Op mijne tranen weder-galmen;
        Daar is nog troost nog heil bij God.
      
      
        Daarom mijn ziel zo Gods genade
        Vertrekt, vertrekt u blijdschap niet;
        Maar denkt, Hij komt ook die komt spade,
        En wagt hem met een vrolijk Lied.
      
      
        Niet vrolijk, als die Bruilofs-gasten
        Die haren Bruidegom nu zien,
        Maar die haar door het geloov' ontlasten
        En met haar hoop Hem hulde bien.
      
    
  