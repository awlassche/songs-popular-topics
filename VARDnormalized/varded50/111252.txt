
    
      
        INd' eenzame nacht bedenk ik mijn lust,
        het Gevogelt slaapt, en ik die leg en rust
        Met mijn Lammeren staegh,
        Verwachtende den dag
        Als haar Auroor' laat zien,
        Dan zo tij ik grasent op de bien.
      
      
        Des daags als ik mijn Lammere wei
        Op het Klaverveld, en droge Hei
        Als ik ze breng alleyn
        Aan een zo klaar Fontein,
        Zonder angst ofte schrik,
        Wie is er dan gerustiger als ik.
      
      
        Al weydent, passer ik zo mijn tijd,
        Met mijn woelig Vee, al na den appetijt,
        Wijl neur ik op een Riet,
        Of ik singh een Harders Liet,
        Het welk mij dunkt heel mooi
        Tot ik mijn Lammertjens drijf na heur Kooi.
      
      
        Ik draegh geen Liefd' , ik weet van geen Min,
        Noch hoovaerdy bekommert mijnen zin,
        Maar mijn wauwelent Vee
        Drijf ik willig en ree
        Waar het gevogelt tiereliert,
        En mijn hoofd met telgen geciert.
      
      
        Die acht ik zo waart een goude Kroon,
        Ik liever het Veld als des Hofs Palleys bewoon,
        In plaats van heur Tappijt,
        Behangselen van Zijt,
        Is mijn Huysjen van Rijs,
        En klim, gevlecht, na des Harders wijs.
      
      
        Och ofter ging in de Wereld zo toe,
        Die zo vrolijk leefden, als ik nu doe,
        En pooghden niet na staat,
        Niemand soud' zijn gehaat,
        Maar sou in rusten koen
        Vrolijk leven als wij Harders doen.
      
    
  