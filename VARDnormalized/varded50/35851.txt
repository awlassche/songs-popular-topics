
    
      
        O Heer ik zien wel wat gij doet,
        Mij dunkt t’is al verloren moet,
        Gij zoekt een Hert dat naar u Iaeght,
        En dat naar u gedurig vraagt.
      
      
        Maar hier niemand en is ontrent.
        Aan wie is uwen wens bekent,
        Noch niet en weten wat gij tracht,
        Om dat zij wonen in den nacht.
      
      
        Bruid gij verstaat wel mijnen wens,
        Ik zoek het hert al van den Mens,
        Ik zoek een hertien liever en vrij,
        Van al des Werelds slavernij.
      
      
        O Liefsten Ieseken ik vraag,
        Wilt gij mijn hertien dat ik draegh,
        Mijn hert dat is de Wereld mue,
        Houdt het toch vast ik geef het uw.
      
      
        O Bruid voorwaar gij hebt verstand,
        Dat gij trekt van u hert den band,
        Ik trekt veel met de coort der min,
        Maar weinig die mij laten in,
      
      
        Maar als ik u mijn hertien schenk,
        Dat het dan let op uwen wenk,
        Altijd ghereedt tot uwen wil,
        Laat in mij komen gheen verschil.
      
      
        Mijn Bruid ik wil ook anders niet,
        Dat’s mijnen wens gelijk gij ziet,
        En dat ik zijn mag Meester alleen,
        Dat hert bemin ik uit liefden reen.
      
    
  