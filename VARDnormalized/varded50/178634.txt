
    
      
        'k ZAl uwen naam verhogen, Heer,
        En juichen vrolijk t'uwer eer.
        Want gij hebt mijne ziel gered,
        En opgetrokken uit het net.
        Mijn vijand kon zich niet verblijden,
        Want gij holpt mij in al mijn lijden.
      
      
        O Heer, mijn God, ik riep u aan,
        Met dootsbenaautheit aangedaan,
        En werd genezen door uw magt.
        Gij hebt mij uit het graf gebragt,
        En mij behouden bij het leven,
        Dat ik niet voor den kuil zou sneven.
      
      
        Zingt, zingt den Heer, gij die hier smaakt
        Zijn gunste, en voor wier heil hij waakt.
        Gedenkt met lof zijn heiligheit.
        Want maar een ogenblik bereidt
        Hij zijnen toorn; daar hij een leven
        Van gunst zal aan zijn erfdeel geven.
      
      
        Want zijn goedtgunstigheit beklyft
        Aan het volk dat hem gehoorzaam blijft,
        Door alle tydt en eeuwen heen.
        Des avonds hoort men droef geween,
        Maar des morgens juicht men met gezangen,
        Om het heil, van zijne gunste ontvangen.
      
      
        Ik zeide in mijnen voorspoed wel;
        'k Zal nimmer wanklen door gekwel,
        Want gij had mijnen berg heel vast
        Gezet, bevrydt voor overlast.
        Ik mogt, door uw goedtgunstigheden,
        En hoede, het vredespadt betreden.
      
      
        Maar toenge uw vriendlyk aangezicht
        Verbergde, miste ik alle licht.
        Ik werd verschrikt; 'k riep tot u, Heer,
        En smeekte uw aanschijn, als weleer;
        Wat winst is in mijn bloed te vinden,
        Wanneer de dood mij zal verslinden?
      
      
        Wordt uwe roem vermeldt van het stof?
        Verkondigt het uwe waarheits lof?
        Hoor, Heer, en wees mij tot een hulp,
        Opdat mij het kwaad niet overstulp'.
        Gij hebt mijn klagte en leed verandert
        In ene reie en zegestandert.
      
      
        Gij hebt myn' zak ontbonden, Heer,
        En mij omgordt met vreugde en eer.
        Opdat mijne ere u love en zing',
        En nimmer zwijge in des tempels kring.
        O Heer, mijn God, ik zal u prijzen,
        En eeuwiglijk u eer bewijzen.
      
    
  