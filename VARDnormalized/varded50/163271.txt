
    
      
        DEn tijd is hier, na Schrifts vermaan
        Om van den slaap nu op te staan,
        Van der Wereld te scheiden,
        En langer niet te beiden.
      
      
        Recht is hier d'aenghename Iaer,
        Dat ons vrijdt van alle gevaar,
        Den zwaren last der zonden,
        Wordt door Christum ontbonden.
      
      
        Verheugt laat ons gaan te ghemoet
        Den Coninck groot, die zulks nu doet,
        Elk een wil hem versieren,
        Om zijn Feest recht te vieren.
      
      
        In ons, zijnde geheel vertsaagd,
        T'ghebroken herte hem behaagt
        Enen geest zeer verslagen,
        Doet hem voor al behagen.
      
      
        Cleen ende groot de zonden al,
        Van ons gedaan, end' Adams val,
        Geerne voor hem belijden,
        En al boosheid vermijden.
      
      
        Kennen Christum voor den Heiland,
        Dien God de Vader heeft gezant,
        Den Soon Gods hoog verheven,
        Die ons schinckt d'eeuwich leven.
      
      
        Een ellick wil bedincken zaan,
        Hoe hij Christum heeft aangedaan
        In het Doopsel, met betrouwen
        Vast'lijck aan hem te houwen.
      
      
        Niet meer te  vrezen in het foreest,
        Geeft hij ons den heiligen Geest,
        Matelijk met verstande,
        Tot enen onderpande.
      
      
        Bringhen ginck hij u wel bereid
        Het rein witte onschuldig cleyt,
        Dat bij hem was gebleven,
        Nu heeft hij het ons gegeven.
      
      
        En nam ons aan tot zijnen wil,
        Dat wij hem zouden houden stil,
        End' van des vlezes lusten,
        Gestadig zullen rusten
      
      
        Rusten alzo van onzen werk,
        Maar hij met zijnen Geest zeer sterk
        Wilt stadig in ons werken,
        Met zijnen Geest versterken.
      
      
        Ten mag niet anders zijn beduyt,
        Dan ellick moet nu met hem uit,
        En d'aertsche heel verzaken,
        En na het Hemels haken.
      
      
        Rechtveerdig ende sober fijn,
        En daar toe ook Godtsalich zijn
        En wachten metten vromen,
        Tot dat de Heer zal komen.
      
      
        Al in den wolken hoog geacht,
        Ende met hem zijn grote macht,
        Als hij zal openbaren,
        Met der Hemelscher scharen.
      
      
        Met een blydelijcken schal,
        Hij u dat lieflijk roepen zal,
        O gij ghebenedyde,
        Komt zitten aan mijn zijde.
      
      
        Slaat dit wel ga, mijn lieve kind
        Het eeuwig goed voor al bemint,
        Wilt dit niet ijdel zingen,
        Maar met der daad volbringhen.
      
    
  