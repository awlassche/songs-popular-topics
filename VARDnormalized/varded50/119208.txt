
    
      
        HIer leev' ik in mijn vreemd'lingschap;
        Terwijl ik van beneên na boven stapp'.
        De wereld kent noch acht mij niet,
        Mits zij mij voor geen Borger aan en ziet.
        Doch zo 'k haar vreemd ben, zij mij mede:
        Ik weet dat zij met haar begeerlijkheden
        Vergaat en vlied.
      
      
        'k Heb met haar zeden niets gemeen:
        'k Wil met haar pek mij niet besmetten; neen.
        Zij houd' haar weeld', haar goud, haar eer:
        Hier is het niet dat ik mijn schat begeer.
        Moet ik haar smaat en haat ervaren,
        Om dat ik niet ben uit of van den haaren,
        Ik volg mijn Heer.
      
      
        Den Hemel is mijn Vaderland,
        En 'k ben daar aan verknocht met vaste band.
        Mijn beter oorsprong is van daar:
        Daar is mijn Maagschappy ook bij malkaêr:
        Mijn Vader, Salem onze Moeder,
        Mijn Bruidegom en eerstgeboren Broeder,
        En Vrienden-schaar.
      
      
        het Is daar ook daar mijn woning is,
        Mijn borger-recht, mijn rust mijn ervenis.
        Daar is het al wat mij toebehoort:
        En 'k reiz' en spoed' daar na gestadig voort.
        Wat hier een aard'ling vast kan binden
        Mag nooit op mij zo veel vermogen vinden
        Dat het mij bekoort.
      
      
        Bewaar mij, Heer! dat nooit mijn hert
        De wereld liev', of daar geworteld werd'.
        Vergeefs vergadert men daar goed
        Alwaar men het altemaal haast laaten moet.
        Wij moeten na het toekomend trachten,
        En wat de wereld heeft en geeft verachten;
        Wijl het hinder doet.
      
      
        Heer, geev' dat ik alzints betoog
        Dat ik een beter Vaderland beoog',
        En mij hier, zo als Gij belast,
        Draag als een Hemel-Borger en een gast:
        Daar boven zij alreeds mijn wandel,
        En al mijn wens, mijn poging en mijn handel
        Gelijk mij past.
      
    
  