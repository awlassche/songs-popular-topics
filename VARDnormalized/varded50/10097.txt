
    
      
        EEns ging ik uit Horen
        Om mij te vertreden,
        Ik zal niemand storen
        Door mijn zwakke reden,
        Ik kwam op een stede
        Daar veel geboomte stond,
        Met eren, vermeren,
        Te same, de name
        Daar ick’t dus vond.
      
      
        En ziet Venus Goden
        Zijn aldaar gekomen,
        Die te samen boden
        Gunsten zonder schromen,
        Niemand heeft ontnomen
        De vreugd van haar Matres,
        Waar inne, mijn zinnen
        Vervlogen en togen
        Op mijn Prinses.
      
      
        ‘Tscheen de soetste warande
        Die men ooit kond’ vinden,
        Ik docht met verstande
        had ik mijn beminde,
        ‘Ksou mij onderwinden
        Te maken een verbond,
        En krone, mijn schone,
        In trouwe, tot vrouwe,
        Voor echt terstond.
      
      
        Doch na weinig beyen
        Zijn zij al verdwenen,
        Venus is ghescheyen,
        Ik bleef daar alene
        In het groen certene
        Van bomen net beplant,
        Daar ‘tsinghen, en springen,
        Bij schare, voorware,
        Was abondant.
      
      
        Ik zag daar veel mensen
        Haar in het groen vermeyelt,
        Ieder ging na wensen,
        Niemand deed haar scheyen,
        Noch sach ik een reie
        Van paren zij aan zij,
        Ik Herder,  liep verder,
        Met vreugde, verheugde
        Mijn hert zeer blij.
      
      
        Ik sach daar mijn schone
        Mede onder dezen,
        Braaf al van persoone,
        Vriendelijk van wezen,
        Nochtans ziet met vrezen
        Sach ik haar in dit dal
        Aankomen, met schromen,
        Mijn lijde, verblijde
        Door dit geval.
      
      
        Och wat is het voor leven
        Weg zijn al mijn zinnen,
        Ik en kan niet geven
        Teken van mijn minne
        Nochtans gij Godinne
        Alleen mijn ziel ghebiet,
        Ik noeme en roeme,
        Mijn minne, met sinne,
        Zo gij hier ziet.
      
      
        Zult gij dan me-vrouwe
        Nimmer mij versterken
        In dees’ droeve trouwe
        En verliefde werken,
        Daar gij kont bemerken
        Mijn liefde al te groot,
        Wilt geven, beneven,
        Vriendinne, weer minne
        Ik ben in noot.
      
    
  