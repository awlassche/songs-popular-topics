
    
      
        VRienden wilt dit lied aanhoren,
        En wilt u dog niet verstoren,
        Vrienden luistert altemaal,
        na het geen dat ik verhaal,
        Al van een Rijk en Edel Here,
        Die bij een Schooyster kwam verkeere,
        die daar kwam al aan de deur,
        Bidden al met een droef getreur.
      
      
        Dezen Heer had groot behagen,
        En hij gink het Meisje vragen,
        Kind van waar komt gij van dan,
        Wilt het mij verhale gaan;
        Gij zijt al te jonk van jaren,
        Daarom laat het schoojen varen:
        En toont mij maar wedermin,
        Ik heb op u gesteld mijn zin.
      
      
        Wel mijn Heer ik sta verslagen,
        Dat gij mijn zulks komt vragen,
        Na-de-mael dat uwen staat,
        Mij zo ver te boven gaat;
        Hoe kunt gij hebben in mijn behagen,
        Daar ik moet mijn Brood gaan vragen,
        Bij de een of de ander deur:
        Bidden met zo een droef getreur.
      
      
        Neen mijn Heer het zou niet lukken,
        ‘het Is maar om mijn bloem te plukken,
        En mijn te brengen in ‘het verdriet,
        Gelijk men meer gebeuren ziet,
        Als ik quyt raakte mijn ere:
        Dan waar ik in groot hertzeere,
        En dan was ik in den rouw,
        ‘k Bleef geen Maagd en wierd geen vrouw.
      
      
        Wel schoon kind hoe kund gij praten,
        Dat ik uw zo zou verlaten,
        want ik zoek niet eer u blom,
        voor ik ben u Bruidegom,
        wilt gij kiezen een ander leven
        Een schoon kleed zal ik u geven,
        Om u hals een Diamant,
        Gelijk de schoonste van het land.
      
      
        Wel mijn Heer u schone woorden,
        die zouden mijn jong hert bekoorden,
        En daar toe jou hoge staat,
        die mij zo ver te boven gaat;
        Hebt gij dan in mijn behagen,
        dan zal ik aan mijn vader vragen,
        Of het is met zijn consent,
        om te Trouwe pertinent.
      
      
        Dezen Heer ging heene treden,
        met zijn Liefste wel te vreden,
        Vraagden aan haar vader fijn,
        of zij zijn Huisvrouw mogt zijn:
        Zij is een spruit van agtien jaren,
        Hoe kunt gij praten van te paren,
        daarom houd maar goede moed,
        En ziet voor u wat hij doet.
      
      
        Deze Liefjes zag men trouwen,
        En men zou de Bruiloft houwen,
        Waren vrolijk ende blij
        trokken zamen in de wei:
        Oorlof Meysjes jonk en teer,
        Maakt daarom dog geen hertseer,
        Strijd maar altijd voor u eer,
        Dan krijgt gij nog wel een Heer.
      
    
  