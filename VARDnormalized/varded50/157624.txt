
    
      
        HErodis Ascalonijt,
        Bloed gierig in zijn tijd,
        Heeft Moorders loon gekregen,
        Na Kinder Tierannij,
        In een krankheid gelegen
        Storf hij vol rasery.
      
      
        Als dien vervolger was dood,
        En voorts de zorg niet groot:
        Een van Gods heyl’ge Knapen
        Aan Ioseph zich vertoond,
        Daar hij lag om te slapen,
        En in Egypten woont.
      
      
        Die zei, staat op, neemt het Kind,
        Met haar, die gij bemint,
        En trekt na Iuda henen:
        Want die ‘het Kinds Ziele zocht
        Is zijn tijd al verschenen,
        Hoe-wel hij niets vermocht.
      
      
        Doen Ioseph hoorde die stem,
        Nam hij het Kind tot hem
        En zijne Moeder mede,
        Verreysende zeer snel,
        Tot hij kwam aan de Stede
        Des Lands van Israël.
      
      
        Maar als hij hoord’ dat de Kroon
        Was aan Herodes Soon,
        Van Iuda in bewaring;
        Vreesd’ hij te gaan daar heen,
        Doch door Gods openbaring,
        Reisde na Galileen.
      
      
        Daar heeft hij menighen tijd
        (Als voor den Wolf Bevrijd)
        Tot Nazareth gezeten:
        Waar af dat zeer bekwaam,
        Na het getuig der Profeten
        Voorzeid was zijnen Naam.
      
      
        Hier spruit, hier groeyt en hier bloeyt,
        Als een jong rijs dat groeyt
        Vyt het dorre aardrijks gronden
        De scheut van Davids stam;
        Die de last onzer zonden
        Vrijwillig op hem nam.
      
    
  