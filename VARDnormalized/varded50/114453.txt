
    
      
        HOe kan de Min zijn vergeleke,
        Bij Vlam van het Vervloekte Kruit?
        Wie kan in Zuiv're Min onsteken,
        Zijn Minnedrift dus drukken Uit?
      
      
        Wat Eigenschap is daar te vinden?
        Vliegt het Minnewigt zoo haastig heen
        Als Vlam van Kruit? mijn Lieve Vrinden
        het Is tegen Wet, Natuur en Reen.
      
      
        Daar eens de Min heeft plaats genomen
        Trekt hij zoo haastig niet van dan,
        Hij blijft, in Weerwil zonder schromen
        Hoe dat m' hem ook te keer wil gaan.
      
      
        Wie zal hem dan Verstandig wijzen
        Die dus zijn Min te kennen geeft?
        het Pistool doet zelfs zijn Meester Ijzen
        Wijl ider voor zijn Blixems beeft.
      
      
        Wil met geen Mars in het Harnas treden,
        De min, (een Kind) Schrikt voor het Zwaard,
        Men kan geen Maagd dus overreden:
        Die Seks is veel te zagt van Aard.
      
      
        Maar wilt ge een Zoete Maagd begroete
        En winnen haar genegentheen.
        Werp u Demoedig voor haar Voeten,
        Met zuchten, Smeken en Gebeen.
      
      
        Die Wapens hebben beter Kragten,
        Die dringen door tot in het Hart,
        Zoo hebt gij Eynd'lyk eens te wagten
        Dat zij verdrijven zal uw Smart.
      
    
  