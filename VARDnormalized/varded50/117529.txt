
    
      
        Eigenliefd'-en zelfbehagen
        Ziet geen feil in eigen werk,
        Wat gebreken and're zagen.
        Doch dat is een dwaasheids merk.
      
      
        Menig meent (o malle dromen!)
        Dat 'er nooit een schooner ei
        Is van iemand voortgekomen,
        Dan het geen hij zelve lei.
      
      
        Ieder zal zijn popje strelen,
        Als wat liefs, met aapenmin,
        En daar kinderlijk mee spelen;
        Want hij heeft in het maaksel zin.
      
      
        het Brilglas, daar hij door gaat kijken,
        Verft, bedekt, vergroot en vleit:
        het Doet een muis een os gelijken,
        En dus word zijn oog misleid.
      
      
        Zag hij door zijn buurmans ogen,
        het Kwam vrij anders voor het gezicht:
        Maar nu wil hij zijn bedrogen,
        En niet beter onderricht.
      
      
        Wil hem iemand feilen tonen:
        Licht'lyk word hij ongezind.
        Hij ontkent, of zal verschonen.
        Eigenliefde maakt hem blind.
      
      
        het Oog kan buiten het al ontdekken,
        Maar het en ziet zich zelven niet.
        het Is schier dus in het zien der vlekken,
        Van wat door ons zelf geschied.
      
      
        Niemand moet in and'ren laaken,
        Daar hij zelf aan schuldig staat;
        Maar het zelf eerst beter maken.
        Geeft dan and'ren goeden raad.
      
    
  