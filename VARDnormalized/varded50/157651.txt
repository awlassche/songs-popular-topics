
    
      
        Gods Soon verheven,
        Die de wereld doet leven,
        het Eeuwig Woord van den Vader
        Voortgebracht, en niemand nader,
        Noch voor roof heeft geacht
        Hem gelijk te zijn in macht.
        Gij zijt dat ware licht,
        Die den Hemel, en het Aardrijk hebt gesticht,
        En de lichten die daar branden
        Zijn het werk uwer handen,
        Daar het glinst'rende Firmament
        Zijn Schepper kent.
      
      
        Simon Bar-Jone,
        Die den lof van Gods Zone
        Met zo vasten grond, en reden
        Voor de wereld hebt beleden:
        Dit en komt van vlees, noch bloed,
        Maar van God in u gemoed.
        Ik zweer u, dat gij zijt
        Den grondsteen van mijn nieuwe Kercke te aller tijd
        Om op u dit werk te bouwen,
        Dat ik vast wil behouden,
        En geen haat, noch hels geweld
        Ooit nedervelt.
      
      
        U wil ik geven
        Het bestier van het eeuwig leven,
        Opper-Herder verkoren,
        Dat er niemand ga verloren
        Uit mijn Schaep-stal, ofte Wei
        Door uw zorge, en gelei.
        Neemt d'opper-sleutel macht,
        Van het Hemelrijk, en op het Aardrijk houdt de wacht,
        O Simon Petre gij moogt zetten
        In mijn Kerk Ban, en Wetten:
        En al wat gij bindt, oft doet,
        Houdt God voor goed.
      
    
  