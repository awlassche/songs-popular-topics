
    
      
        Als Phebus gulde stralen,
        Jn dit Mei saysoen,
        Op het aardrijk neer komt dalen,
        Word de dorre stam weer groen,
        de Mei is vol genugten,
        Als men hem gaat verlugten,
        Jn het krieken van den noen.
      
      
        Men ziet de dorre bomen,
        Groen tot in den top,
        En ook de bloemtjes komen,
        Uit der Aarden op,
        Bij dikke en de bollen,
        Staan de ranken opgezwollen,
        Jn de Mei vol jeugdig sop.
      
      
        De Bomen ziet men bloeien,
        Levend van koleur,
        Gras, kruid, en Bloemen groeien,
        het Js al vol zoete geur,
        de beesjes in de Weiden,
        En de Vogelen haar verblijden,
        Jn de Mei vol zoet geneur.
      
      
        Philander ziet men weiden,
        daar het wollig Vee,
        Hij heeft neffens zijn zijden,
        Zijn Liefste Galathe,
        Jn het Veld zij zitten rusten,
        en voldoen haar zoete lusten,
        in de mei met rust en vree.
      
      
        Filander spelt een Liedtje,
        op zijn Herders Fluit,
        Galathe op een Riedtje,
        zingt mee overluid,
        malkander zij Liefkozen,
        En plukken de mei rozen,
        Gelijk Bruidegom en Bruid.
      
      
        Mensen en beesten paren,
        Jn des Lente-tijd,
        En vol van vreugd vergaren,
        door de minnestrijd,
        De Vissen in de gronden,
        Voelen ook zoete wonden,
        Jn de mei vol vrolijkheid.
      
      
        Als gij u gaat vermeyden,
        Wilt na buiten gaan,
        Al in de Klaverweyden
        Door de groene Laan,
        Voldoet u zoete driften.
        met u Lief vol minneschiften,
        Jn de mei is het aangenaam.
      
      
        het Gevolgelt ziet men loven,
        Haren Schepper goed,
        Die ons hier schenkt van boven,
        Alles in overvloed,
        Zij vliegen en zij rekken,
        En van vreugd zij trekkebekken,
        Jn de mei dat is zo zoet.
      
    
  