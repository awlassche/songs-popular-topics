
    
      
        EEr Phoebi glans en gloor,
        Met zoet geschitter het Aardrijk overschauwt:
        Wijl dat de blond' Auroor,
        Bloempjes en cruytjes op het cierlickst' bedauwt,
        Als ieder noch in sluijmringh leit,
        Drijft ik mijn bijtertjes te weyd'
      
      
        Soet-schommelende vliet,
        Wiens driftig natje bruyst door beemd' en wei,
        En uwe golfjes ziet.
        Langs mijn liefs woon, tuijght dat ik hem verbei
        Indien hij slaapt geschommel maakt,
        Op dat hij door het geruis ontwaakt.
      
      
        Mijn blijtschaps zon genaakt:
        Want Coridon eerlang hier komen zel,
        Ach hoe mijn Hertjen haeckt,
        (Hoe wel ik veijns) ik voel een vreemde quel,
        Een vlam die niet kan zijn geblust
        Voor Coridon mijn kaeckjes kust.
      
      
        Als Coridon mij streelt,
        Kust, vleyt, en stroockt, gelijk hij is gewoon,
        En minlijck met mij spelt:
        Is het of mijn sieltje stijght in Venus-troon:
        Waar Iuno mij te voren leit,
        Echts aangename zoetigheid.
      
      
        Mijn Hertje clopt en jaagt,
        'k Hijg na mijn aam, ach! wat of dit beduyt?
        Amij verliefde Maagd;
        O liefdens kracht! mijn levens toegang sluit;
        Ach Coridon ik zwijm en sterf:
        Zo 'k door u komst geen troost verwerf.
      
    
  