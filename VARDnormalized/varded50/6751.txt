
    
      
        SChoon boven alle schone,
        Hoe maght gezien?
        Dat gij dus hangt ten toone,
        Voor alle lien.
      
      
        Dat gij dus hangt ghenaeghelt,
        Vlak in den wind,
        Bereghent en behaeghelt
        Mijn liefste kind.
      
      
        Gij die’t al hebt geschapen,
        Wat vremt bestier!
        Hebdy gheen plek om slapen,
        Elders dan hier!
      
      
        Waar mag u bedde wezen
        Zo fraai beblomt,
        Dat u bruyt uyt-ghelesen
        Zo dikmaal romt?
      
      
        Voor wie de zij dog maken
        Dat Lede-kant,
        ‘Twelck Zestig mannen waken
        Met ‘tscherp in d’handt?
      
      
        Ha! het Hert gaat mij ontzinken
        In dit gezicht.
        Wie sou zulcxs van u dincken?
        O eeuwig Licht!
      
      
        Wee mij bedruckte Moeder!
        Wee mij! wat raad?
        Alst nu, o mijn behoeder!
        Met u zo gaat!
      
      
        Sijt gij dan door mijn Zone?
        Is het dan gedaan?
        Sijt gij mijn hulp ghewone,
        Dus vroeg ontgaan?
      
      
        Ach Simeon vol werden!
        Ach, ach! o smert!
        Nu gaan u zeven zweerden
        Dweersch door mijn hert.
      
      
        Ha Kruis! Sijt dan gebogen
        Op dat ik dus,
        Die mij dicks heeft ghesoghen,
        Voor oorlof cuss’.
      
      
        Op dat ik in mijn armen,
        O zalig hout!
        Voor ‘tleste mag verwarmen
        Dit Lichaam cout.
      
      
        Nu dan, Spiegel der mensen.
        Reckt naar u Bruyt.
        (Het zijn dog al haar wensen)
        U aerems uit.
      
      
        Komt, komt, wilt mij geleiden:
        ‘Kzal volgen naar.
        ‘K en wil van u niet scheiden,
        Lief wederpaar.
      
      
        Want hier met u te sterven
        Is groot geluk:
        Daar u te moeten derven
        Waar langen druk.
      
    
  