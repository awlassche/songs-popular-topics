
    
      
        Mijn Engelin, mijn liefste vol van Waarde,
        'k Weet in mijn zin geen schoonder der Aarde,
        Ik was gerust, en wonder wel te vreden,
        Dat ik mijn Jeugd,
        Dat ik mijn Jeugd,
        Eens mogt aan u besteden.
      
      
        Waar ik mij keer of waar dat ik mij wende,
        'k Vind geen vermaak, maar droefheid en Ellende,
        Ag schone Maagd, dat gij mij Wederminde,
        Dan zou ik weer,
        Dan zou ik weer,
        Rust en vernoeging vinden.
      
      
        Zal ik dan nog langer moeten Zwerven,
        Zal ik dan mijn Schone moeten derven,
        Wijl zij dan, aan mij geen Hoop wil geven
        Zoo heb ik dan,
        Zoo heb ik dan,
        Voortaan verdriet in het Leven;
      
      
        Ei wilt uw Hart aan mijn eens overgeven,
        Kom Phillis, kom en laat ons zamen leven,
        Want gij alleen, Beheerst mijn Ziel en Zinnen,
        En buiten u,
        En buiten u,
        En kan ik niets Beminnen.
      
      
        Kom laten wij ons liefde zamen meng'len,
        En Hart aan Hart door Trouw te zamen Streng'le,
        Daar is mijn hand, Ei wil niet tegen praten,
        Een Diamant,
        Tot onderpand,
        Ik zal u nooit verlaten.
      
    
  