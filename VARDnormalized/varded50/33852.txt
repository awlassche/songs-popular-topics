
    
      
        EEn Pharisee Heer Iesum bad
        Te gast te komen: als hij zat
        Heeft dat een Vrouw' vernoomen,
        Die openbaar, was een Zondaar,
        En is daar meed' gekomen.
      
      
        Zij aghter Jezus voeten stond,
        En schreyden tranen om haar zond,
        Zo menig uit haar ogen,
        Zijn voeten dat, zij maakten nat,
        Die s' met haar haar ging drogen.
      
      
        Zij soenden die uit liefde zoet,
        En zalfde die met zalve goed.
        Den Pharisee dit ziende,
        Nam het heel dwars, dat des Sondars
        Heer Iesum alzo diende.
      
      
        Waar het saek dat hij was een Profeet,
        Hij zoude hebben ook de weet
        Wat dit is voor een Vrouwe,
        Die hem dus raakt, hij haar niet staekt,
        Hij most zij van hem houwe.
      
      
        Maar Jesus zeide, Simon hoordt,
        'k Heb u te zeggen nog een woord:
        Twee Schuldenaers eens waren
        Zeer veel te kwaad, dat zij geen raad
        En wisten om te klaren.
      
      
        Den Woekenaer, uit meedelijdt
        Haar alle beide schelden quijdt,
        Den een vijf-hondert gulden,
        En vijftig d'aÃªr, zo dat zij klaar,
        En vrij wierden van schulden.
      
      
        Wie mint hem meest, zegt hoe gij denkt?
        Die gene die hij het meeste schenkt
        Zegt Simon, tot antwoorde.
        G'hebt goed bescheid, hier op gezeid,
        Zeid Jesus, als het behoorde.
      
      
        O Simon, ik ben in uw huis,
        Mijn Voeten maakt gij niet eens kuis,
        'k Heb water niet gekregen,
        Met tranen s' wast, mijn Voeten vast,
        Met het haar gaat zij die vegen.
      
      
        Gij soent mijn niet eens aan mijn mond;
        Maar deze Vrouwe gaat terstond
        Ook zoenen mijne Voeten,
        Mijn Hoofd gij niet, eens zalve biet,
        Maar zij zalft ook mijn Voeten.
      
      
        Daarom zo zeg ik u de zin,
        Want deze Vrouw' is vol van min,
        Want haar wordt veel vergeven;
        Die minst ontfankt, ook minst bedankt,
        Wordt minst in minn' verheven.
      
      
        En Jesus tot de Vrouwe zeid,
        Uw zonden werden afgeleid,
        Gij wordt daar van ontslagen,
        Een ieder man, begint hier van
        Elkanderen te vragen.
      
      
        Wat mag dit zijn voor enen man,
        Die zonden ook vergeven kan?
        En hij zeid tot de Vrouwe,
        Gaat heen in vreed', en weet dit meed',
        het Geloof heeft u behouwe.
      
      
        Heer, geeft ons ook zo groot berouw,
        Dat wij na-volgen deze Vrouw,
        En om ons zonden wenen,
        Dat gij genaed', voor ons misdaed',
        Ons Zondaars wilt verlenen.
      
    
  