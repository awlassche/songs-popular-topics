
    
      
        Gun mij, mijn Engelin,
        Uw mondje zoet te drukken
        Tot koeling van mijn min:
        Laat ik die vrugten Plukken
        Daar ik zo lang een tijd
        Met zugten en geklag
        Om smeekend' heb gevryt,
        En nog vrij al den dag.
      
      
        Of zo dit brand ontsteekt,
        In plaats van die te blussen
        En meer begeerte kweekt:
        Laat ik u dan vrij kussen
        Tot gij eens mêgevoelt
        Hoe veel ik lijden moet
        En hoe mijn hart nu doelt
        Op ‘het allerzoetste zoet.
      
      
        Of meent gij dat die vlam
        Die mij zo kan ontvonken
        En die zijn voedsel nam
        Door uwe lieve lonke,
        Nu veel te hoog mogt gaan,
        Of dat hij an ons hart
        En zinnen ooit zou schaân
        En wekken pijn en smart?
      
      
        Wij konden deze pijn,
        Indien gij woud, ligt helen:
        Moest gij haar oorsprong zijn,
        Laat ons die smart dan delen.
        Zo zullen wij, in ‘het kort,
        Genezen zijn, zo zoet,
        Dat min ons t’elkens port
        Dat men die   weder voed.
      
    
  