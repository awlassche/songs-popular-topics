
    
      
        O Vlammen, o vlammen, o helsche vlammen!
        O vreselijke vlammen!
        Waar in mijn ziel, eilaas, moet eeuwig branden.
        O eeuwig branden! o eeuwig branden!
        U vatten geen verstanden
        O eeuwig eeuwig branden.
      
      
        O branden! o branden! o eeuwig branden!
        O eeuwig eeuwig branden!
        Och of de mensen al u eens verstonden,
        U eens verstonden, u eens verstonden,
        Die leven noch in zonden,
        Die leven noch in zonden.
      
      
        O zonden, o zonden, houdt op o zonden,
        Beweent, o mensch', u zonden,
        Die boven alle pijn mij eeuwig knagen
        Mij eeuwig knagen, mij eeuwig knagen,
        Eer gij alzo moet klagen
        Wilt u in tijds beklagen.
      
      
        O eeuwig, o eeuwig! o bitter eeuwig!
        O eeuwig, eeuwig, eeuwig!
        Gedurig zonder eyndt mijn tranen lopen,
        Mijn tranen lopen, mijn tranen lopen,
        En eeuwig niet en hopen,
        Den tijd is nu verlopen.
      
      
        U tranen, u tranen, o mensch' u tranen,
        Gelukkig zijn u tranen.
        Met enen traan alleen, met eens te zuchten,
        Met eens te zuchten, met eens te zuchten
        Kont gij dit vier ontvluchten.
        Neemt waar den tijd van zuchten.
      
    
  