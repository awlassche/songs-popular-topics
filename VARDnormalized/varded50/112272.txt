
    
      
        Op het piepend groen, o! Melicerte,
        Gelegen bij des waterval,
        Ontsluit ik u mijn ziel en herte,
        Op hoop ik u behagen zal.
        O Bloem! o roem der Herderinnen,
        Ei, luister, zie, ei leer beminnen.
      
      
        Hoor hoe de vinkjes tierelieren;
        Elk vryd een trouwe Nestvrindin.
        Zie in de beek de visjes zwieren;
        het Kout Element voed zelf de min.
        O Bloem! o roem der Herderinnen
        Ei, luister, zie, ei leer beminnen
      
      
        het Vreesagtig knyntje zit te loeren
        Gins voor een jonge voedsters hol.
        Ei, voel, ei zie den grond beroeren;
        Daar woeld ligt een verliefde mol.
        O Bloem! o roem der Herderinnen
        Ei, luister, zie, ei leer beminnen.
      
      
        Ei, zie de Duyfjes trekkebekken
        Hoe spreyen zij haar vlerkjes uit!
        Ei, hoor die Quakkelhen eens wekken:
        De Haan slaat tienmaal op het geluit.
        O Bloem! o roem der Herderinnen
        Ei. luister, zie, ei leer beminnen
      
      
        Ei, zie ons Soetje daar beneden
        Met veerlyk zitten mond aan mond!
        Dat paartje schynd al uytgevreeden,
        Hij zegeld reeds zijn trouw Verbond.
        O Bloem! o roem der Herderinnen
        Ei, luister, zie, ei leer beminnen.
      
      
        Gelukkig paar, deel in mijn smerte
        Nu gij geen pijn nog kwelling leyd.
        Ik vrij een steen. Ach! Melicerte
        Is kouder als de Winteryd.
        O Bloem! o roem der Herderinnen
        Ei, luister, zie, ei leer beminnen.
      
      
        Gelukkig paar, hier is geen smerte,
        Nu ik de kracht der min gevoel
        Gij vryd geen steen.  Uw Melicerte
        Omhelst u, als haar minnedoel.
        O Venus! Grootste der Godinnen!
        Mijn Melicerte leerd beminnen.
      
    
  