
    
      
        Vrintschap ons veel vreugde geeft.
        Zij het beste voor ons heeft.
        Zij wil wezen
        Zonder vrezen;
        Op dat zij die trou bemint,
        Die geen die haar heeft te vrint.
      
      
        Zij u ook ter maaltijd noot,
        Op een stuckje kaas en brood.
        Haare reden,
        Zijn van vreden.
        Haar goed hert geeft meer vermaak,
        Als de beste spijze-smaak.
      
      
        Zij bij u wil suffen niet,
        Zij geen vreugden u verbiet.
        Onder het drinken,
        Zal zij klinken,
        het Geen zal u gezondheid zijn,
        Met een glaasje frisse wijn.
      
      
        Zij is altijd ongeveynst:
        Zij zo op u beste peynst.
        Als u drukken,
        Ongelucken,
        Goede raad zij aan u geeft;
        Waar door druk wel van u sweeft.
      
      
        Als gij deze vrintschap vint,
        Kan het zijn, hout haar dog te vrint;
        Want na dezen,
        Zal zij wezen,
        Voor u waarder als het goud:
        Want gij op haar gunst vertrout.
      
      
        Zij en laat u in geen noot:
        Zij in armoed' u geeft brood:
        Als u het lijden,
        Zal kastijden,
        Zal zij uwe hulpster zijn,
        Tot dat u verlaat de pijn.
      
      
        Zij ook zelden het quaade denkt,
        Als de aghterklap u krenckt.
        Al die liegen,
        En bedriegen,
        Zij bedroeft van haar laat gaan;
        Want geen boosheid neemt zij aan.
      
      
        Hebt gij een getrouwe vrint,
        Die als vrintschap is gezind,
        In u smerte,
        Stelt u herte
        Vrij op hem, hij zal in noot
        U getrouw zijn, tot de dood.
      
      
        Goede vrintschap gij wel vint;
        Maar wie vinden kan een vrint,
        Die hem trouw blijft,
        Als hem rouw drijft,
        Na zijn hert-zweer, gunst geniet;
        Zo een vrint gij zelden ziet.
      
      
        Legt hem bij u vrintschap tehuis,
        Wanneer hij komt in u huis,
        Wilt hem geven,
        Een blij leven;
        Draagt zorg, dat gij hem bemint;
        Want hij des u een waarde vrint.
      
      
        Vrintschap zeer veel van hem hout,
        En van die op God vertrout.
        Die beminden,
        Zijn u vrinden!
        Maar als vrintschap is geveynst,
        Zij niet op u welstand peynst.
      
      
        Gij haar kunt vertrouwen niet;
        Want zo gij zit in het verdriet,
        Zij zal geven,
        U een leven,
        Dat gij zult verlaaten zijn,
        Van haar, in u noot en pijn.
      
      
        Hebt gij overvloed van goed,
        Gij die vrintschap haalen moet:
        Laage staaten,
        Wil zij haaten.
        Als u armoe brengt het kruis,
        Zal zij blijven uit u huis.
      
      
        Als u voorspoed gaat voor wind,
        Gij die vrintschap bij u vint:
        Tegen hopen,
        Kan zij lopen,
        Na een stand, vol droefenis,
        Weg dan deze vrintschap is.
      
      
        Als het haar intrest niet verveeld,
        Zij aan u dan wat meedeelt:
        Krijgt zij schatten,
        Zij doet datten,
        Dat zij u veel voordeel doet,
        Als het vermeerd'ren zal haar goed.
      
      
        Maar als dit niet lukken wil,
        Hout haar deze vrintschap stil.
        Een arm leven
        Wils' u geven.
        Zij niet meer na u omkijckt;
        Maar zij van u huis dan wijkt.
      
      
        Maar in uwe ongeval,
        U goe vrintschap helpen zal:
        Deze daaden,
        Tot haar schaaden,
        Zal zij voor u voeren uit;
        Waar door grote liefde spruit.
      
      
        O! de trouwe vrintschap geeft,
        Dat gij hier met vreugde leeft!
        Wilt wel merken,
        Op haar werken:
        Want zij zijne altijd goed,
        Als men u het quaade doet.
      
      
        O! dan altijd haar nagaat.
        Die geveynst is, maar verlaat:
        Mijdt haar daaden,
        En haar paaden:
        Doet gij het niet, ligt zal u God
        Geven een rampzaaligh lot.
      
      
        Bij hem zal de vrintschap zijn,
        Ieder trouw! maar niet in schijn.
        Met de vromen
        Zal zij komen
        In het eeuwig vaderland,
        Daar volmaakt zal zijn haar stand.
      
    
  