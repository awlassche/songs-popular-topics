
    
      
        Aardse Prinses: die met u pracht en praels geflonker
        Ontmant eens mensen brein, maakt den hov'linghsen Jonker
        Een kind, geen kind, maar eer, onwetend', dol, en bles,
        Treft het verliefd gemoed, ei zoete Toveres:
      
      
        Als gij met u gewaed' het hof komt door braveren
        In ritselende zijd', in Coninghlijcke kleren,
        Die eens met u gezicht aandachtig word' begluurt,
        Is, of zijn zwakke Ziel aemtochtigh leit bemuurt.
      
      
        De haren van u hoofd strikt gij zo deur makand'ren,
        Die weet gij dag en uur van snoeren te ver'andren,
        En vlechtse als een Krans zo schoon, zo waerd' ten toon,
        Dat  ieder die u ziet, des dracht is ongewoon.
      
      
        U wangen bloosend'-root en hebt gij niet bestreken
        Met enig vermelioen, om het minnend' hart te breken,
        Noch gij gebruikt geen kruid, het welk soetgeurigh ruyckt:
        Natuur u zo begaeft, in u deugd elk ontluyckt.
      
      
        Het aanzicht niet besneen, de neus, de mond, de tanden,
        De lipkens als een kars, de wel-vol-toyde handen,
        Het lichaam zo versierd, dat zelfs de grote God,
        En goden t'eenemael in het wezen syn verzot.
      
      
        De welgeschapen le'en vertonen haar zo aardig,
        Dat iemand die het be-ooght, die zeid: voorwaar s' is waardig
        Een Koning, Prins, of Vorst, dat om haar courtoysy:
        Dan ik lef nu gerust, ik min haar, zij mint mij.
      
      
        Eerbiedig met ontzag, komen gedienstig groeten,
        Voor liefdens-kosery, zo buigen voor de voeten
        Veel Ed'len als verblind', doch zij acht geen gevlei,
        Maar geeft de reden plaats voor het janckende geschrei.
      
      
        Goddinne die ik roem: u Jeugd en lents Jaren
        Syn waarlijk op het soetst' vant' lieffelic vergaren:
        Als't u moghende vrou bevallijk valt gheel,
        Wens ik, en anders geen, tot mijn volkomen deel.
      
    
  