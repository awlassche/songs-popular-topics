
    
      
        HIer leg ik Alderliefste Heer
        Voor u! en voor uw zoete wille,
        Met een gemoet vol liefd's begeer,
        Gelaten, rustig stille.
      
      
        Ik bid u Vader help mij doch,
        Dat ik in dees' mijn doodes-node
        Niet en bezwijk, mijn Trooster och!
        Genaed' is mij van node.
      
      
        Reik mij uwe Vader-lieve-hand!
        Zo het u belieft mij nu te ontbinden,
        Dan zal ik in het Vaderland,
        U zeker veilig vinden.
      
      
        Ik bid zo vierigh liefste Heer!
        Verhoor mij, alderliefste Here,
        Dat het in dees' mijn grote keer,
        Niet droevig en verkeere.
      
      
        Als mij het gezicht, en spraak ontglijt,
        Staat mij met beter kracht ter zijden,
        Op dat de Ziel door wiss'lingh wijt,
        Haar eeuwig mag verblijden.
      
      
        Als mij dit leven hier ontgaet,
        Wilt mij met beter dan beschenken,
        Een leven daar mijn hoop op staat,
        Vol vreugd, niet te bedenken.
      
      
        Als mij de gansch' nature sterft,
        Wilt mijn lot zijn, mij niet begeven,
        Op dat mijn Ziel van u verwerft,
        Dat zij sterft om te leven.
      
      
        O Heer! uw zwak geschep verhoord,
        Lief Heer voldoet mijn Ziels-begeeren,
        Geef, dat ik binnen des Hemels Poort
        Mag eeuwig triumpheeren.
      
      
        Mijn Vrouw, en het Kind dat ik hier laat,
        Neemt gij nu voort onder uwe zorge,
        Het nut van mij tot haarder baat,
        Blijft gij daar voor mijn borge.
      
      
        Wat mij aan tijd en macht ontbreekt,
        (Schoon noch zo heilig voorgenomen)
        Uwe hand daar in voor mij nu steekt
        Laat het heil van u af komen.
      
      
        Weest gij voortaan haar deel, en lot,
        Haar Man, haar Hoofd, haar liefste Vader,
        Haar Troost, haar Steunsel, Borght en Slot,
        In all's een drucks ontlader.
      
      
        Dan is des wisseling een winst.
        Voor Aarde, zal ze Goud verkrijgen:
        Voor Steen, een gulden-Beeck op het minst.
        Wie souw niet stille zwijgen?
      
      
        Mijn lieve Vrouw, en waarde Kind!
        Dit is de weg van alle leven,
        En daarom hoe men het Vlees bemint,
        Men moet het hier aan geven.
      
      
        Ik ga nu voor, gij volgt haast na,
        Daar wij weer te samen zullen komen.
        Och Lief! die het wist, wie weet hoe dra
        Dit worden zal vernomen?
      
      
        Hier mee bevel ik voor het slot,
        Mijn Ziel en Geest in Godes hande,
        En wil nu wachten op mijn lot,
        Op des Hemels rijke panden.
      
    
  