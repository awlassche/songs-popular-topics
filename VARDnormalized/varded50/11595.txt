
    
      
        KLuchtige, ruchtige Kitte-broers,
        Slempige, dempige dolle geneughd:
        Hoe raesje, hoe blaesje, hoe zydy zo boers?
        Hoe roepje en schreeuwje met malle vreugd?
        Het word te laat, houd middel-maet,
        Waar toe doch al dit hees gekrijt?
        En u getier, betooght alhier,
        Dat gij maar rechte Zotten zijt.
      
      
        Kalveredanssers, en Verckens geslacht,
        Drollige, potsige Apen lust:
        Bijtende, krytende, dronckene pracht,
        Roemige Snorckers, die nimmermeer rust:
        Wanneer zal het zijn, dat u de Wijn
        Zal dienen tot een verheugde drank?
        Doch ik vrees neen, want al u reen,
        Tuigen dat gij gaat scheef en rank.
      
      
        Comus gezellen, en Bacchus gezind,
        Swelgers en Belgers, gij vreemd gewoel:
        Teerers, en smeerers, die het alles verslind,
        Gieters en Gapers van deze poel:
        En isset niet, een groot verdriet,
        Dat gij hier dus ellendig smult?
        Dus laat het staan, en wilt vrij gaan,
        Gij hebt de pij genoeg gevuld.
      
      
        Plengige storters, gij quylende aard,
        Rokers en smokers, die rochelt en spout,
        Pochers en klimmers, gij maakt ons vervaard,
        Dat er een ieder mens van grouwt.
        Dus maakt de Wijn, u Beyr of Swijn,
        Wollef of Leeuw, of ander Dier:
        En u gemoed, loopt als een vloed,
        Suizelen met een vreemd gezwier.
      
      
        Kreupele Bazen, laveerders zo dwars,
        Vechters en smyters, ei ziet doch eens om,
        Woelige ramlaers, hoe blijfdy zo wars,
        Wilje noch volgen der Narren trom?
        Zegt doch, zult gij, des slavernij,
        Kiezen voor een veel beter vreugd?
        ‘d'Hemelsche kroon, krijgt hij te loon,
        ‘Die zijn vermaak heeft in de Deugd.
      
    
  