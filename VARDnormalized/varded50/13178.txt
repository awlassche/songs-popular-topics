
    
      
        AL had Argus honderd ogen
        Om te waken dag, en nacht,
        Van Mercuer is hij bedrogen,
        En ten lesten omgebracht,
        Als hij na zijn fluytjen hoorde,
        Dat hem tot den slaap bekoorde,
        Die haast al zijn ogen sloot,
        En was oorsaeck van zijn dood.
      
      
        Juno sach dit met medoogen,
        En die ogen stelde gauw',
        Om die eeuwig te vertogen,
        In de steert van haren Pauw.
        De PoÃ«ten, die verhalen
        Deze fabel, niet en dwalen
        Van de waarheid, die u leert,
        Hoe de wereld u verkeert.
      
      
        Meerder licht is u gegeven;
        Meer verlicht is u verstand,
        En u ogen opgeheven
        Naar het ware Vaderland.
        Recht om hoog zijt gij geschapen,
        Om met Argus niet te slapen,
        En verliezen alzo licht
        Door u schuld het eeuwig licht.
      
      
        Ook de wereld komt u vleien,
        En vermaken met haar vreugd,
        En u ziel' alzo verleyen
        Met dit fluytjen van de denkt.
        Eer dat zij begint te naken,
        Den Apostel doet u waken.
        In den sonden-slaep u zingt,
        Is het dat gij u niet bedwinght.
      
      
        Bij dit fluytjen ook gelijken
        Meugt gij haar hoveerdigheyt.
        Haren pracht, en Koninkrijken
        Zijn maar wind, en ijdelheid.
        En wilt daar niet meer naar horen,
        Met Ulysses stopt u oren.
        Steekt den steert met het Serpent
        In u oor: aanziet het endt.
      
      
        Niet te zeer en wilt betrouwen
        Op u kracht, een ijdel riet.
        Het zal u te laat berouwen,
        Als gij u bedrogen ziet,
        Die u ogen laat verblinden,
        In den Pauw' ook zult die vinden;
        Zien hoe dat in pracht, en staat
        Uwe ziel' ook onder gaat.
      
    
  