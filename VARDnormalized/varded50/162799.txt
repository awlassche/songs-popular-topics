
    
      
        Snode Pest voor alle herten,
        Nimmer zatte Gierigheid,
        Die met duisende van smerten
        Op hoopt des mensen levens tijd:
        Al wie uwe Drift beminnen,
        Scheppen nimmer vreugd of lust,
        Wijl de Goudsugt alle zinnen
        Steeds door vrees of zorg ontrust.
      
      
        Wat kan uwe Rijkdom geven,
        Dwaze vrekken, die verwoed
        Tot het einde van uw leven
        Als de blinde mollen wroed,
        Midden in uw goude bergen,
        Die uw schraapsugt om het bezit
        Van nog groter schatten tergen
        Als u enig doel en wit.
      
      
        Van het begin der koele morgen
        Tot de zwart geverfde nagt
        Stellen duysende van zorgen
        Al u zinnen op de wagt.
        Komt u woeker u niet wekken
        Eer de Zon haar kimmen kust,
        het Minst geritsel zal u strekken
        Tot verstoting uwer rust.
      
      
        Maar wat baat u ijdel pogen,
        Daar gij nimmer in u schat
        Rust nog vreugde kunt beogen,
        Schoon gij heel de Waareld had;
        En gij met u overleiden,
        Zo vergeefs van u gehaat,
        Moet van uwe Rijkdom scheiden
        Waar in al u Heil bestaat.
      
      
        Tragt u Hert na rust en vreugde,
        Toomd u driften zo verwoed,
        Volgd het spoor der ware deugden,
        Die u leiden tot het goed.
        Dat alleen is regt bestendig:
        Tragt na een gerust gemoed,
        Wie dat heeft is noit elendig,
        Midden in zijn tegenspoed.
      
    
  