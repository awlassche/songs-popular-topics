
    
      
        O Heer' ik wil u gaan beminnen,
        Uit al-te-mael mijn zinnen,
        Uit al-te-mael mijn krachten,
        Uit alle mijn gedachten,
        Niet uit een deel maar uit geheel mijn hert,
        Om dat uw hert voor mij door-steken werd,
        Uwe liefde steckt mijn ziel geheel in brand
        Die voor mijn ziel uwe Ziele gaaft te pand,
        'k Wil in uwe liefde sterven
        Om dat ik u sou erven,
        Die voor mijn Zaligheid,
        Uit liefden aan het Kruis gestorven zijt,
        het Hout van uwe Offerandt,
        Uw heilig Kruis voedt mijnen brand,
        En uwe Lancie heeft tot in den grond
        Mijn hert in liefden heel door-wondt.
      
      
        Gij hangt met uyt-ghereckte ermen,
        Om ieder te ontfermen,
        Uw Hoofd hangt neer-geslagen,
        Om aan ons op-te-dragen
        Den minnelycken Kus en lieven Zoen,
        Gij komt uit liefden onze schuld voldoen,
        Gij schenckt u dierbaar Bloed tot ons rantsoen
        Wat kan den God der liefde meerder doen?
        Het leven komt te sterven,
        Om het leven te verwerven,
        Voor het Menschelyck geslacht,
        Dat Adams zonden hadd' ter dood gebracht,
        Syn Hert dat berst van min
        De Lancie steekt daar midden in,
        Als de dood aan Jesus sluit den mond,
        Dan spreekt syn hert met d'open Wond.
      
      
        O Heer ik wens te zijn verslonden
        In uwe vijf rode Wonden,
        'k Wil in u Zyd' gaan wonen,
        Met liefd' uwe liefde lonen,
        'k Schenk u mijn hert, mijn ziel en in-ghewant,
        Dat door uwe liefden in uwe liefde brand,
        O liefde maakt mij aan den zoeten last
        Van het Kruis des Heren met dry Naghels vast,
        Slaat Voeten ende Handen,
        Bij Jesus in de banden,
        Steekt dan het Kruis in brand,
        En offert mij aan God voor Offerandt,
        O liefden doet mij hier
        Als Phenix sterven in uw vier,
        Op dat ik uit d'Asschen eens verrys
        En eeuwig lef in het Paradijs.
      
    
  