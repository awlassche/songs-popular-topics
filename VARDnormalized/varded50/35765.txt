
    
      
        ANna de heylighste Vrouw
        Was in rouw,
        En haar Man Ioachim mede.
        Hij wast oud, Zij onvruchtbaar;
        het Heilig paar
        Om een Kind hebbe gebeden.
      
      
        Anna uit een Engel hoort,
        het Blijdste woord:
        Godes Moeder zult gij baren;
        Maria zal zijn haar naam;
        Groot haar faam
        Zal wezen, bij Godes scharen.
      
      
        Den alderheylighste Maagd
        Die verjaagd,
        Verplet het hoofd van de helsche Slangen,
        Zonder erf-zond, ende smet,
        Rein en net
        Is geboore, en ontvangen.
      
      
        Al leit zij als het minste kind
        Dat men vindt,
        In haar nochtans zijn te vinden
        Al Gods gaven, die gij weet,
        Niet vergeet
        Deugd in de Eng'len, en Gods vrinden.
      
      
        Onze Zaligmaker zal
        Sonn' en Al
        Uit deze dageraad rijzen;
        Daar toe is bekwaam alleen,
        Anders geen
        Naast God wilt haar eer bewijzen.
      
      
        Jezus, ons opperste goed,
        Uit haar bloed,
        Ende vlees moet zijn gesproten:
        Tonen zal ons zondaars snood,
        Mildheid groot,
        Ons eeuwig wee zal verstoten.
      
      
        Nu verblijd, en zonder zorg
        Is het Voorborg;
        Want Gods Moeder is geboren.
        Al de Engelen grote schaer
        Laten haar
        Blijdschap en vreugd heden horen.
      
      
        Laat ons zingen: Weest well'kom,
        Iesse-blom,
        Tot vermaak van ons geboren:
        Zult de Hemelse Vader gram
        Door uwe Lam
        Verzoenen zijn grote toren.
      
      
        Voor ons, Jezus uwe Soon,
        des Hemels troon
        Door zijn dierbaar bloed zal kopen.
        (Om uwen het wil) d'Heyligh Geest
        Ons geneest
        Van het kwaad; gaven veel laat lopen.
      
      
        Bevrijd ons van het eeuwig wee.
        Sterr' der Zee!
        Staat ons bij in des werelds stromen,
        Leit ons, Hemels Koningin,
        Dat wij in
        des Hemels have daar na komen.
      
    
  