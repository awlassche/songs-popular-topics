
    
      
        JOuffrouw' wilt mij uwe jonste tonen,
        Die om aalmoes bidt zeer schone,
        'K zal u ook gedachtig zijn,
        Daarom jouffrouw' denkt op mijn,
        'K storte voor u mijn gebeden,
        Och aen-hoort doch mijne reden,
        Geeft om Gods-wil spijs oft drank,
        Want ik ben van honger krank.
      
      
        Mijn vriend God wilt u bewaren,
        Gij zijt een vremdt bedelaere,
        'K geve maar aan die ik weet,
        Dat ter degen is besteedt,
        Die hier binnen stede wonen,
        Die wil ik mijn liefde tonen,
        Want hier zijn veel arme lien,
        Van vrouw' en kinders voorzien.
      
      
        Wist gij wat honger ik lijden,
        Gij soud' hebben mede-lijden,
        Eer ik gaan soud' uit de stad,
        Gij soud' openen uwe schat,
        Gij soud' dan een weinig geven,
        Om mij te houden in het leven,
        Och God gaev' dat gij mij kend',
        Zo waar mijn verdriet ten end'.
      
      
        'K zeg u wilt van hier vertrekken,
        Mij dunkt gij komt met mij gekken,
        'K en ben tot geven niet gezind,
        Gaat zien of gij anders vindt:
        Hij staat stil gelijk van klagen,
        'K moet hem eens gaan onder-vragen,
        Sprak de jouffrouw' tot de meid,
        Dezen bedelaar mij greid.
      
      
        Jouffrouw ik en ben niet vremde,
        'K wenste dat gij mij maar kende,
        Want ik ben hier van geboort',
        Binnen deze stad en poort,
        'K hebbe hier moeders borst gesogen,
        Zij heeft mij trouw op-getogen,
        'K hebbe geweest een man van staat,
        Maar fortuin mij tegen-gaet.
      
      
        Wel hoe zijt gij zo gevallen?
        Is het door drinken, tuysschen, mallen?
        Gij zijt de oorsaeck van uwe leed,
        Zo ik kan verstaan en weet,
        Deze jonffrouw' docht mits dezen,
        Soud' het wel Urbanus wezen?
        Wil het kwaad hem rouwen gaan,
        'K zal hem in genaed' ontfaen.
      
      
        'K ben verjaagd ende verstoten,
        Mocht het hert' weer zijn ontslooten,
        Van daar ik op hopen moet,
        Dat soud' voor mij wezen goed,
        Ach mijn lief! mijn echte vrouwe,
        Rechten toets-steen van de trouwe,
        Mocht ik haar beslapen weer,
        'K soud' dan wezen als een heer.
      
      
        Hoe voel ik mijn herte woelen,
        Het is mijn man zo ik gevoelen,
        Die in bedelaers-gewaet,
        Hier droef voor mijn ogen staat,
        Wil ik hem een soentjen geven?
        Die zo lang heeft weg-gebleven,
        Holla neen, noch niet geraen,
        'K wil hem voorder vragen gaan.
      
      
        Gij zijt mijn vrouw verheven,
        'K ben die gij eens hebt verdreven,
        Uit mijn huis het welk mij rouwt,
        Maar het was mijn eigen fout.
        'K kom' katijvig voor uwe ogen,
        'K bidd' u hebt met mij mee-dogen,
        Ontvangt mij doch in genaed',
        Want ziet ik bekeer' van het quaed'.
      
      
        Weg gemaeckten bedelaere,
        Want gij zijt een vrouw'-verraere,
        Hoe durft gij hier komen staan?
        Om een aalmoes te ontfaen?
        Gij doet al mijn bloed beroeren,
        Wilt maar trekken naar uwe hoeren,
        Ik hebbe schand' genoeg gelen,
        Daar en helpen geen gebeen.
      
      
        Ach hemel! versacht haar zinnen,
        Dat ik mag de gratie winnen,
        Van mijn alder-liefste vrouw,
        Die ik treurig bracht in rouw:
        'K buygh hier neer voor uwe voeten,
        Wilt doch mijnen druk verzoeten,
        Mocht ik naken uwen mond,
        Ik waar uit den rouw' terstond.
      
      
        Doen g' als man mijn plaats bekleede,
        'K hebbe veel smaad van u geleden,
        'K was in het lijden en verdriet,
        Uwe bidden en helpt al niet,
        Gij en achte niet mijn klagen,
        Maar veracht' mij alle dagen,
        Mijn gouden kruis en peirle-snoer,
        Hebt gij verdronken met een hoer.
      
      
        Vergeeft doch al mijn misdaden,
        En ontvangt mij in genaeden,
        'K zal u sweiren op mijn eed,
        Dat ik u zal doen geen leed,
        Ach mijn lief! wilt mij aenveirden,
        'K zal u houden nu in weirden,
        Ach mijn liefste Izabel!
        Helpt mij doch uit het gekwel.
      
      
        Uw misdaad ik u vergeven,
        Maar verandert doch van leven,
        Anders soud' ik u versmaen,
        Zo ik eertijds hebbe gedaan,
        Ach mijn lieven man! komt binnen,
        Die ik als mijn ziel' beminne,
        Gij zult beyd' uwe kinders zien,
        En u eens met mij verblien.
      
      
        Wat een vreugd gaan ik genieten,
        'K soud' terstond mijn bloed vergieten,
        Voor mijn alder-liefste vrouw,
        Die mij helpt uit druk en rouw,
        Al mijn leed is nu vergeten,
        'K ben weer bij mijn lief gezeten,
        Ons trouw' wordt niet meer geschend,
        Voor mijn of haar leven endt.
      
    
  