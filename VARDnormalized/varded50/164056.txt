
    
      
        O Wereld vol van overdaad,
        Wat band gij open wegen
        Tot alderhande kwaad:
        Tot wraak bedrijf en moord,
        Een sak nooit meer gehoord
        Zal ik u brengen voort.
      
      
        In Zeeland is dit feit geschied,
        Ter tijd doen Hertog Carel
        Hier voerde het groot gebiedt:
        Zijn Gouverneur bekent,
        Heeft hem tot kwaad gewend,
        En kreeg een droevig endt.
      
      
        Hij sloeg een geil en dertel oog
        Op enen edel vrouwe,
        het Geen hem op het lest bedrog:
        En sprak mijn herte lust,
        Zal nimmer zijn gerust,
        Voor gij mijn vlamme blust.
      
      
        Zij als een eerbaar kuysche vrouw,
        Sprak Heer zou ik verbreken,
        Met u de egte trouw?
        Soud' ik mijn lieve Man?
        Doen zulken gruwel an,
        Och spreekt daar nimmer van.
      
      
        Hij met een op,stinaert gemoet,
        Ginck hem na huis toe keren,
        Heel toornig en verwoed,
        Hij liet van stonden aan,
        Zijn dienaars henen gaan,
        En haalt haar Man gevaan.
      
      
        Beticht hem met Land verraad,
        Zijn vrouw geheel verslagen,
        Die vraagt op heter daad,
        Wat mag de oorzaak zijn,
        Dat dus mijn Man vol pijn,
        Daar moet gevangen zijn.
      
      
        U Man sprak hij wou 'tLant verraen,
        Ik zal hem door Beuls handen
        Doen het hoofd van het Lichaam slaan;
        Maar bij mijn macht ik zweer:
        Voldoet gij mijn begeer,
        Gij krijgt u Man dan weer.
      
      
        De zond werd hem vergeven dra,
        Voldoet gij mijne lusten,
        Zo kreeg u Man gena:
        Dies kiest in dit geval,
        Mijn wil te doen voor al,
        Of ik hem straffen zal.
      
      
        De kuysche vrouwe toog mitsdien,
        Zeer bitterlijk aan het schrieijen,
        Zal ik mijn Man dan zien;
        het Hoofd vallen voor hem neer,
        Of af staan van mijn eer,
        En daarom doen zijn begeer.
      
      
        Mijn lieve man is mijn zo goed,
        Als enig schat op aarden,
        Of als mijn eer mij doet,
        Mijn Man mijn rechterhand,
        Moet een van bei aan kant:
        o God doet mij bijstand!
      
      
        Den booswicht greep haar bij de hand,
        In het midden van haar klagen,
        Wierp haar op het Ledikant,
        En heeft zeer ongerust
        Zijn geil en dertele lust,
        Tot walgens toe geblust.
      
      
        Toen sprak hij vrouwe gaat nu heen,
        Op morgen moogt gij halen,
        U Man uit het geween:
        Bedroeft is zij gegaan,
        Hij liet van stonden aan,
        Haar Man het hoofd af-slaan.
      
      
        Des morgens opent zij haar deur,
        En ging vrijmoedig treden,
        Voort na den Gouverneur,
        Zij sprak groot mogend heer,
        Geeft mij mijn Man nu weer,
        Voor mijn geschonden eer.
      
      
        Hij riep twee dienaars voor den dag,
        Die bragten haar ter plaatse:
        Daar zij haar Man aan zag,
        Daar lag hij  zonder hoofd,
        Van het bloedig zwart verdooft,
        En het leven wreed ontrooft.
      
      
        Zij viel op het dode Lichaam neer //
        En kusten zijne wangen,
        En schreyden om haar eer:
        Trok het haar uit de harssepan,
        En riep o snoo Tyran!
        Vermoort gij zo mijn man.
      
      
        Zij ging al zinloos en verwoed,
        En klaegden aan haar vrienden,
        Haar aldernaeste bloed:
        Den Gouverneur o sant!
        Heeft mij mijn eer ontmant,
        Mijn man geleid in het sant.
      
      
        Haar vrienden spraken, Nicht wel hoe!
        Laat ons van Zeeland reizen:
        Terstond na Holland toe,
        Beklagen daar dit kwaad;
        En grouwelijcke daad,
        Aan d'Hertog groot van staat.
      
      
        Men kwam zeer haast en ongemeen;
        Tot Delft binnen rijden:
        Men ging ten Hoove treen,
        Zij sprak den Hertog aan,
        Deed' hem de sak verstaan,
        Hoe het al was toegegaen.
      
      
        Ik wreekt de dood van mijnen man,
        Wreekt mijn geschonden ere:
        Zo iemand wreken kan,
        U valsen Gouverneur,
        Die brocht mij in het getreur:
        Bestel hem straf daar veur.
      
      
        Den Hertog sprak u wel versint,
        En let wel op u reden,
        Hij is mij een goed vriend?
        Dus zegt in dit geval,
        De zuivere waarheid al:
        'k Zweer ik hem straffen zal.
      
      
        Maar zo 'k des sak onwaar bevind?
        Zo zal ik u doen smaken,
        De dood die u verslint:
        Ik dag hem voor het recht,
        Dus hier in overlegt,
        Bedenkt wel wat gij zegt.
      
      
        Zij sprak, mijn Heer is dit onwaar,
        Zo laat mijn lichaam sagen
        Aan stukken van malkaer,
        Of helpt mij onder de aard,
        Door een Scherp-rechters zwart,
        De dood mij niet vervaard.
      
      
        De Hertog liet den breden Raad,
        Terstond ten Hof vergaren,
        Om dit vervloekte kwaad
        Te straffen ongemeen,
        Men deed de vrouw alleen
        Al in een Kamer treen.
      
      
        Toen kwam den Booswicht voor den dag,
        Voor d'hoogen Raad verschenen,
        En sprak met blij gelakt:
        Wat is d'oorsaeck doch mijn Heer,
        Dat ik om u begeer,
        Kom reizen hier dus veer.
      
      
        De Hertog sprak hem vreeslijk aan,
        Gij eer vergeten schelm,
        Wat kwaad hebt gij gedaan?
        Een eerb're vrouw verkragt,
        Haar man ter dood gebracht,
        Denkt dat gij straf verwacht.
      
      
        Hij sprak wie leidt mij dit te last?
        Het zijn verdichte logens,
        o Vorst! daar des niet aan vast.
        Stel mijn partij ten toon,
        Ik zweer u bij de Goon,
        Hij krijgt verdienden loon.
      
      
        Den Hertog sprak: o Gouverneur,
        'k Zal oprecht blijk u tonen:
        Men opende de deur,
        Doen wiert zijn hert belaen,
        Hij zag de vrouwe aan,
        Bedroeft daar voor hem staan.
      
      
        Don Carel wiert als opstinaet,
        Sprak kent gij wel des vrouwe,
        Die hier nu voor u staat,
        Dit is u vijandin,
        Die gij door geyle min,
        Dwong naar u lust en zin.
      
      
        Hij viel van schaamt ter aarden neer,
        Den Hertog sprak met reden,
        Hersteld des vrouw haar eer,
        Ik wil tot straffens schuld,
        Dat gij haar met geduld,
        Terstond hier Echten zult.
      
      
        Don Karel vraagde aan des vrouw
        Of zij haar wou begeven,
        Met hem in d'Echte Trouw?
        Zij sprak o Vorst ik kan
        In de Ecgt niet nemen an,
        Den Moorder van mijn man.
      
      
        Hij sprak het zal u niet schadelijk zijn,
        Gij zult ook wraak genieten,
        Zo doet de raad van mijn,
        Dus voort door vrinden raad,
        En d'Hertogs zoete praat
        Zij het jawoord geven gaat.
      
      
        Dus wiert de Weduw weer de Bruyt,
        En de houwelijcks voorwaerden uit,
        Wiert daart geschreven uit,
        Al leit zij nooit geen kraam,
        En hij te sterven kwam,
        Zo bleef zij Erfgenaam.
      
      
        Dus wierdt den Prister voort gehaelt,
        Het houw'lijck wierdt bevestigt,
        En voor den Raad bepaalt:
        Den Gouverneur zei heer,
        Wij danken de Hertog zeer,
        Voor des genoten eer.
      
      
        Don Karel sprak zijt gij te vreen?
        Ia heer en wij vertrekken,
        Met alle danckbaerheen,
        Sa! sprak hij zeer lieftal,
        Mijn Bruylofts-geest die zal,
        Ook volgen na geval.
      
      
        Neen sprak de Vorst na mijn vermoen,
        Zo moet gij de Iustici,
        En mijn ook voldoen,
        Sa knielt neer voor het zand,
        Op dat gij door beulshant:
        Gestraft werd weer met sant.
      
      
        Hij bad den Vorst om lijfs gena,
        Maar smeken was verloren:
        Den Hertog sprak nu dra,
        Scherp-rechter volgh mijn last:
        En geeft den snooden gast,
        Het loon hem toegepast.
      
      
        Men sloeg hem het hoofd al met een slag
        Het welk de jonge Weduw:
        Met blijdschap al aensag,
        Zij kreeg na zijne dood,
        Alle de goederen groot,
        Dat holp haar uit den noot.
      
      
        Dit is waarachtig zo geschiet,
        Bij Hartog Carel de stoute,
        Als de Chronijck bediet:
        Hier mee wordt ons betoond,
        Dat straf geen vrint verschoont:
        Maar het kwaad zijn Meester lont.
      
    
  