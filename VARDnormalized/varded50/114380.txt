
    
      
        IZis, oorzaak van mijn Minne,
        Gun mij weer het zoet Geluk,
        Dat ik, Schone Herderinne
        Met mijn mond uw Lipjes druk;
        Mijn hoop is op u Min gegrond,
        Gan dat ik de Nectar van uw Lieve Mond,
        Zuigen mag
        Nagt en dag:
        Dan weet uw Minnaar nooit van geen geklag.
      
      
        Dan blyf ik ziel togend hangen,
        Aan uw Lely blanken hals,
        Aan uw Roos Couleurde Wangen,
        Op uw Boezem zagt en Mals.
        In verrukking op gevoerd,
        Tot gij door Medogenheit eens werd geroerd,
        Mij in nood,
        Van de Dood
        Ret, en koesterd in uw heven schoot,
      
      
        Want mijn Ziel, de Borst ontslopen
        Door een Diepe Minne wond;
        Zweeft, en sluipt, en zoekt een Open
        Op den Oever van uw Mond,
        Daar zij uwe Ziel ontmoet,
        En met Duizende van teere Zugjes groet;
        Die het hart,
        Hoe benart,
        Doen Verkwikken van zijn Minne Smart.
      
      
        Maar als gij den Amber wasem
        Door veel kusjes zonder tal,
        Inblaest door uw zoeten Asem,
        Ach mijn Izis Lief! hoe zal
        Ik beschrijven al het zoet,
        Daar gij dan een Minnaers borste mede voedt
        Engelin!
        Uwe Min
        Voerd mij als ten Hemel in.
      
      
        Dus doet gij me op nieuw herleven
        Door de Glans van uw Gezigt,
        Om nog andermaal te Sneven
        Door een felle Minne schigt.
        Maar vergun mij Schone Zon,
        Dat indien ik (als het eens gebeuren kon)
        Ander werf,
        het Leven derf,
        Dat ik in uw lieve Boutjes Sterf.
      
    
  