
    
      
        Wijl de zonne met haar straalen
        Naar gewoond we'er is gaan daalen,
        En zich ellik nu ter tijd,
        Tot de rust en slaap bereid,
        Moet ik U mijn God noch loven
        U mijn Koning van hier boven,
        Met mijn stem door dit gedicht.
        U te loven is mijn plicht.
      
      
        Want Gij hebt mij, Heer! gegeven
        Dit naturelijke leven,
        Door uwe kracht ik mij verrep,
        En ook heb al wat ik heb;
        Daar-om wil ik all' mijn leden
        Tot uwe eer en dienst besteden,
        Iaa gelijk een offer-hand
        Stellen, Heer! in uwe hand.
      
      
        Daar-om laat toch op mij daalen
        Uwes geestes vuur'ge straalen,
        Dat ik uw wil kennen mag,
        En die klaar zien als den dag.
        Ik hoop om de dood noch het leven
        Nimmer mij oit af te geven
        Van uw wil of uw gebod
        O! mijn Koonink en mijn God!
      
      
        des Nachts in koele zomer-tijden
        Komt Gij het teer gewas verblijden
        Met een Heemel-laafenis
        Van dauws dropjens koel en fris,
        het Valt met paar'len op de blaaden.
        Heer! laat ik van uw genaaden
        Mede werden zoo besproeid,
        Dat mijn ziel in deugden groeid.
      
      
        Zonne der gerechtigheden,
        Blijf niet langer dus beneden,
        Maar wild op-gaan in mijn hert,
        Dat mijn ziel verlichtet werd:
        Dan kan ik mij recht begeven
        Tot dat zoet in-wendig leven,
        Om met U te worden een
        En zeer wonderbaar gemeen.
      
      
        Daar-om Heer trek mijn gedachten
        In de still' eenzaame nachten,
        Dat zij vrij en onbezwaard,
        Onbelemmerd van de aard
        Tot u stijgen in den Hemel,
        Bij het zoet en lief gewemel,
        Dat vol dienst sweefd voor uw Troon
        En den Troon van uwen Zoon.
      
      
        Daar die vroom zaal'ge zielen
        Zig bij leegioenen knielen
        Voor haar God zijn Majestait,
        Met een groot eerbiedigheid,
        Daar die wakk're Heemelingen
        Heilig, Heilig, Heilig zingen
        Voor uw Troon en glans en licht,
        Leggende op haar aangezicht.
      
      
        Woud Gij eens mijn geest daar trekken
        O! hoe zou mij dat op-wekken!
        Dan zoo zou mij deze nacht
        Zoeter wezen als ik dacht,
        Zoeter wezen als de daagen.
        O! hoe zou mij dat behaagen!
        Iaa misschien dat ook mijn tong
        Mee in lof en dank ontsprong.
      
      
        En ik mijne stem zou meng'len
        Onder het zingen van de Eng'len,
        En naa-neurien haar toon
        En mee knielen voor Uw Troon:
        Doch, o Heer! kan het nu niet wezen,
        Als het maar mag zijn naa dezen
        Dan heb ik mijn des herten wens
        En ben een gelukkig Mens.
      
      
        Kom ik schielijk dan te sterven
        het Eeuwig leven zal ik erven.
        En zijn in uw Kooning-rijk,
        U onsterfelijk gelijk.
        In uw Zoons en uwe naamen
        Vou ik mijne handen te zaamen,
        En leg mij gerust ter ne'er
        Onder uwe vlerken. Heer!
      
    
  