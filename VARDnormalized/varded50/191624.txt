
    
      
        Weg met al het mal gevrey,
        En gevlei,
        'k Stel het alles aan een zij,
        Laat die wreede die 'k beminde,
        Met een aar,
        Tot een Paar,
        Haar vrij verbinden.
      
      
        Want haar malle stuurse praat,
        Hoe het ook gaat,
        Mij niet langer aan en staat
        'k Heb haar lang genoeg gebeden,
        Dat zij recht
        In den Echt
        Met mij zou treden.
      
      
        Maar ik heb nooit enig woord
        Ooyt gehoord,
        Daar uit een'ge troost kwam voort!
        Laat haar voor sint felten lopen,
        Want 'k meen geen
        Blaauwe scheen
        Weer daar te lopen.
      
      
        'k Weet wel een goed Medicijn,
        Een glas Wijn,
        Dat verdryft de Liefdes pijn,
        Ik zal helder liever klinken,
        En verblijd
        
          Gezondheid
        
        Van haar gaan drinken.
      
      
        Hei t'za Hospes tap een ras,
        Een groot glas,
        Dat des een beter Liefdes tas,
        'k Zal de Meid uit het herte boenen,
        Meer vermaak
        Geeft des smaak
        Als tien paar zoenen.
      
      
        Loopt die lekkere Druive sop,
        In de Kop,
        'k Brui te Kooy op een gallop,
        'k Heb m'aan geen geknor te storen,
        Van de Meid,
        Want die Vryd
        Moet dat steeds horen.
      
      
        Al heb ik een blaauwe Scheen,
        het Is gemeen,
        'k Heb nu ook geen blok aan het Been!
        'k Kan mij als voorheen vermaken
        Vroeg en laat,
        Hoe het ook gaat
        Met d'oude Snaken.
      
      
        Vaar voor eeuwig uit het gezigt,
        Venus wigt,
        Ik hou mij bij Bachus pligt,
        En zal altijd daar bij blijven;
        'k Hoor dan niet
        Met verdriet,
        het Geknor van Wijven.
      
    
  