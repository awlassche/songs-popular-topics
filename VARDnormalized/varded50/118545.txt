
    
      
        HAarloo, schoon gij ons wat verder,
        Dan onze andere buurten, woont,
        'k Zie nochtans, hoe gij uw Harder
        Alle liefd' en gunst betoond.
        Gij begeert, na mijn genoegen,
        Tot geschicklikheit en deugd
        U in alles mee te voegen,
        Waar gij immer kont of meugt.
      
      
        Kom ik u Kappell'ken nadren,
        Gij kont, zonder Klok-geluit,
        Haast tot mij by-een vergadren.
        Lust en liefe lokt u uit.
        Als gij dan, zo mans als vrouwen,
        Weer-zijds fraai bezet uw perk,
        Lijkt, in het aangenaam aanschouwen,
        Uw kapell'ken wel een kerk.
      
      
        'k Voeg mij daar, in alle wijze,
        Willig na het begrijp van elk.
        'k Voed u, niet met vaste spijze,
        Maar, als Kinderkens, met melk.
        Wilt daar na zo yvrig haken,
        Groeit 'er zo geneuglik bij,
        Dat gij proeven meugt en smaken,
        Hoe goedaardig Jesus zij.
      
      
        Komt zo, na mijns herten wensen,
        Tot dien levendigen steen,
        Wel verworpen van de mensen,
        Maar bij God zeer dierbaar, treen.
        Ja wordt gij ook zelfs, met enen,
        Tot een geestelijk gebouw,
        Zo als levendige stenen,
        Dat er God zijn vreugd aan schouw.
      
      
        Of nu onze Kerspel-kerke
        Juist wat verder van u leit,
        Dat geeft aan gesond' en sterke
        Klein' of gene moeilikheyt.
        Dikwils sou een Christen haken,
        Om langs zulk een zoete weg
        Zijn gemoet wat te vermaken
        Met aandachtig overleg.
      
      
        Om al het aards gepeins te bannen,
        En uw hert en zin te saam
        Tot het hemels in te spannen,
        Is die Kerk-weg zeer bekwaam.
        Wie met vreugd dien wil passeren,
        het Zij verselschapt, of alleen,
        Moet, in het heen-en wederkeren,
        Al zijn tijd aan God besteen.
      
      
        O ! hoe ging de schaar, ver-eenigt,
        Eertijds met een blijde gang,
        En de feestelijcke menigt
        Na Gods huis met vreugden-zang !
        Hoe wierdt doe met lof en Psalmen
        Zulk een lange weg verkort !
        D'eene troep wierd door de galmen
        Van een ander aangeport.
      
      
        Haarloo, leert gij ook zo door-gaan,
        Set u op het gebaande pad.
        Die altijd op d'effen spoor gaan,
        Worden niet licht moe noch mat ?
        Die den Here steeds verwachten
        Varen opwaarts, als gevlerkt,
        En verkrijgen nieuwe krachten,
        Daar zijn Geest haar mee versterkt.
      
      
        Mits gij door uw aardse luister
        Elke Buert' te boven gaat,
        Blinckt ook, als een licht in het duister,
        Meest door heiligheits cieraat.
        God verlicht' u door zijn klaarheit,
        Dat uw zielen allermeest
        In gehoorsaemheit der waarheit
        Zijn gereinigd door den Geest.
      
      
        Laat de broederliefde binnen
        In uw herten vierig zijn,
        Dat gij steeds malkaar meugt minnen,
        Ongeveinst en zonder schijn.
        Leeft zo minlik met malkanderen,
        In uw buerte, nu voortaan,
        Dat de een altijd den anderen
        Tragt' in ere voor te gaan.
      
      
        Zo zult gij, als ik by-wijlen
        Ook uit liefde t'uwent kom,
        Dus met ijver tot mij ijlen,
        En vergaren van rondom.
        het Is zo zoet van ons begonnen.
        God verleen' ons zijn gena,
        Dat wij het lang vervolgen konnen,
        En die lust niet af en sta.
      
      
        Laat ons op malkanderen merken,
        Dat wij, met te scherper spoor,
        Tot de liefd' en goede werken
        Opgewekt zijn, na als voor.
        Laat ons onze tezamenkomste
        Nimmer licht, om het een of het aar,
        Achterlaten; mits de vroomste
        Daar noch al meer goeds vergaar'.
      
      
        Dat gij met te meer verlangen
        Tezamen tot ons komen meugt,
        Zullen wij met Psalm gezangen
        En veel liedren zijn verheugt.
        des Heren lof, dus uitgeklonken,
        Zal ons zoet en lieflijk zijn,
        Meer dan daar men is beschonken
        Met den allerzoetsten wijn.
      
      
        Als God zag, dat wij zo traaglik
        Wierden aangeset ter deugd,
        Gaf hij ons, zo gans behaaglik,
        het El gesank tot meerder vreugd.
        Maar hoe wordt met alle soetheit,
        Als veel stemmen zijn gepaard,
        Uitgebreidt Gods grote goetheit,
        En zijn wet met lust bewaard !
      
      
        Hij, die onder d'Engle rangen
        Eeuwig woont, woont ook te saam
        Onder Isr'els lofgesangen,
        Daar geheiligd wordt zijn naam.
        Hierom zal hem ook de woning
        Zijn beridt door onze stem,
        Tot een teken en vertoning
        Onzer liefd' en lust na hem.
      
      
        Laat u ook mijn Sang-gedichten,
        In mijn Boekjes t'saam gesteld,
        Daar toe wijsslik onder-richten,
        Als gij dus malkaar verselt.
        'k Hebb' s'uit liefd' van u gegeven.
        Haaloo mijn genegen buurt,
        Alles is voor u geschreven
        Zo veel jaren als het duert.
      
    
  