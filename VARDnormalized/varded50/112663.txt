
    
      
        IS u schoonheid dan gegeven,
        O! Mijn Leven,
        Om mijn moorderes te zijn?
        het Schijnt zo: Rozelyn verheugt zig
        En vervreugt zig
        In mijn ongeneesb're pijn.
      
      
        Ongeneesbaar, niet te blussen,
        Als met kussen
        Van uw lang benyde mond:
        Niet te blussen nog genezen,
        Als voor dezen,
        Met een Lonkje te aller stond.
      
      
        Nu mijn Liefde word wat ouder,
        Word gij kouder
        En gij weigert zelf uw oog
        Hebt gij haar door uw bekoren
        Eerst geboren?
        Dat zij leve, nu gedoog.
      
      
        Hoe versmacht en buiten wezen
        Te genezen
        Is nochtans mijn Minnesmart.
        Wilt gij, Zoeterd, maar gedogen,
        Dat uw ogen
        Straalen door uw mond in het hart.
      
      
        Wat genezen! adem haalen
        Is dat draalen
        Slechts, voor mijn gewisse dood.
        Echter laat ze mij verwerven!
        'k Wil wel sterven,
        Mag ik sterven in uw schoot.
      
      
        Ach! die kleine uitstel-poosjes,
        Die de Roosjes
        Geven van uw lip en kaak;
        Schoon zij maar een wyltje duuren,
        het Aller uuren
        Zijn mij een volmaakt vermaak.
      
      
        'k Voel mijn Zieltjen, ondertussen
        Dat wij kussen,
        Op den oever van uw Lip:
        Wijl ik van u niet kan leven,
        Wil mij geven
        Vrijheid, dat het binnen slip.
      
      
        Of vergun aan het Minnesieltje,
        Dat uw Zieltje
        Zij gesmolten in mijn Ziel.
        Goden Minnen niet zo kragtig,
        Schoon vrijmachtig,
        Als daar zo de Liefde viel!
      
    
  