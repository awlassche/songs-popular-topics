
    
      
        Daar is geen groter vreugd,
        Voor de bloeijende jeugd,
        Als door de echt te trouwen,
        Het is een vreugden band,
        Die het al vast kan houwen:
        Het geen dat zij bespant.
      
      
        Het paren is een lust,
        Als men in vree gerust,
        Zonder geschil kan leven,
        Zo is ‘het een grote vreugd,
        Die u veel heil kan geven,
        Tot vermaak en geneught.
      
      
        Daar twee trekken een lijn,
        Daar is ‘het maar halve pijn,
        Het doet de last verlichten,
        Dat door gemeensaemheyt,
        Hert kan de liefde stichten,
        Want die in eendracht leit.
      
      
        Twee Ossen in een jok,
        Zelden ongelijk trok,
        Als zij malkander kennen,
        Als zij veel zijn bij een,
        Zij bij malkender wennen,
        Dan trekken zij gemeen.
      
      
        Men ziet den Dadel-boom,
        Hoe wast hij alzo loom,
        Hij kan schier niet op groejen,
        Voor dat hij is gepaard,
        Dat begint hij te bloejen,
        En toont zijn rechten aard.
      
      
        Zo is ‘het ook met den Mens,
        Die nooit leeft na zijn wens,
        Voor dat hij komt te paren,
        Dan sietmen eerst de vrucht,
        Die eerst verborgen waren,
        Oprijzen in de Lucht.
      
      
        Wat is een mens alleen,
        Wie troost hem in ‘het geween,
        Wie helpt zijn droefheid dragen,
        Als hij van druk versmacht,
        Wie zal hij ‘het konnen klagen,
        Die op zijn klagen acht.
      
      
        Krijgt een die u in leed,
        Getrouwe bijstand weet,
        Die u vreugd mag genieten,
        Dat alles zij gemeen,
        Van vreugden en verdrieten,
        Van lachen en geween.
      
      
        ‘het Is verlichting in ‘het hart,
        Die klagen mag zijn smart,
        In tegendeel meer vreugden,
        Die zijn vreugd maakt gemeen,
        Aan een die ‘het me verheughden,
        Men draagt nooit wel alleen.
      
      
        Enig zijn is zelfs smaad,
        Daarom doet mijnen raad,
        Die hem wil laten raden,
        Dat hij een ega trout,
        Het zal niet konnen schade,
        Noch volgen dat berout.
      
    
  