
    
      
        GAlathea was hovaardig
        Om dat Lyçius vermand
        Van haar was. Zij liet het land,
        En om steen, en schulpen aardig
        Ging zij veeltijds aan de Zee,
        Of een horen-rijke Ree.
      
      
        Daar zij haar vermaakt' in het water,
        Lyçius leed' dit verdriet,
        Op een tijd ontsprong zijn riet
        Eens dit aangenaam geklater,
        het Welk hij zong, terwijl zij zat
        In het zilver schuimig nat.
      
      
        Galathe, 'k zie uw vermake
        Altijd leggen aan de Zee,
        Ach! wat is mij dit een wee,
        Die dus in uw minne blake!
        Want ik vrees gedurig al,
        Dat Nepthuun u roven zal.
      
      
        Vlugt, ei vlugt des ongeruste
        Blijdschap, die mijn hart doorboord,
        Menigmaal heb ik gehoord,
        Dat Euroop' uit eyge luste
        Na den Oever trad, Jupijn
        Liet ze niet lang vrolijk zijn.
      
      
        Hyppolyt wierd ook versmeten
        In des dulle baren. Wat
        Holp hem al zijn goed doen, dat
        Hij nooit boosheid had geweten?
        En beweegd u dit noch niet,
        Denk dan eens op mijn verdriet.
      
      
        Alle smaad, en spytigheden
        Wreekt de dulle razernij
        Met veel plagen. Laten wij
        Dit ontwijken, ende treden
        Na een koele waterbron
        Om te schuilen voor de Zon.
      
      
        Zie hier het zagte water woelen
        Daar uw poeselige vel
        Nooit van hit verbranden zel,
        Laat u hier in welig spoelen,
        Daar g' in plaats van barre wind
        Veel vermaaklykheden vind.
      
      
        Hier zijn alle swarigheden,
        Ende droefheid verr' van daan,
        'k Zie hier in de schorssen staan
        Na ons Harderlyke zeden,
        Alle namen, die de min
        Immer bragt in onze zin.
      
      
        Schrik niet, dat de ruyge schorssen
        Uwen Naam ook voeren, want
        het Is uit heete minnebrand,
        Dat zij Galathea torssen,
        het Zal u zoo veel smart niet zijn,
        Als mijn troostelooze pijn.
      
      
        Hoe ellendig is het minnen,
        Als men nimmer troost geniet!
        Mogt mijn eindeloos verdriet
        Maar zoo veel aan u verwinnen,
        Dat gij het barr' en ziltig zand
        Woud verlaten om het land!
      
      
        Lyçius woud noch meer klinken,
        Maar zij dempte zijnen zank,
        Fluks zoo moest zijn held're klank
        Wederom ten einde zinken.
        Dus is dit geluit versmoord,
        En hier na niet meer gehoord.
      
    
  