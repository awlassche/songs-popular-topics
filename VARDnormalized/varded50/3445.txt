
    
      
        ONs levens tijd,
        Strytmen hier vroeg en late.
        Daarmen wel strijdt
        Is vyandlyke hate.
        Die haat bestaat
        In quaadheyds kennis klaar.
        t'bekende kwaad
        Te laten valt niet zwaar.
      
      
        Wellust bekoort
        Door schone schyn met smeken.
        Der slangen woord
        Toont noch zijn valse treken.
        Gemene waan,
        Wil zijn als Goden groot.
        Door dit bestaan
        Komen wij in den dood.
      
      
        Maar die Gods raad,
        Boven haar lust aankleven:
        En metter daad
        Des Heren woord beleven:
        Werden gebracht
        In het Godlick leven zoet:
        Door Godes kracht,
        Niet door ons vlees of bloed.
      
      
        Wie zo verwint
        Dankt God, verlost van rouwen.
        Wie nood bevind,
        Zoekt hulp met vast betrouwen,
        Wie God dan vreest,
        Moet hier uit vrueghd of pijn,
        In waarheyds geest
        Bidden of dankbaar zijn.
      
    
  