
    
      
        WEl wat is 'er gaande! wat hoor Ik rumoeren?
        Hoe loopt dit gepeupel! hoe hoopt'et bij een!
        Wat schort haar, wie pord haar, wat mag haar ontroeren?
        het Zij kleine, het zij grote, het is all' op de been.
        Zij dringen, zij dingen, na kroon en na staf,
        In weer-wil van de hemel die ze gaf:
        Of iemand die nieuw en eerst-ryzende zonn,
        In hàren glans en luister doven kon.
      
      
        Sa! zeggenze, mannen! kom laat ons die banden,
        Met kragt nu verscheuren en werpen daar heen.
        Ontwerr eens en redd' zoo de voeten en handen,
        Van touwen en zelen en boeien met-een.
        Maar God in den hemel, Almagtig en goed,
        Belagt dien óver-dommen euvel-moed.
        het Zij willig, het zij node, zij zullen mijn zaad
        Dat Ik verkoor, gevestigd zien in staat.
      
      
        Want als Hem dat narren begind te verdrieten,
        Zoo dat zijnen ijver in toren ontvlamt,
        Zal Hij haar deze heersende woorden toeschieten,
        Geborsten uit het herte regtveerdig vergramt,
        Nu wil Ik, nu zal Ik dien koning, dien Ik
        Mij hebbe gezalfd, tot uwer spijt en schrik,
        Verheffen ten zetel en schenken de kroon,
        Van Sion, stad en berg die Ik bewoon.
      
      
        En om dit te wagten, des hebbe Ik mijn reden,
        Want zoo klonk de Godlyke stemme tot mij,
        Gij zijt mijnen zone, van mij nu op heden
        Geboren, verkoren ter opper-voogdij.
        En wilt gij een zegel waar inne gij rust?
        Zie daar! u het heidendom ten wille en lust!
        Bedwingze, ja brengze gans onder, en druk
        Haar steege nek voor eeuwig onder het juk.
      
      
        Of iemand zig egter daar tegen mogt zetten:
        Die zal haast gevoelen een kragtiger vuist,
        Een ijzeren roede om te treffen en pletten,
        Die het alles als vàten van aarde vergruist.
        Wel: nu Gods vermógen nooit ergens voor stuit,
        Zoo leer dan grootmagtige! leer eens hier uit,
        Gedóken, gebróken gaan onder zijn roe,
        Sluit voor zijn tugt-less' nimmer de oren toe.
      
      
        Maar buig u ter aarden, ei haast u! en spoedig.
        Kom werp u wil-vaardig, ten dienste bereid
        In kind'rige schroom en van herten ootmoedig,
        Ten voeten van d'opperste Majesteit:
        Dog nederig vertrouwen verzagte de vrees',
        Die uit zijns Godheids glory-strálen rees:
        Mits ieder zig voege na het wijze bestier
        Des Hemel-voogds, en zijn gezalfden vier.
      
      
        Dien wáren gezalfden, dien zóne, en als Here
        Hem kusse, en erkennende zwigte den staf
        Van zijn heerschappyen, eer Hij u vertere,
        In zijnen heet-ziedenden toorne zoo straf,
        Die vreeslijk zal woeden, wanneer hij ontsteekt,
        En wee haar daar dit vuur op néderbreekt!
        Maar dubbel-gelukkig, die vastlyk op Hem
        Betrouwt, en houd zig vaardig op zijn stem.
      
    
  