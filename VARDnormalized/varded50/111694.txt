
    
      
        O JESUS! die zo grote schaaren
        Gevoedet hebt met Wonder-brood;
        Hoe Zalig! Die nog mag ervaaren,
        Dat GIJ de helper zijt in nood!
      
      
        Dat meen'ge ziel' maar regt gevoelde,
        Hoe dat ze mist het waare BROOD;
        En daarom steeds met ernst bedoelde,
        Gered te worden uit dien nood!
      
      
        Hoe vol van Liefde was uw Herte,
        Tot die, GIJ hongerig saegt staan!
        Het was voor Uwe Ziel een smerte,
        Dat iemand ledig weg sou' gaan.
      
      
        Hoe wijs zijt GIJ doch, in uwe Wegen!
        Eerst, doet G' ons diep verlegen staan;
        Dan toont G' u haast tot ons genegen,
        En neemt U onzer noodruft aan!
      
      
        Hoe zalig zijt GIJ voor die genen,
        Die (schoon onmachtig) evenwel
        Het gants opregt'lyk met U menen!
        Send' GIJ uw woord, dan loopt het snell.
      
      
        Wie zag ene Maaltijd op die wijze?
        Hier zag men gene Tafels staan!
        De grote Dis had' ook geen' spijze,
        Voor dat uw Almacht die bragt aan.
      
      
        Op U heeft MOZES al gewezen,
        Doe het volk door het Manna wierdt gevoed:
        Bij DAVID, is van U te lezen,
        Dat GIJ den Armen deelt uw Goed.
      
      
        Dat weinig was, wist GIJ te maaken,
        Dat het vermeÃªrd' onder de hand:
        Een, die gelooft, kan nog geraaken,
        Tot honderd, naar syn' roep, en stand!
      
      
        O dierbaar BROOD, van GOD gegeven!
        Deel nog U zelven mee' tot Spijs!
        Laat door uwe Kracht de ziele leven,
        Voed GIJ ze zo, op Uwe wys'!
      
      
        Verborgen MANNA van den Hemel!
        Onze herte proev' Uw zoetigheid!
        Doet ons gescheiden van het gewemel,
        Met U syn, tot in eeuwigheid!
      
      
        Och dat ons hert, en mond eens zingen,
        Nu zal de HEER mijn Herder syn;
        Nu weet ik, dat mij gene dingen,
        Ontbreken zullen! HIJ is Mijn!
      
      
        Barmhert'ge JESUS! doet Uwe ogen
        Ook nog eens in ontferming' op!
        Aanschouw dat diepe onvermogen,
        Van zulk een grote mensen-trop!
      
      
        Hoe zalig syn die arme Zielen,
        Die hong'ren naar geregtigheid!
        Die, op Uw woord, ter aarde knielen;
        Voor sulken, hebt GIJ spijs bereid.
      
      
        Een spijs, niet naar den smaak der Groten,
        Een MANNA, dat verborgen is;
        Uw Vlees, en bloed, aan het kruis vergoten,
        Tot voedsel, en tot laafeniss.
      
      
        O diere SPYS'! o schone Gaave!
        Veel beter, dan de Wereld heeft:
        Ach dat mij die verkwikking laave!
        DIE is genoeg, als GIJ ze geeft.
      
    
  