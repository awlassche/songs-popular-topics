
    
      
        Ik loof' de zuchten die mijn bange borst verstoppen,
        Maar las die vallen al den Noorden wind tot buit.
        Mijn tranen vlieten neer onder de regen droppen,
        Die vloeien over straat, wie salse'r lezen uit?
      
      
        Ach ijzers alzo hart als 'thart van mijn Godinne?
        In wreetheyts teken, die gheverruwt zijn met bloed:
        Gij wekt zo luttel van den heten brand der Minne,
        Gelijk haar stalen hart van mijn nabye gloed.
      
      
        Ach ijzers, om my't hoofd zo wredelijk te bieden,
        Wat oorsaeck hebdy doch? is het trouheyt voor u Vrouw?
        Helas dat's misverstand: want het kan wel geschieden,
        Dat gij mij jonste toont en blijft haar even trouw.
      
      
        O wellecome slaap bij de vermoeyde dieren,
        Is dit rechtvaardigheid zachtzinnig zoete God?
        Mijn hart is aan de zoo, ghestoockt met duysendt vieren,
        En zijne stoockster slaapt, och hoe verscheyen lot!
      
      
        Als gij haar ogen luyckt blijft voor mij niet t'aenschouwen.
        Waarom dan luyckt gij niet mijn ogen te gelijk?
        En wil zij, eeuwlijck, mijn haar gezicht onthouwen;
        Mij haar niet lievers dan uw eeuwig duister rijk.
      
      
        Het schrickelijckst in het ghepeys van d'aldercloeckste Mannen,
        D'ontsichelijcke dood die zal mij vallen licht:
        Indien dat gij uw Slaaf, aardse Godin, wilt bannen,
        Van u vermogen ooch en heilig aangezicht.
      
      
        Vermogen is uw ooch; en uw beleeftheyts zegen
        Verheerd de Wereld, doch boven al mijn hart.
        In des Hemels onghenaed, in felle wind, en regen,
        Blinckt uw beleeftheyts glans, en dubbelt mij mijn smart.
      
      
        Mijn smert, om dat ik zie dat gij, uit mededogen,
        En louter overschoone goedheid uws natuyrs,
        De schoon ghevanckenis mij weigert uwer ogen,
        Verbreekt uw heusschen aard, en werd van heusheid stuyrs.
      
      
        Van heusheid werd gij stuyrs. dit hartzeer doet mij kwijnen;
        Dat ik des heusheid hoog geenszins vergelden kan.
        Ik zie door nevels dik uw heusheyts Zonne schynen,
        Joffrouw verberghtse niet daar is gheen bergen an.
      
    
  