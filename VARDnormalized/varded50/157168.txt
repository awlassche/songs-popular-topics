
    
      
        Dat Hemelrijk is een schoon Prieel,
        Daar inne zo rust zo menig ziel,
        Van Manne en van Vrouwen,
        Rijk God mocht ik naa dezen tijd,
        Dat schoon Prieel aanschouwen.
      
      
        En dat verhoorde een Werelds Kind,
        En die al tot haar Vadertje ginck;
        Vader wilt mijn goe raad geven,
        Te komen in dat Hemels Prieel,
        Jck zoek dat eeuwig leven.
      
      
        O Dochter zoekt gij dat eeuwig leven,
        Daar wil ik je goeden raad toe geven,
        Gij moet je daar na zaten,
        Alle werelds genucht en haar solaas,
        Dat moet gij varen laten.
      
      
        O Vader dat wil ik gare doen,
        Jk ben nog jonk en daar toe schoen,
        En begeer noch lang te leven
        Als mijn de wereld niet meer en lust
        Jck wil mijn dan bekeren.
      
      
        O Dochter wilt gij u dan bekeren,
        Als gij de Wereld niet langer mocht eren,
        En gij bestaat te kranken,
        Als u de Wereld niet meer en lust
        Waar of zal God u danken.
      
      
        O Vader ik dank u van deze leer,
        Nu wil ik tot God nemen mijn keer,
        Van alle Creaturen,
        O wereld gij toont mijn vrolijkheid
        En zij lont mijn met treuren.
      
      
        Dochter daar zijn drie Vijanden snel,
        De Wereld, Vlees en Duivel fel,
        Moeten wij eerst verwinnen,
        En onder onze voete treen,
        Wilt gij ten Hemel binnen.
      
      
        O Vader de wereld wil ik versmaen,
        Den duivel door het Geloof weerstaan,
        Vleeslust zal ik vertrede,
        Om in het Hemels Prieel te gaan,
        Door Gods genadigheden.
      
      
        O Dochter u zonde zeer beschreyt,
        Een kroon des levens is u bereid,
        En gij zult eeuwig leven,
        Een Trouring en een Bruylofskleed,
        Zal u worden gegeven.
      
      
        Vader ik dank u voor alles goed,
        Gij hebt mij gegeven zo goede moet,
        De wereld wil ik verlate,
        En hopen op het Nieu Jerusalem,
        dat is met goude straten.
      
      
        Ja Dochter de straten zijn daar goud,
        En het Fondament heeft God gebont,
        Gij meugt het klaarlijk lezen,
        Die vast van herte op God vertrout,
        Die zal daar eeuwig wezen.
      
      
        Adieu gij valse Wereld snood,
        Die mijn ziel heeft verleid ter dood,
        Bij mijn Bruidegom zal ik rusten,
        van nu tot in der Eeuwigheid,
        Jn dat Prieel met lusten.
      
      
        O Prinse wilt van het kwaad afstaan,
        Neemt een boetveerdig leven aan,
        Gelijk dat Meisje dede;
        Wil de Schriftuur te recht verstaan,
        Zij geeft ons Liefd' en Vrede.
      
    
  