
    
      
        HEt klein kind Venus-wicht
        Doet mij verdwijnen,
        Door mijn liefs klaar gezicht
        Lef ik in pijnen:
        Dus ik om onderstand
        Bidd’ t’aller ure,
        Eer ik van langer hand
        De dood besure.
      
      
        O schoonste Lief minjoot,
        Weest doch in-dachtigh
        Alle mijn smerten groot,
        En woorden klachtig,
        Die ik uit goeden wil
        Om uwe zoet wezen,
        Lijde zonder geschil,
        Wilt mij genezen.
      
      
        Boven Minerva schoon,
        O mijn Vriendinne,
        Spant gij in het hert de kroon,
        Door uwe minne,
        En boven Thisbe zoet
        Die schoon figure,
        Eer’ ik u met ootmoed,
        Vyt liefde pure.
      
      
        Want uwen roden mond
        Doet mij verdwijnen,
        Die mijn hert heeft gewondt
        Met duizend pijnen,
        En stadig treuren doet
        In angst en kermen:
        Dus wilt, o Liefste zoet,
        Mijn eens ontfermen.
      
      
        Toont mij van nu voortaan
        Vw’ vrolijk herte,
        En wilt mij heel ontslaan
        Van druk en smerte:
        Op dat al mijn getreur
        Wat mag genezen,
        En mijnen geest hier deur
        Verlicht mag wezen.
      
      
        Een kroon van Lauwerier
        Tot danckbaerhede,
        Zal ik u Venus-dier,
        Met eerbaerhede
        Schenken voor de weldaad
        Zonder verstrangen,
        Die ik met blij gelaat
        Dan zal ontvangen.
      
      
        Princesse blijft gezond,
        Wilt droefheid schouwen.
        Vyt liefde mij doch jont
        V klaar aanschouwen,
        En wilt met koelen zin
        Doch overdenken,
        het Welk ik hier door de min
        V zoek te schenken.
      
    
  