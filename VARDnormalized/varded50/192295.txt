
    
      
        Dat’s wederom een dag,
        Die ik ten einde zag,
        In Gods lankmoedigheeden,
        In veel genooten goed,
        Door ‘het lichhaam en ‘het gemoed,
        En met ontelb’re reden,
        Van dankbaarheid en lof;
        Want hier ontbreekt geen stof,
        Ontbrak maar geen vermogen!
        Maar wie was ooyt bekwaam,
        De glory van zijn naam,
        Naar waarde te verhogen?
      
      
        Maar maakt die onmagt mij
        Van mijn verpligting vrij?
        Of kan die mijn verlangen,
        Vermind’ren, om de eer
        Van de allerhoogste Heer,
        Te melden met gezangen?
        O neen! al wat ik ben,
        Ik aan hem schuldig ken,
        Kon ik hem maar behaagen,
        Ook blijft mijn hoogste vreugdt,
        En zoetste ziels geneucht,
        Zijn deugden te gewaagen.
      
      
        Wel op! mijn traage geest!
        En zijt dan niet bevreesd,
        God kan ‘het gebrek volmaaken,
        Hef maar uw hert om hoog,
        Houd zijn genaed in ‘het oog,
        Zijn gunst zal u genaaken,
        Uw ziels begeerte blust,
        En voet vrij uwen lust,
        In zijnen naam te prijzen,
        Hij doe uw hert van de aard,
        En ‘het zienlijk Hemelwaart,
        Al zingende oprijzen.
      
    
  