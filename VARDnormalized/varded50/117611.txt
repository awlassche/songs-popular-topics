
    
      
        Al te goed is nabuurs gek,
        Zegt men; als of was te vrezen,
        Dat in goedheid wel gebrek
        Door een overmaat zou wezen.
        Goedheids wasdom word op het lest
        Beter, en tot allerbest,
        Maar nooit tot kwaad vorpest.
      
      
        Niet te goed zijn, maar te slecht,
        Die zich laten ringeloren,
        Als men door een wettig recht
        Zich kan redden naar behoren.
        Dat men enig onrecht lijd,
        Is geen vroomheids blijk altijd,
        Maar dat men moeite myd.
      
      
        Doch heet niemand al te goed,
        Die zich lijdzaam zal betonen,
        Door niet met een gram gemoed
        Kwaad met kwaad straks te belonen,
        Noch geslagen wederslaat.
        Eigenwraak is altijd kwaad,
        Het zij met woord of daad.
      
      
        Die dus niet te goed wil zijn,
        Is te kwaad. Hij mag blanketten
        het Kwaad met goedheids naam en schyn:
        O Gods oog zal daar op letten.
        het Zij 'er goed of kwaad geschied,
        Dat ontschuilt zijn kennis niet,
        Vermits hij alles ziet.
      
    
  