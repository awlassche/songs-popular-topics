
    
      
        PLuto, Mammon, Goden van het geld
        Mogen niet zijn in de helle gesteld,
        Den vetten Bacchus God der wijnen,
        Met die schone Venus Goddin,
        Mogen niet wel in de helle verschijnen,
        Om dat s' hebben veel deughden in.
      
      
        Geeft den wijseman zegt dat het geld,
        De mensen in het goe leven stelt,
        Dat hij ook den Hemel kan kopen,
        Door het geld ons Christus zeid,
        Men schept van het geld ook vreugd met hopen,
        Van veel ellenden het geld bevrijd.
      
      
        Den vetten Bacchus ook versoet,
        Veel bitterheden, en hij doet
        Met lust verheugen droeve herten,
        En den ouden, en kouden man
        Hij verkwikt, en werd zijn smerten,
        En hij brengt gesontheydt an.
      
      
        Bacchus is vriend met Venus Goddin,
        Van de liefde, en zoete min:
        Zonder hem zij zoude verkouden,
        Zonder Venus zoude vergaan
        Mensen stam: want zij moet houden
        het Menselijk geslachte staan.
      
      
        Ik Floris houde met Bacchus aan,
        En ik houde dit vaste staan,
        Dat die de noble Bacchi wijnen
        Drinken wel, nooit komen in de hel.
        Want Bacchi vreugd die komt verdwijnen,
        Met te rusten, en slapen wel.
      
      
        En die wel drinkt, die slaapt ook wel,
        En hij komt ook niet in de hel,
        Die wel slaapt en doet geen zonden,
        En daarom in de helle niet komt,
        Dus de glazen toe den gronden,
        Wilick uitdrinken te allen stond.
      
    
  