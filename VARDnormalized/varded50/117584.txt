
    
      
        Wat leeft een Minnaar vol gerustigheid,
        Als hij die geen daar hij zijn tyt om sleyd,
        Eens tot zijn Lieve Huisvrouw heeft verkregen,
        Een goede Vrouw, dat is een grote Zegen,
        Die die, verkrijgt ‘ei! hoort na mijn vermaan,
        Trouwt dan bij tijds ‘ei! Jonkmans laat u raan.
      
      
        Een Eerbare Vrouw zal met haar Ziel en Hert,
        U trouw bijstaan in Droefheid Pijn en Smert,
        En zal u nooit in Euwigheyd verlaten,
        Wie zouw het Vrouw geslagt dan kunne haten,
        Die Gront-Pylaar ‘daar het Huis op werd gebouwd,
        Is hij niet Dwaas ‘die dan niet haast en Trouwd.
      
      
        Wie toond dan zo zijn Beestig onverstand,
        Dat hij het geen God met zijn eyge hand,
        Geschapen heeft, en voor een Gruwel houwen,
        Dat Lieffelyk geslagt der Vrouwen,
        Dat Pronk-Juweel ‘dat çierelyk-çieraat,
        Dat Peerl en Goud ‘zeer ver te boven gaat.
      
      
        Schep God den Man niet na zijn evenbeeld,
        En uit een Man heeft hij een Vrouw geteld,
        Om dat hij niet en zouw allenig Leven,
        Heeft hij hem een tot zijnen deel gegeven,
        Dat dierbaar Pand ‘van hem zelfs toegeleyd,
        Is hij niet dwaas ‘die dan niet haastig vreyd.
      
      
        Syrach schrift in zijn Boek veel van de Lof
        Der Vrouwen, en hij maalt haar deugden of,
        Men leest dat Sara hare Man noemt Heren,
        Abygaël deê het opzet van David keren,
        En Hester heeft ‘Hamans boosheid belet,
        o Mannen op ‘de Vrouwe deugden let.
      
      
        Zij zal geduurig door haar zoet beleid,
        U Vriendschap tonen door haar Vriendelijkheid,
        En u alleen haar Hert en Ziel toe dragen,
        En alles doen wat u maar kan behagen,
        En u haar Man ‘bijstaan in Druk en Pijn,
        Wel wie wenst ‘dan niet zo getrouwd te zijn.
      
      
        Dan zal men voorts van Pokken en Fenyn,
        En al zijn Aanhang vrij en zeker zijn,
        En ook bevrijd van vele zware plagen,
        Die gij allenig zijnde moeste dragen,
        Daarom Trouwd vrij ‘niet om te zijn gepaard,
        Maar om dat gij ‘het Beste daar na jaard.
      
    
  