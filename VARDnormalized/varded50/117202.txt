
    
      
        GIJ Dochters die noch zijn in het Maagden leven,
        En lijden door de Liefde veel Torment,
        Hoord wat u tot een leerling is gegeven,
        En is Beschreven in een Testament,
        Van een rein Maget Die haar beklaget,
        Om dat zij sterft vol rouw   Zonder te zijn een Vrouw.
      
      
        Deez' Maget was al vijf en twintig Iaren,
        En wierd verzogt al van menig Minnaar,
        Uit reine Min en Liefde om te Paren:
        Terwijl haar groene Ieugd in het bloeien waar:
        Maar door het beminnen Van vele zinnen,
        Wist zij in dit geval Niet wie zij kiezen zal.
      
      
        Zij wierd zo hevig hier door Liefde bestreden,
        Zo dat zij raakten krank van het Minne Vier,
        Al wat Doctoor of Apotheker deden,
        Haar Drank en Kruiden baten niet een sier,
        De Medecynen Kon niet verdwijnen
        De pijne die haar let Waar van zij lag te bed.
      
      
        Zij liet bij haar straks een Notaris komen,
        En deed’ hem Schrijven daar een Testament.
        Eer haar Verstand en Kennis was benomen,
        Op dat haar Wil op ´het lest sou zijn bekend:
        Haar Nicht tot Erven Eer zij sou Sterven,
        En voorts Gelegateerd Zo als zij het begeert.
      
      
        Aan veertien Dragers die haar zoude dragen,
        Na het Graf wanneer de Dood haar Mond beklemd,
        Van goed fijn Linnen na haar wel behagen,
        Voor ieder Drager een Bruygoms Hembd,
        Die zij ging maken Hoord wat voor zaken,
        Gemerkt met letters jent De namen die zij kent.
      
      
        Als zij dit alles zo had doen beschikken,
        Is zij Gestorreven niet lang daar aan,
        Men heeft haar Kist met Bloemen gaan Bestikken:
        En voort besteld wie haar sou dragen gaan,
        Het stond te lezen Wie het sou wezen?
        In het Testament bekwaam Een ieder bij syn Naam.
      
      
        De Dragers die het Lijk droegen ter aarden,
        Het waren Minnaers van de dode Bruid,
        Die haar wel eer hielden in grote waerden:
        Een ieder was bedroefd om deze Spruit;
        Haar Minzaam wezen Wierd noch geprezen,
        Haar leden heel volmaakt Wierd van niemand gelakt.
      
      
        Zij hebben op haar Uitvaart eens gedronken,
        En kregen toen het Loon voor haar bereid,
        Aan ieder wierd een Bruygoms Hembd geschonken:
        Waar door deez’ Maget haar genegentheyd,
        Klaar is gebleeken Dit is het Teken,
        Waar door zij allegaar Wierden bemind van haar.
      
      
        Daarom gij Dochters als gij werd Gevreden,
        Wilt zo veel Minnaers toch niet staan te woord,
        Op dat gij niet door Liefde werd bestreden,
        En door de Dood raakt in de Min versmoord,
        Zonder te Paren Uw Ieugd en Iaren,
        Verslijten zo alleen Uw beste tijd gaat heen.
      
    
  