
    
      
        GOD, die den Cloot der Wereld hebt gesticht,
        En noch bestuyrt, gij die den Dag aan-trekket,
        Der Zonnen Kleed doorluchtig, en we'er decket
        Met Duisternis, daar met gij ons verlicht.
      
      
        Op dat gij zoudt onze Leden geven rust,
        En weder-om den Arbeid wel doen smaken,
        'Tvermoeydt Verstand ook fris en wakker maken,
        Ons zonder druk ons Ambt te doen met lust.
      
      
        Den Nacht die komt, den Dag is heen gegaan,
        Dies willen wij van herten u lof-zingen.
        Verhoord ons HEER, wilt met u Gunst om-ringen
        Al die u hier in CHRISTO roepen aan.
      
      
        O HEERE geeft, dat wij met hert en mond
        Tot uwer Eer, altijd Lofzangen dichten:
        Laat nemmer-meer tot u ons Liefde zwichten:
        Maar ons on-steeckt tot bidden te aller stond.
      
      
        Die Lamp van ons Geloof vol Oly vet,
        Van ware Liefd', en and're Heyl'ge werken,
        Doet lichten staag, om ons daar me' te sterken,
        Wanneer dat ons den droeven Nacht bezet.
      
      
        Doet 'tsondigh Vleysch vast slapen, maar den Geest
        Gants wakker zij: wilt door 'tGelooff verkoelen
        Der lusten-brand, op dat wij niet en voelen
        Na 'sLicchaams rust, 'tgeen Ziels rust hindert meest.
      
      
        Als 'tlicchaam teer door zoeten slaap bezwijkt,
        Den VIANDT boos dat ons niet en com' kwellen:
        De Dromen zwaar ons angstig niet on-stellen,
        Gij VADER, SOON, met u GEEST niet en wijkt.
      
    
  