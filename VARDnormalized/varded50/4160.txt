
    
      
        ALs ik eens mijn wakk're ogen
        Heb gebogen,
        Op het vermogen
        Van den mens:
        Op het geen hem ooit verheugde,
        Op zijn deugde,
        Op zijn vreugde,
        Op zijn wens.
      
      
        Op zijn eigen in-gebeelde,
        Valse-weelde:
        Dien hem streelde,
        Door de waan:
        Op zijn ijdele-gedachten,
        Op zijn krachten,
        Op zijn trachten,
        Op zijn gaan:
      
      
        Op zijn nietige-begind'sel,
        het Onderwind'sel,
        En bevind'sel
        Van zijn tijd:
        Op den Berg van zijn ellende,
        Op zijn ende:
        het Geen men kende,
        Vol van strijd:
      
      
        Op zijn roem, en op zijn trotsheid
        Die (met schotsheyt)
        Op een Rots leyd,
        Zo hij meend:
        Op zijn doen, en op zijn laten,
        Op zijn praten:
        Boven maten
        Zeer versteend:
      
      
        Op het geen hij schijnt te wezen,
        Hoop, en vrezen:
        Haast geresen,
        Haast gedaald:
        Op hem zelf, en op zijn werken,
        Op zijn merken,
        Op zijn perken,
        Af-gepaald.
      
      
        Zo begind mijn hart (met vlagen)
        Droef te klagen:
        En te vragen
        (Als gepijnd)
        Wat zijt gij o mens! ellendig?
        Onbestendig:
        Die uitwendig,
        Vrij wat sind.
      
      
        Wat zijt gij o dode-rompen!
        Grove-lompen,
        Aarde-klompen,
        Vol van ramp?
        Wat is uwen trots, en wrevel?
        de Hoogste-gevel?
        Maar een nevel,
        Rook, en damp.
      
      
        Heden zijt gij, (o gij dwazen!)
        Op geblazen:
        Tieren, razen
        Pleegd gij veel:
        Morgen lecht gij neer-geslagen.
        zulke plagen,
        Moet gij dragen:
        Tot u deel.
      
      
        Uwen tijd is kort, en nietig,
        En verdrietig:
        Zij ont-vlied zich,
        Eer gij het weet:
        s' Is schier eer gij (na het behoren)
        Zijt geboren,
        Weer verloren:
        Doch met leed.
      
      
        Maar gij Christelijke-scharen,
        Die u jaren
        (Schoon als baren)
        Over-geeft,
        Tot een ware-dienst van Gode:
        Daar de snode,
        Ia de dode
        Zelf door leefd.
      
      
        Gods beloften (vast, en bondig)
        Die ik grondig,
        U verkondig,
        Blijven voort:
        Die (volstandig) daar op hopen,
        Ziet: die lopen,
        Door een open,
        Enge poort.
      
    
  