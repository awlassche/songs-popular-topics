
    
      
        Laat stromen van ellend en druk,
        Laat werelden vol ongeluk,
        Laat overvloed van leed en smerten,
        Laat alle kwaad en ellend terten:
        God blijft Israels troost en schut,
        En elks die zuiver van geweet,
        Door waerheydts grondvest onder-stut,
        Deuchts paden zonder smet betreedt.
      
      
        Geen ding zo wis. En niet te min
        Kwam mij wel eer een twijfel in,
        Die door een waerheydts schijn omhangen,
        Bijna verkromt had mijne gangen;
        Doe ’tbreyn, somwijlen aff-gesuft
        In dingen die hem dichter staan,
        Met zijn (eilaas!) te zwak vernuft
        In Godes diep gericht wou’ gaan.
      
      
        Het de’e mij wee, het was mij smert
        Tot in het grond-pit van mijn hert,
        Doe’ck op der bozen voorspoed dachte
        En sach hoe haar ’tgeluck toe-lachte:
        En sach dat den verwaenden Zots,
        Wiens mond slechs grootse woorden blaft.
        In vollen toevloed des genots
        Haar losse lusten zijn beschaft.
      
      
        D’onwisheyt zelfs, is haar gewis;
        Het avonthuer, dat wankel is
        En zus na niemand schijnt te vragen
        Houdt trouwen streek na haar behagen.
        Der mensen algemeyne nood,
        (Dus sprak mijn hert uit twijffel-waen)
        Sieck-qualen, en verhaeste dood,
        Hert-pijn en druk, gaat haar niet aan.
      
      
        Haar hert en vreest zich nieuwers voor.
        Al sachjes vloeyt haar ’tleven door.
        hetwelk doet haar borst van weelde zwellen,
        En groot-gesnorck uit ’thert’ op wellen.
        Door aengevoedde hoovaerdy
        En ziet het blind gemoed geen kwaad
        (Bedwelmt door eygen-vleyery)
        In al haar woorden, doen, en laat.
      
      
        Te klein is het dak voor al haar goed;
        Te groot, haar luk, voor haar gemoed.
        Aen’t weeldigh lijf tuyght elk der leden,
        Van het grootsche hert de dertelheden.
        Al wat de wilde lust in-geeft,
        Dat durven zij los-heen bestaan;
        En daar de geest maar geer toe heeft,
        Zo haast bedacht, zo haast gedaan.
      
      
        Haar tong verkleynt vast alle ding;
        Al wat ze zien, is haar gering,
        Is haar te slecht en haar gedachten
        Vast niemand dan zich zelfs hoog achten.
        Haar eigen doen, en vuil gebrek,
        Moet wel gedaan en heerlijk zijn,
        En geven’t door schoon momme-deck,
        Door ’tniet-diep-siende oog een schijn.
      
      
        Haar laster-lust en heeft geen maet,
        Van alles spreekt haar tonge kwaad,
        Ia van haar stoute spotternijen
        Kan zich den Hemel zelfs niet vrijen.
        Haar stem heeft klem. haar woord slaat voort,
        Haar mondt-gebeer is aangenaam.
        Met aandacht wordt haar re’en gehoord,
        Recht of ze van den hemel kwam.
      
      
        Trots denken, spreken, leven zij:
        Dies valt haar ’tdom gepuffel bij
        En loopt haar toe met grote hopen,
        Gelijckmen ’tvocht ten dal ziet lopen.
        Het buigt voor haar geluk de knieën,
        En, recht als waren’t aardse Go’on,
        Zal met ontzag haar pracht aanzien
        En bidden aan voor haren troon.
      
      
        De vrome sien’t; en zijn verschrikt.
        En denken: God, die alles schickt,
        Die alles stuert, kan hij niet hengen,
        Dat zij haar moedwil zo volbrengen?
        Hoe loopt het lot zo dwerschen loop?
        Kan’t zijn dat God de deuchdt ook acht?
        Kan’t zijn dat op der vromen hoop
        Een straeltjen ziet van zijn gedacht?
      
      
        Dat’s immer volk van slimmen aard,
        Ongodlijck, heil noch zegen waard
        Nochtans bij hun (wie kan’t doorgronden!)
        Wordt heil en zegen meest gevonden.
        Zij hebben goed, zij hebben geld;
        Zij mesten zich wellustelijck
        In aerdtschen voorspoed en geweld;
        Haar leven slijt gerustelijk.
      
      
        Waar toe dan ernstig God gevreest?
        Waar toe dan vroom en goed geweest?
        Waar toe, oprecht van zin en gronde,
        Zijn vleysch gespeend van alle zonde?
        Zijn hert betemt in ’swerelts vreuchdt?
        Zijn lust gestremt, en niet volbracht?
        Waar toe geleden om de Deuchdt,
        En dag’lijcks kruis op kruis verwacht?
      
      
        Dusdanig morrend’ overleg
        Had me’e bijna mijn hert al weg;
        Mijn tong begon zich schier te snellen,
        Om ’tleugen-oordeel me’e te vellen:
        Dan doch, ik bond mijn twijfel in,
        En dacht: ’tEn is niet alles kwaad
        Wat kwaad gelikt in ’sMenschen zin,
        Noch goed, wat hij voor goed verstaat.
      
      
        Waar kruis van vloek; en aerdtschen spoed,
        ’tWis perk en merk van ’tware goed:
        Zo moesten al u kind’ren, Here,
        En nauw’ belevers uwer lere,
        Door hare deuchden hoogh-beroemt,
        Om ’tmede-gaende kruis en pijn
        Onzalig van ons zijn genoemd,
        En niet geweest zijn ’tgeense zijn.
      
      
        ’tBesluyt had slot. doch Gods waarom
        Bereyckt’ íck niet. daar stond ik stom.
        En wenschten’t nochtans te bevroeden.
        Dies maeckt’ ik mijn gedachten moede
        Doch al vergeefs. ’twas mij te hoog
        En schampten op de zinnen af,
        Tot dat ik mij mij zelfs onttoogh
        En in Gods heiligdom begaf.
      
      
        Daar heb ik uit uwe leer-rijck Woord
        Haar eyndt en uitgang klaar bespoort,
        ’Twas mij een spiegel om t’aenschouwen
        Wat van haar welstand is te houwen
        Op wat een glibb’righ ijs zij staan;
        Hoe gij haar roem zijn vlerken kort;
        Wat gang haar weeld’ en eren gaan.
        Als gh’ haar in onheyls afgrond stort.
      
      
        Zo haast uwe hand ter wrake gaat:
        uit is het met haar. plots leit haar staat.
        Een snellen schrik ziet door haar herten
        En wond haar ziel met duizend smerten.
        Haar wezen is als ’tleugen-beeldt
        Eens zotten drooms, dat wonder schijnt
        Terwijl ’tdoor des slapers herssens spelt,
        Maar teffens met den slaap verdwijnt.
      
      
        Nu zie ik klaar. Dies moetter pijn
        En bitter wee in ’therte zijn,
        Dat ik als met bedwelmde zinnen
        En dom gelijk een beest van binnen
        Dwaal-vallig oordeel niet geschorst
        Maar dwaas mij zelfs heb wech-gesuft,
        En’t God-geheim stout nagevorscht
        Op’t peil-lood van mijn aerdtsch vernuft.
      
      
        Nochtans, wat storm van twijfeling,
        Wat wanckel-vlaegh mijn hert beving,
        Noch ben ik al bij u gebleven,
        Want gij ook hebt mij nooit begeven.
        Mijn weg weest gij als metter hand.
        En noch geduert uwe goedicheydt:
        Met raad verrijckt gij mijn verstand
        Op’t toepad dat ter eren leidt.
      
      
        Mijn ziel en wenst geen hoger lot,
        Dan dat ik u maar heb, mijn God.
        Dan is de rest van gener waarde
        En ’kvraegh na Hemel noch na aarde.
        In hoogsten lijfs en zieles nood,
        Hebt gij mijn hert, en hebtet heel.
        Ia zelfs op’t punctjen van de dood
        Zijt gij, o God, en blijft mijn deel.
      
      
        Die, door een blind’ afgoderij
        En geestelijke hoererij,
        Van u in het voeden trou en waken
        Een beestelijcken af-val maken:
        Wat is haar erf? Verderf en quael.
        Doch dit’s, o God, mijn volle lust
        Dat ik uwe loff’lijck doen verhaal,
        En aan u hang, en op u rust.
      
    
  