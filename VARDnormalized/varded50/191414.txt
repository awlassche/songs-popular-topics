
    
      
        DE Heydnen, Heer, gevallen in uw landen
        Die hebben’t al vernield met moord en branden:
        Dijn Tempel is ontheiligt en geschonden
        En uwe Stad door vier en zwaard verslonden;
        U knechten zijn (helaas!)
        Gegeven tot een aas
        Van raeven en van gieren:
        En’t vlees en spieren van
        Zo menig heilig man
        Gegeten van de dieren.
      
      
        Het waardig bloed van uwe gunst genooten
        Om Salem heen door des vijands hand vergoten
        Vlied lanx het veld gelijk als water beken:
        Daer’s niemand niet om haar in het graf te stekken;
        Wij zijn geworden tot
        Een praetjen en een spot
        Van onze naegebuyren,
        En werden steeds gehoond
        Van het volk dat om ons woont;
        Hoe lang, o Heer, sal’t duyren?
      
      
        Hoe lang zult gij met gramschap zijn ontsteken?
        Zal nooit uw gunst de zware buien breken?
        Zal nooit de Zon van uwe liefde schijnen?
        Zal nooit den rook van uwen toorn verdwijnen?
        Blust liever deze gloed
        In het godloos heidens bloed
        Van die u nooit en kenden;
        Stort uwe gramschap eer
        Op zulke volken neer
        Die uwen Gods-dienst schenden.
      
      
        Die door een boos en goddeloos vermeten
        Israels erf heel hebben op gegeten,
        Haar steen vernield, haar huizen omgeworpen,
        En woest gemaakt haar woningen en dorpen.
        Wilt niet gedenken aan
        De zonden, die gedaan
        Zijn in voorleden tijden;
        Helpt ons, eer’t werd te laat,
        Want onzen slechten staat
        En kan geen uitstel lijden.
      
      
        Heil-rijke God, wilt u dijns volks erbermen
        Om uwen naam voor laster te beschermen;
        Steuyt het gespot der onbeschofte monden
        En scheld ons kwijt de schuld en straf der zonden.
        Lijd gij dan, dat men tot
        Ons zeg: waar is uw God?
        Dat hij zich kom vertogen:
        Neemt over dit gebroed
        Wraak van het vergoten bloed
        En slaetse voor ons ogen.
      
      
        Hoor nae’t gekerm en zuchten der gevangen
        Die na u troost in haren nood verlangen,
        Verlostse, Heer, die tot de dood verwezen
        Van dag tot dag voor het laatste moord-uyr vrezen.
        Vergeld de schimp en smaad
        Met straffen zonder maet
        Op’t hoofd van onze buyren,
        En doet haar deze spot,
        O allerhoogste God,
        Wel sevenvoudt besuyren.
      
      
        Zo zullen wij, die tot u schaeps-koy horen,
        Die gij uit min hebt tot u volk verkoren,
        Uw erf, uw lot, de lamm’ren uwer weiden,
        Van stam tot stam uw roem en eer verbreiden.
        Zo zal door versche stof
        Tot uwen dank en lof
        Ons borst met ijver zwellen,
        Om door een nieuwe kracht
        Aen’t komende geslacht
        Uw wondren te vertellen.
      
    
  