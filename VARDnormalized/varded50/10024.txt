
    
      
        Mijn hart dat springht in het lijf,
        Wanneer dat ik beschrijf
        De zoetigheid, die daar om Haerlem leidt:
        Mijn tong en pen die is tot lof bereid:
        Want al // dit schone dal
        Vol deftigheden, zonder een misval,
        Dat praelt en bromt, en het wil niet wijken
        Voor het schoon Edame;
        Ach aangename stee.
      
      
        U beeckjens Christalijn,
        Die daar zo klaar als Wijn
        Het duynigh sant // omringt aan alle kant:
        Waar bij dat staat zo menig boom geplant,
        En voort // is het dat men hoort
        Veel beckjes zingen, met een zoet akkoord,
        Wiens hart sou daar door niet verheughen,
        Ia al waar het van steen,
        Zijn hardheid haast verdween.
      
      
        Het hoog zandig geberght
        Getopt den Hemel terght,
        Daar het bont Gediert // met groot getal op zwiert,
        Met groenen helm, als met een pruik versierd,
        Van daar // toont openbaar
        Neptuni golven helder ende klaar,
        Die daar met kracht komt schuyment brullen
        Op het dorre strand,
        En wijkt weer van de kant.
      
      
        Men ziet in des kontrey
        Ook menig schoon valey,
        Die sierlijk staan // met vruchten rijk gelaen:
        Daar zietmen het Vee ook welig grasend' gaan;
        Daar bij // aanschouwen wij
        Dat grote Bos, beplant aan allen zij
        Vol van geboomt, met hoge toppen,
        Iae ontelbaar tak,
        Als kromme armen zwak.
      
      
        Ook zietmen daar van dan
        Heerlijk verheven staan
        Veel torens hoog // en Kerken schoon in d'oogh:
        Waar voor dat zich het driftig nat neerboogh;
        Wie sou // indien men wou
        Gaan melden al het gheen dat des Landou
        Ons oog vertoond; men kant niet noemen
        Op het tiende part,
        Het maakt mijn geest verward.
      
    
  