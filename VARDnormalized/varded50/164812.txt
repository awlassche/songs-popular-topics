
    
      
        Ziet hier de Heer des Hemels Koning,
        Ziet hier een ware Mens en God,
        Ziet hier de Bouw-heer van ons woning,
        Ziet hier de Here Zabaoth,
        Die staat aan onze deur te kloppen,
        Laat ons de oren niet toe-stoppen.
      
      
        Hij roept, zo iemand mij zal horen,
        En open doen op mijne stem,
        Die zal niet eeuwiglijk versmoren,
        Maar ik zal komen in tot hem,
        Ik zal mijn woning bij hem maken,
        En laten hem mijn goedheid smaken.
      
      
        Dan zal ik houden Avondtmale
        Met hem in mijnes Vaders Troon,
        En hij met mij in des Hemels zale.
        Ik zal hem al mijn schatten schoon
        In volle maet uit liefde schenken,
        Zo dat hij als de Zon zal blencken.
      
      
        Och Heer, wat zoudet met ons wezen,
        Vergaeft gij niet onze euvel-daet?
        Hoe is u gunst zo hoog geresen,
        Dat gij ons noch zo gade slaat?
        O Heer! hoe zijt gij zo mildadigh,
        Dat gij ons noch wilt zijn genadig.
      
      
        Wij zijn geheel van u geweken
        En denken niet aan u Gebod;
        Men hoort doch niet dan boosheid spreken,
        In het kort men leeft als zonder God,
        Noch zijt, gij Heer, zo mild en goedig,
        Dat gij ons zegent overvloedig.
      
      
        Gij alle, die des gunst aen-schouwet,
        Des Heren reden doch aenhoort,
        En maakt dat gij van het kwaad op-houwet,
        Wilt haastig open doen de Poort,
        Laat u geen moeite doch vervelen,
        Alzo hij klopt om u te helen.
      
      
        Want zo gij hem laat staan daar buiten,
        En uwe deur niet open doet,
        Hij zal zijn Hemelrijk ook sluiten,
        En stoten u in d'Helsche gloed.
        Dus wilt hem vlijtig plaatse geven,
        Dan krijghje zeker het eeuwig leven.
      
      
        Leert u Geboden Heer, ons merken,
        Geeft doch het gene gij gebiedt,
        Wilt ons in het recht geloof versterken,
        Want zonder u vermachmen niet:
        Vergeeft ons onze schulden tezamen,
        Door Christum uit genaden, Amen.
      
    
  