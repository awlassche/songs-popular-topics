
    
      
        Verhaaste spoed is zelden goed.
        Dus blykt al menigmaalen,
        Dat die geen voor maar nadeel doet,
        En het spoeden wel doet draalen.
        Voorzichtigheid verzelt dat niet,
        Wat overhaastende geschied.
      
      
        Hij tuimelt hol wel over bol,
        Die al te ras wil lopen.
        Hij brengt het paard wel op den hol,
        Die het al te zeer zal nopen.
        Te haastig baard veel ongevals:
        Want al te ras die brak den hals.
      
      
        Die het werrekluwen al te ras
        Wil los doen en ontwinden,
        Die maakt het slimmer, dan het was,
        En zal meer moeite vinden,
        Vermits hij vaster trekt in een,
        het Geen eerst noch wel ontvlechtbaar scheen.
      
      
        Wel! spoed dan langzaam, zijt gij wijs,
        Voorzichtig, wel beraaden.
        Dat spoeden heeft bij wijzen prijs,
        En zal nooit iemand schaaden.
        Wie dus met vaste treden spoed,
        Dat spoeden is hem altijd goed.
      
    
  