
    
      
        WEduwe-vrouwkens al,
        'K moet u wat vremdts vertellen,
        En meyskens in het getal,
        Het en zijn geen bagatellen,
        Een meulder in Brabandt,
        Kan ulieden nu vermalen, playsant,
        Voor die hebben veel quaelen,
        Spoeyt u naar dat land.
      
      
        Voor vijftien stuyvers geld,
        Geeft elk een ander wezen,
        Zijt gij mismaakt gesteld,
        Hier kont gij zijn genezen,
        Die vuil en pokkig zijn,
        Kreupel, blind of mank geboren, Hoort mijn,
        Of het maagdom heeft verloren,
        Het dient tot medecijn.
      
      
        Al die hun drinken stom,
        Oft hebben scheeve benen,
        Gehult, gebult oft krom,
        Vermaald hij recht met enen,
        Alwaard gij honderd jaar,
        Oude wijven zonder tanden, Te gaar,
        Oft die draagt krom zijn handen,
        Maelt hij fris en klaar.
      
      
        Sa mannen wie gij zijt,
        Die hebben kwade Grieten,
        Ras naar den meulen rijdt,
        Laat het u niet verdrieten,
        Vuyle poppen maakt gedaan,
        Die bij nachten domineren, Wilt gaan,
        En u liet karesseren,
        Stelt u op de baan.
      
      
        Al die zijt oud en koud,
        En noch eens tracht te paren,
        Gaat naar den meulen stout,
        Vol rimpels en grijs haren,
        Al waar uwe vel zo swert,
        Als een beroockte schouwe, dat smert,
        Gy-lied' zult weer vertrouwen,
        Zo het vermalen werd.
      
      
        Dochters die het maagdom heeft
        Verkocht of weg-gegeven,
        Komt daer-men het weder geeft,
        Wilt u op den weg begeven,
        Die vuil oft pokkig zijt,
        Die van ieder wordt versteken, Het is tijd,
        Gij zult uwe quaed' gebreken,
        Met een wezen kwijt.
      
      
        Zijt gij van werken moe,
        Gij meyskens van het geweyen,
        Rijdt naar den meulen toe,
        Daar zult gij u verbleyen,
        Als u den meulenaer,
        In zijn meulen zal trekken, te gaar,
        En al die vuyle plekken,
        Zal uyt-vrijven daar.
      
      
        Mannen kwalijk getrouwd,
        Met zatte en boze wijven,
        Die altijdts kijft en knouwt,
        Ja somtijds vechten, kijven,
        Daar het schreminckel roert,
        Doet die droncke zeug vermalen, haar voert
        Naar Brabandt zonder falen,
        Daar dien meulen toert.
      
      
        En komt gij die zottin
        Naar den meulen niet dragen,
        Voert-se naar Brabandt in,
        Op een vuilen kruiwagen,
        Al is hij wat bestront,
        Dat en zal dan niet besmetten, haar mond,
        Wilt s' op den wagen zetten,
        Sleept haar weg terstond.
      
      
        Veel zijn der op den weg,
        Vrouwen en dochters mede,
        Het is zo gelijk ik zeg,
        Van het land als uit de stede,
        Veel meyskens vuil en net,
        Ziet-men door den meulen rukken, zo net,
        Die springen op twee krucken,
        Worden recht gezet.
      
      
        Den meulder van dit land,
        Die kan nu domineren,
        Hij krijgt veel geld op de hand,
        En a la mode kleeren,
        Bij duizend op een dag,
        Die aldaar worden vermalen, ach! ach!
        Van vlamingen en walen,
        Krijgt een goed gelag.
      
      
        Die vol gebreken zijt,
        Wilt hier niet lange blijven
        Ras naar den meulen rijdt,
        Laat uwen naam op-schrijven,
        Al zijt g' uwe maagdom kwijt,
        En laat het u niet verdrieten, altijd,
        Gy-lied' zult vreugd genieten,
        En wezen verblijd.
      
    
  