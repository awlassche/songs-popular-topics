
    
      
        WIlt u met mij bekeren
        Wereltsche dienaars koen,
        Tot God den Heer der Heren,
        Zo ik begeer te doen,
        Al ben ik jonk en groen
        Met veel zonden beladen,
        Nochtans wil ik mij spoen,
        De wereld te versmaden.
      
      
        Met den verloren zone
        Zo zal ik nu opstaan:
        Met vast betrouwen schone
        Tot God mijn Vader gaan,
        Hij zal mij wel ontfaen,
        Door zijn grote genaden,
        Want ik wil nu voortaan,
        De wereld gants versmaden.
      
      
        Ik zocht des werelds weelden,
        En haar genoechten klein:
        Ik dansten, en ik spelden,
        In ijdelheid onrein,
        Ik wandelden gemeyn,
        Al in haar brede paden,
        Maar nu wil ik certein
        De wereld gants versmaden.
      
      
        Hoveerdich ik vercierden
        Mijn lichaam delicaat:
        Daar men genoecht hantierden
        Daar was ik vroeg en laat
        Tot alle zonden kwaad,
        Word' ik alsdoen geraden
        Nu wil ik metter daad
        De wereld gants versmaden.
      
      
        Als ik zo triumpheerden
        In alle ijdelheid:
        De wereld mij vereerden
        Mijn ere werd verbreyt,
        Aldus word' ik verleid,
        Door haar zoete succaden
        Maar nu ben ik bereid
        De wereld te versmaden.
      
      
        Haar lof zal ik afsnijden,
        En verzaken haar eer:
        Haar vreugd aan allen zijden
        En acht ik nu niet meer,
        Want ik zoek God de Heer
        Die mij verlost van kwaden,
        het Is mijn begeerte zeer
        De wereld te versmaden.
      
      
        De werlt heeft mij bedrogen
        Door haar wellusten zacht,
        Mijn hert van mij getogen
        Bij dage, en bij nacht,
        Een geest werd' ik geacht
        Zeer groot tot minder schaden,
        Maar nu heb ik gedacht
        De wereld te versmaden.
      
      
        Ik heb meest al mijn dagen
        Gediend de wereld vroed:
        Dat mag ik wel beklagen
        Beschreien met ootmoed,
        En penitenci' goed
        Doen, voor al mijn mis daden,
        En door Gods graci zoet,
        De wereld gants versmaden.
      
      
        Ik wil mij gaan begeven
        Tot alle deuchden klaar:
        Veranderen mijn leven,
        Gestichtig, en eerbaar,
        Heer, wilt mij helpen daar,
        Al tot der deuchden graden,
        Want ik wil nu voorwaar,
        De wereld gants versmaden.
      
      
        Den Prins zal ik verzaken
        Van deze wereld rond:
        Want hij moet eewich blaken,
        In der Hellen afgrond,
        Met God maak ik verbond
        Die mijn ziel kan verzaden,
        Zo dat ik nu terstond
        Die Wereld zal versmaden.
      
    
  