
    
      
        LAat uw Schaapjes wit van vagt
        Door de groene Blaadjes dwalen,
        Schoonste Nymphje, die mijn klagt
        In de wind slaat en veragt.
        Gaan wij onder het digte Fruit,
        Mogt mijn ziel eens adem halen!
        Wie zouw dan mijn vreugd bepalen?
        Als mijn Phillis wierd mijn Bruid.
        Als... Als... Als...
        Als mijn Phillis wierd mijn Bruid.
      
      
        Hoord hoe het Nagtegaaltje vleyd,
        Om zijn Gayke te bekoren;
        het Sind hij in zijn taal ons zeid,
        Min nu Hartjes, het is regt tijd.
        Alles mind, het zij mens of vee;
        Anders gaat het Heel Al verloren,
        Venus is ons wel geboren
        Uit de wilde woeste Zee.
        Uit... Uit... Uit...
        Uit de wilde woeste Zee.
      
      
        Souw een Nymphje nu zo schoon,
        Zo volmaakt en heus van zeden,
        Niet eens luist'ren na de Go'on
        En eens volgen haar gebo'on?
        Ach! mijn Engel werd gedwee:
        Dat die sagte en malsche leden
        Sig eens buigen na de reden.
        Ei! verhoord toch eens mij bee.
        Ei... Ei... Ei...
        Ei! verhoor toch eens mijn Bee.
      
      
        Als ik Honing Kusjes pluk
        (Of de min houd mij bedrogen)
        Zo verschijnd mijn groot geluk,
        Als ik het rode mondje druk.
        het Sieltje glijd ten boezem uit,
        En gaat waaren op de lippen,
        Als de kragten mij ontglippen;
        Ach! mijn Stem verliest het geluid.
        Ach... Ach... Ach...
        Ach! mijn Stem verliest het geluid.
      
    
  