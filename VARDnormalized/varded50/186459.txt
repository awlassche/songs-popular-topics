
    
      
        LIef zuchtje, teer en heilig windje,
        Dat uit het hert komt van Lucintje,
        Ei, zeg mij toch hoe het daar al is!
        Blijft zij, die mij zo teder griefde,
        Wel trouw in hare wederliefde!
        Behaagt haar die verbintenis?
      
      
        Of, komt gij schielijk aangevlogen
        Mij zeggen dat ik ben bedrogen;
        Dat gij het vaste teken draagt,
        Dat hare weifelende zinnen
        Haar Philibert niet meer beminnen:
        Maar dat een ander haar behaagt,
      
      
        Gij, die zo veel bevalligheden
        o! Hemel! in haar schone leden
        En heilig wezen hebt verspreid,
        Begiftigt met het heerlijk voordeel
        Van een zo juist en zuiver oordeel
        Bij vloeiende welsprekendheid.
      
      
        Verhoê dien ramp, dat hare zinnen,
        Mij ontrouw, elders zouden minnen.
        o! Liefde, weer die tegenspoed!
        Laat mijne beê die gunst verwerven,
        Dat ze eer zal zugten om mijn sterven,
        Als om een nieuwe minnegloet.
      
    
  