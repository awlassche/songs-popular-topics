
    
      
        DOor die hemelse aenspraeck', die God ded' in haren gronde,
        Wast dat die dood' ziele smaeck' in dat leven Christi vonde:
        Bly' ginck zij haar zelven uit, om te wezen Christi Bruyt.
      
      
        D'eerste blijschap die zij sach in den Hof, daar hij haar leide,
        Was die Kribbe, daar hij lach, als hij eerst' geboren schreyde:
        T'was haar ene blij' genucht', dat hij had' om haar verzucht.
      
      
        Niet dat zij zijn droefheid socht'; maar dat zij haar niet verblijden
        Dan door zijne droefheid mocht', die de dood om haar moest' lijden:
        Die haar maken moest verheugt, en door tranen zinken vreugd.
      
      
        Zij aensach die blijde ste' met zo troostelijcke ogen,
        Dat die vreugd haar wenen de' over d'minnelijc neerboogen.
        Van Gods goedheid onbepaald, die haar schulden had' betaalt.
      
      
        T'docht haar trouwe boven trouw, liefde wonder boven wonder,
        Dat hij lijden om haar wouw' sulcken nederheid bijzonder;
        Dat hij zo uit minne pur socht' zijn arme creatur'.
      
      
        Heel ontsteken van ghemoet wiert zij door zijn klare minne,
        Ende door zijne trouwe zoet, die haar koos voor zijn vriendinne:
        Die haar alle rijkheid schonk, ende voor zijn Bruyt ontfonck.
      
      
        Om die liefde overgroot, daar hij neder was gheresen,
        Woud' zij sterven ook de dood duysentmael, had het konnen wezen:
        T'docht haar klein, wat zij hem gaf, die om haar dus daalde af.
      
      
        Hoe verwonderd stond zij daar van zijn uiterste armoede
        Vol genade wonderbaar, daar hij haar me' kwam te goede;
        Ziende bly' al hare schuld door zijn grote trouw' vervult?
      
      
        Wat en wilde zij ook niet, haren Liefsten wedergeven,
        Om t'goet dat haar was geschiet, van de liefde Gods verheven?
        Klein wast' al bij zijne trouw', wat zij weder geven wouw'.
      
      
        Dus viel zij in haren gront, met een minnelijk verzinken,
        Daar zij haar meer schuldig vont, dan haar macht kost' wederschincken:
        Hoe zij meer gaf aan den Heer, hoe zij wilde geven meer.
      
    
  