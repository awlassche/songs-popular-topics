
    
      
        O God, gij zijt mijn God alleen,
        Dies zoek ik u, al vroeg in het daagen,
        Na u dorst mijne ziel verslaagen,
        Na u verlangt mijn vlees met een.
        Mijn vlees verdwynt van al het verlangen,
        Ook in een dor onvruchtbaar land,
        Dat mat van dorst, door staagen brand,
        In lang, geen waater heeft ontvangen.
      
      
        Ik zag uw eer, en sterke kracht,
        In het heiligdom, zo schoon ontvouwen,
        Dat ik, om u eens weer t'aanschouwen,
        Noch dag, noch nacht, niet anders tracht.
        Doch wijl uw goedigheits bewijzen,
        Ook in het naarst van des woestijn,
        Mij beter dan het leven zijn,
        Zo blijven u mijn lippen prijzen.
      
      
        Dus zal ik, als een dankbaar mens,
        Uw lof, zo lang ik leve, spreken,
        En mijne palmen opwaarts steken,
        Wanneer ik, in uw naam, iet wens.
        Mijn ziele werd verzaad met dingen,
        Als smeer, en vet, ja ruim zo zoet,
        Dies roemt mijn mond dat grote goed,
        Met lippen, die vol juichens zingen.
      
      
        Wanneer ik maar aan u eens dacht,
        Op mijne leegerstee gelegen,
        Doordenk ik uw verleenden zegen,
        Door alle waaken van den nacht.
        Om datge, door veel wonderwerken,
        Mij tot een noodhulp zijt geweest,
        Zo juich ik hier ook onbevreest,
        In schaaduwen van uwe vlerken.
      
      
        Ik kleef, als lijm, u achter aan,
        Mijn ziele kan van u niet scheiden,
        Uw rechterhand blijft mij geleiden,
        En ondersteund mij in mijn gaan.
        Maar elk, die hier, tot smart der vromen,
        Mijn ziel, om haar verwoesting, zoekt,
        Zal schielik, als van u vervloekt,
        In het onderst deel der aarde komen.
      
      
        het Geweld des slagswaards zal dien dwaas,
        En al dien hoop hun tijd verkorten,
        En saam, in bloed, op velden, storten,
        Den graagen vos ten deel, en aas.
        Dan zal de koning zich verblijden,
        Als hij, door God, het rik beheert,
        Al wie God dient, en bij hem zweert,
        Zal dan, vol roems, Gods trouw belijden.
      
    
  