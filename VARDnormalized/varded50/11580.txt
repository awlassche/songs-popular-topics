
    
      
        Rijke Zee met al u schatten,
        Wie kan uwe rijkdom vatten?
        Wie besiet u rijk trezoor?
        Peerlen, Zilver, en Coralen,
        Steentjens, Beentjens zijn te halen,
        Al u rijke zanden door.
      
      
        Niet is hier op dezer aarden,
        Ook hoe groot of schoon van waerden,
        Dat u konst niet aardig maelt:
        Paarden, Katten, Honden, Zwijnen,
        Bomen, Kruiden, Medecijnen,
        Alles uit u boezem daalt.
      
      
        Pluto zit daar ook te grazen,
        Om zijn grage lust te azen,
        En hij schenckt ons al te met
        Wel een schelpjen voor ons ogen,
        Ei hoe konstigh en gebogen,
        Hoe gebeld, gevlamt en net!
      
      
        Ziet hem ram'len met de schyven,
        Van ons scheepkens, die daar blijven:
        Ziet hem staep'len goud en schat:
        Daar heeft hij zijn Tolk en boden,
        Die ons bij zijn schatten noden:
        het Gierig hert gebreeckt noch wat.
      
      
        Onze Scheepjens die laveren,
        Die dan heen en weder keren,
        Al op hope van de winst:
        Al om geld en goed te zoeken,
        Vyt de Noord en Zuider hoeken,
        Maar om deughde dencktmen minst.
      
      
        Ziet ze hier eens van de stranden
        Met haar wimpels komen landen,
        Met haar vlerken en getrom:
        Ziet ze vlammen tot een wonder,
        Ziet ze spouwen vier en donder,
        Tot haar blijde wellekom.
      
      
        Daar wordt alle vreugd bedreven,
        Als de Schipper schip en leven
        Brengt ter goeder Haven in:
        Ziet de Reeders eens verlangen,
        Om een goede duit te vangen,
        Ziet haar gayen na het gewin.
      
      
        Schipper hebdy het van verpeutert,
        Hebdy hier en daar geleutert,
        Hebdy dan u schip verboomd:
        Dat moogt gij bij tijds wel zingen,
        Schipper moet de Ree af-springen,
        Als hij van den Nikker droomt.
      
      
        Maar hebt gij zo slinks bij tijden,
        Wat getakt van geld of zijden,
        Hebdy maar u schip gevuld:
        Hebdy dan een potjen broken,
        Niemand heeft een woord gesproken,
        Gij zijt vrij, en hebt geen schuld.
      
      
        Wie bij Pluto gaat ter scholen,
        Die zal niet in het donker dolen,
        Want hij is een duister God:
        Die zijn Kinders en zijn Klercken,
        Drijft tot roof en kwade werken,
        En hij maakt haar stout en zot.
      
      
        ‘Doet u handel doch ter eren,
        ‘Wilt van Ionas Schippers leren:
        ‘Als zij kwamen uiter nood:
        ‘Brachten zij den Here gaven,
        ‘Die haar in een blijde haven,
        ‘Bracht in het leven, uit den dood.
      
    
  