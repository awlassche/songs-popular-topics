
    
      
        Mijn waarde landsgenooten,
        Inwoonders van Flacquee,
        Laat ons Gods eer vergroten,
        Die ons veel heil en vree,
        En zegen heeft bewezen:
        Waar voor dat zijnen naam,
        Gelooft en zeer geprezen,
        Moet wezen zeer bekwaam.
      
      
        Dat iemand ging bekijken,
        Door heel de wereld heen,
        In alle Koninkrijken,
        Hij zoude vinden geen,
        Landschap in heel de wereld:
        Vertrouw ik voor gewis,
        Zo heerelijk beperelt,
        Gelijk als Holland is.
      
      
        Dat in de vreemste Landen
        Van in de wereld groeyt:
        Dat komt aan onze stranden,
        Met Schepen vol gevloeyt:
        Ia d’alderbeste waren,
        Van kostelijk en goe,
        Die komen al gevaren,
        Na ‘het welig Holland toe.
      
      
        En in Holland geprezen,
        Is daar wel een Eiland?
        Zo schoon en uitgelezen,
        Van alles abandant:
        En ons zou komen tonen,
        Zo veel goe vrugten mee,
        Voorwaar niet een zoo schone,
        Als ‘het Eiland van Flacquee.
      
      
        Daar is veel aan te merken,
        In dit vrugtbare Land,
        Voor al dat Godes Kerke,
        Daar heerlijk is geplant:
        En als wij zullen leven
        In Godes geboden saet,
        Dan wil de Heer ons geven
        Veel zegen en voorspoed.
      
      
        Ook is dit Land geprezen
        Vol veelderhande spijs,
        Van vrugten uitgelezen
        Gelijk een Paradijs:
        Beneffens zeer veel Koren
        Wast hier ook Vlas en Mee,
        ‘het Zaat komt ook schoon te voren,
        In ‘het Eiland van Flacquee.
      
      
        Men ziet aan alle kanten,
        De Lieden in dit Land,
        Ook schone Boomgaarts planten,
        Waar door zij beider hand:
        Hebben Fruiten met hopen,
        Dewelke zij na wens,
        Dan pogen te verkopen:
        Tot voedsel van den Mens.
      
      
        Veel Appelen en Peren,
        En andere vrugten mee,
        Schenkt ons den Heer der Heren:
        Tot siersel van Flacquee;
        Men kan niet al bedenken,
        De overvloedigheid,
        Die God ons hier gaat schenken,
        Voor zijn misdadigheyd.
      
      
        Maar ‘het is zeer wel te merken,
        Wanneer wij gaan bezien:
        Dat jaarlijks komen werken,
        Hier zoo veel vreemde Lien;’
        Die al uit verre Landen
        Komen, dan op dit pas;
        In schuyre, door haar handen,
        Te helpen ons gewas.
      
      
        Ook gaat dit Land vertoone,
        Zeer heerlijk en playsant,
        Veel grote Dorpen schone,
        Verspreid door ‘het gantysche Land:
        Waar in ook al de Boeren,
        Haar Koren tot gewin,
        Met wagens konnen voeren,
        Te Scheepe na haar zin.
      
      
        Maar boven al zoo loven,
        Wij Middelharrenis:
        Het welke gaat te boven,
        Alle Dorpens gewis;
        Om dat het is zeer schone,
        Getimmert en geplant,
        Middelharrenis spant de krone,
        Van ‘het heel Flaequesche Land.
      
      
        Al gaat ‘het geen Wal omringen,
        Al heeft ‘het geen Poorten groot,
        Nogtans zoo gaat het bringen:
        Den Misdader ter dood:
        God gaat ook hier verlenen,
        Veel welvaart uit de Zee:
        Waar door het ongemeene,
        Versierd geheel Flacquee.
      
      
        Voor al dient niet vergeten
        De schone Visserij,
        Waar door alzo wij weten,
        De gantse Borgery,
        Veel welvaart heeft verkregen
        Als zij haar versche Vis,
        Brengen door Godes zegen
        Al in Middelharnis
      
      
        Dat God de Visvaart zegent,
        Van Middelharnis,
        En staag met heil bejegend,
        Dat’s zeker en gewis
        En ‘het heeft voor al gaan blijken,
        In dezen Oorelog:
        Met die twee Koninkrijken,
        Doen zag men ‘het voor zijn oog;
      
      
        Als ‘er wierden genomen
        Vissers van andere land,
        Heeft God de Vissch doen komen,
        Hier digte voor ons Land
        Ia ‘het scheen dat God geprezen,
        Tot onze Vissers sprak,
        Nu kond gij zonder vrezen,
        Haar vangen met gemak.
      
      
        Zij vreesd’ ook niet genomen,
        Te werden in dangier,
        Maar gingen zonder schromen,
        Varen met een playzier;
        Door deze wonderwerken,
        Konnen wij voor gewis,
        Des Heren gunste merken,
        Tot Middelharnis.
      
      
        Soud' ik het al verhalen,
        De volheid van ons Land:
        In zonde schier verdwalen,
        In deze reden, want
        Wij vinden ‘het aller wegen
        De goedheid van den Heer,
        Die wil ons zijnen zegen
        Verlenen meer en meer.
      
      
        God geeft hier aan de mensen:
        door zijn genaden zoet,
        Al wat wij konnen wensen,
        In alle overvloed:
        Een dink gebreekt ons even,
        dat’s ware dankbaarheyd:
        die wij niet veel en geven,
        Aan Godes Majesteit
      
    
  