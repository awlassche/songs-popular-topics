
    
      
        Kloris mijn lief in al mijne gedachten,
        Zo vasten plaatse nu bekomen heeft,
        Dat ik om haar al 'tgeen dat leeft.
        Verlaten sou, en al-te-mael verachten,
        Mits zij mijn liefde sulcken voedsel geeft.
      
      
        Door 'tsoet gezicht, en lieffelycke lonckxkens,
        Welke bestralen mijn jeugdig ghemoet,
        Kloris in mij die liefde voedt,
        s'Onsteeckt mijn hert met duizend minne vonckxkens,
        Het welk mij levende schier sterven doet.
      
      
        Wie is zo kout die gheen liefde sou krijgen,
        Als hij aen-sagh een zo vol-maakten beeld?
        hetwelk dag, en nacht, mijn hert zo quelt.
        Dat ik mijn quael niet langer en kan swyghen,
        Maar geef mij over heel in haar geweld.
      
      
        Ik kent, ik leyd', zij heeft van mij ontstolen,
        Mijn hert, mijn zinnen, ende mijn verstand,
        Mijn lijf, en ziel tot enen pand,
        Heb ik vry-willighlyck aan haar bevolen,
        Mits ik in haar al mijn vermakken vant.
      
      
        Laat mij Kloris u jonste dan verwerven,
        Oft geeft mijn hertje aan mij weder-om,
        Dat ik word' vrij, oft u bekom,
        Want moet ik u mijn alder-liefste derven,
        Ik sterf, ik sterf, om u schoon Maeghden-blom.
      
    
  