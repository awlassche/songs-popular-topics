
    
      
        DEn Harpen-slager Arion,
        In het Spelen zo geleerd,
        Dat nooit gheen Meester beter kon,
        Waar door hij wiert geÃ«erd
        Van Periander, deur zijn konst,
        Geviert en opgetogen;
        Zo dat hij deur des Konings gonst
        Een man wiert van vermogen
        Maar als hij met een nieuwe lust
        Tot reizen was gezind,
        Soght hij d'Italiaense kust,
        Daar hij veel Rijkdom wind.
      
      
        Als hij veel Schatten had vergaard,
        Spreekt hij een Schipper aan,
        Die hij bevraeght, daar hij mee vaart,
        Wel rijkelijk gelaen:
        Maar onderwegen slaan zij raad
        Deur het goed dat haar bekoorde,
        De Schipper met de Bootsluy kwaad
        Arion te vermoorden:
        Als Arion dit werd gewaar,
        Zo valt hij haar te voet;
        Hem ziende nu in Doods gevaar,
        Geeft hij haar al zijn goed.
      
      
        Voort bidt hij om zijn Lijfs ghena:
        Maar het was vergeefs ghevleyt;
        Terwijl ik dan hier voor u sta,
        Heeft hij tot haar gezeid,
        Zo slaat aan mij u handen niet
        Laat mij een bee verwerven,
        Dat ik noch eerst een vrolijk Lied
        Mag spelen voor mij sterven;
        Spelende springht hij in de Vloed,
        Hoort wat een vreemd bedrijf:
        Een Dolfijn deur zijn Spelen zoet
        Beweegt, salveert zijn Lijf.
      
      
        Als deze Dolfijn nu alree
        Zijn Schip en Veerman was,
        Braght hem gezwind aan Land door Zee,
        Ghesont en wel te pas,
        Bij Tenaron, van waar hij nam
        Zijn reis, deur Sparthen dwaelden,
        En als hij bij de Koning kwam,
        Zijn avonteur verhaalden:
        Maar Periander geeft dit vreemd,
        En oorsaeck dat hij noch
        Arion in bewaring neemt,
        En hield dit voor bedrog.
      
      
        De Bootsluy nu met vreugde groot,
        Verdeelden daar de buit,
        En spraken, Arion is Dood,
        Dit zal nooit komen uit;
        Ook hebben wij deur deze Schat
        Genoeg om af te leven:
        Want niemand weten zal waar dat
        Arion is gebleven:
        Dus brachten zij het Schip te Land;
        Maar als de Koninck non
        Haar komst vernam, een Bode sant
        Dat hij haar spreken wou.
      
      
        Terwijl zij voor den Koning staan,
        Vraagt hij haar nevens dien:
        Hoe is doch Arion daar aan,
        Hebt gij hem niet gezien?
        Waar op de Bootsluy spraken, ja,
        Wij zijn van hem gescheyde
        In het Landschap van Italia,
        Daar hij een leven leide
        Vol vreugde, want in het spelen zoet
        Is niemand zijns gelijk:
        Dus wind Arion daar veel goed,
        En werd daar welig rijk.
      
      
        Arion die daar nu alreet
        Verscholen stond, en zag
        Des Rovers, met zijn Harp en Kleed
        Zo kwam hij voor den dag,
        En sprak: hebt gij mij niet gevoerd,
        En in de Zee doen springen?
        Waar op de Bootsluy, heel ontroerd,
        Beleden al de dingen:
        Doen Periander nu bevont
        De waarheid van de sak,
        Heeft hij ze met de Dood terstond
        Doen straffen tot een Wraak.
      
    
  