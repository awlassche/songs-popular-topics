
    
      
        Gij die geduurig gaat betreden
        De straaten van uwe trotse Steden,
        En leeft, na uwe begeerlijkheid,
        Bij al des Weerelrds heerlijkheid;
        En onder dies u zeer verwonderd,
        Hoe ik alhier, dus afgezonderd,
        Op zulk een plaatsje wonen mag,
        Daar nooit uwe oog iets cierlijks zag.
      
      
        Die roept als of gij groot gelijk had"
        Hoe kont gij wonen in dit slijkgat?
        Ik moest'er sterven voor mijn tijd,
        Houdt op: te wijd gaat dit verwijt.
        Al schijnt het u hier slecht en oolik,
        Ik leev'er wel vernoegd en vroolik,
        En wenst in vred' op mijn manier,
        Mijn leven zo te einden hier.
      
      
        'k Hebbe ook al, in mijn jonge jaren,
        Het leven van een Stad ervaren,
        En alles voor mij zelfs gehad
        Wat gij zo zoet en heerlik schat.
        Maar het afgezonderd eenzaam leven
        Kan mij veel meer genoegen geven.
        Het dunkt u vreemd; geen wonder is het,
        Als des Werelds glans uw oog bemist.
      
      
        De lust om prachtige gebouwen
        En straten vol van volk t'aenschouwen,
        het Gewoel, het geloop, het gekoop, het gepraal,
        Kan ik verachten altemaal.
        Mij dunkt, ik hebbe, door Gods zegen,
        Voor mij een Koninkrijk verkregen,
        Wanneer ik op mijn kamer mag
        Iet vruchtbaers werken al den dag.
      
      
        Wiens geest gekist blijft in zijn boezem,
        En steeds ligt op zijn oude droesem,
        Die mag uit een geringe plaats
        Zich zelfs verkond'gen zo veel kwaads.
        Maar wie zijn wakk're geest kan roeren,
        Zo dat s'hem hemelwaarts kan voeren,
        Ontlast van d'aerdsche slavernij,
        Acht weinig waar zijn lichaam zij.
      
      
        De Wijsheit kan, met haar bedrijven,
        Wel enig, in haar zelve blijven,
        En gaan beweeglik sneeg en snel,
        Door alle dingen even wel.
        Zo dat een ziel, die wel gesteld is,
        Ook nimmermeer zo zoet verselt is,
        Dan daar s'is bij haar zelfs alleen,
        En houdt met stomme bokken reen.
      
      
        Die zulk een onderhoud gewend is,
        Acht, dat hij in zijn element is,
        Gelijk de vis in het water leeft,
        En in de lugt de vogel sweeft.
        Ia, zo hij moest, van des twee kwaden,
        Op een van beide zich beraden,
        Om steeds, of nooit, alleen te zijn,
        Scheen het laetst' hem wel de grootste pijn.
      
      
        Hij voelt zijn lust daar heen te strekken,
        Hoe dat hij best zich mag vertrekken,
        Van al het gewiel, tot stilligheid,
        Verkoren uit vrijwilligheid.
        Wie is er die dit niet vermoen kan,
        Dat m'ook in eenigheit iet doen kan,
        Het geen veel eeuwen op een rij
        Misschien noch nut en dienstig zij?
      
      
        Men mag met recht het Buiten-Leven
        De naam van Buiten-Leven geven,
        Dewijl m'er heeft zo veel voor uit,
        Om na te jagen buit op buit,
        Men haalt, in d'allerstilste hoeken,
        De beste buit uit heyl'ge boeken,
        het Is niet te zeggen hoe het hert
        Door zulk een buit vervrolikt werd.
      
      
        Wie graag zijn tijd verquist met mallen,
        Denk', dat s'hem hier te lang sou vallen;
        Maar wie'se wijslik, laat en vroeg,
        Wel uitkoopt, valtse kort genoeg.
        Hier zijn ook tijdig alle tijden,
        Om mij voor lediggaan te mijden.
        Men vraeg' mij dan zo swaeslik niet,
        Of mij de tijd hier niet verdriet?
      
      
        'k Behoeve, van den vroegen morgen
        Tot aan den avond, niet te zorgen,
        Wat best ter hand genomen zij;
        Ik vind' hier werks genoeg voor mij.
        Meer reden hebbe ik, om te klagen,
        Dat jaren, maanden, weken, dagen,
        En uuren mij ontgaan zo snel,
        Als noch te kort voor mijn bestel.
      
      
        Doch d'eensaemheid, die 'k hier dus prijse
        Sou weinig passen voor d'onwijse,
        Die sap noch spijs, noch smout noch zout,
        Weet voor het gemoed tot onderhoud;
        Die met zich zelfs niet wel verward is,
        Maar voor zich zelve schier vervaard is,
        En nooit, dan met bedwank en pijn,
        Eens bij zich zelfs alleen kan zijn
      
      
        Die d'eensaemheid misbruikt zo bijster,
        Dat hem, gelijk een asse vyster,
        De luiheid vast houd aan den haard,
        Is eensaemheids geluk niet waard.
        Maar die den geest wel uit kan spannen,
        En vads'ge sluimer weet te bannen,
        Ontvangt een invloed, die de ziel
        Nooit licht verveeld' of moeylik viel.
      
      
        Ei! wat verschilt het, waar men wone?
        De plaats ver-eert doch geen persoone,
        Noch strekt tot mindering zijns staats,
        Maar hij ver-eert veel eer de plaats.
        Daarom behort men zich te wachten
        Van na de plaats den man te achten,
        Vermits de plaats niet heeft noch geeft,
        Waar van een wijs man vrolik leeft.
      
      
        Laat elk van schone Steden rallen,
        Ik acht de beste stee van allen,
        Saar slechts de mense liefst mag zijn,
        Schoon des in zich zelfs niet heerlik schijn.
        Niet in de plaats, maar in de mensen,
        Is het dat men wel is na zijn wensen.
        Men leeft hier wel of niet vernoegd,
        Na dat m'er zelfs zijn zaken voegt.
      
    
  