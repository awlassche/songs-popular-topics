
    
      
        WEest welkom Harderin
        Van uwen Harder nuw.
        Silvester gij niet min
        Van mij die Schaepjens stuw.
        Ik dank u schone Nymph', kom zet u bij mij neer,
        Tot dat, tot dat, tot dat de Zonne neemt haar keer
      
      
        Na Thetijs in de Zee.
        Och neen Silvester neen!
        Mijn Ruyck-veer staat gins ree,
        Bij Eer-beeck, wat bene'en,
        Waar mij Olinda wacht, dus laat mij ditmaal gaan,
        Waar nu, waar nu, waar nu Pales eer wordt gedaan.
      
      
        Veroorloft mij Goddin
        Dat ik u daar dan lei?
        Wel Herder is het u zin,
        Zo voegt u aan mijn zij?
        Nu acht ik mijn geluk verr' boven Paris, ach!
        Nu ik, nu ik, nu ik mijn Nymph geleiden mag.
      
      
        Silvester niet te hoog!
        Ay hout u in u plicht.
        Och dat de Min mij toog
        Nu in u schoon gezicht.
        Wel wat waar het doch dan? dan sou ik zijn te vreen,
        Dat wij, dat wij, dat wij nu twee dan wierden een.
      
      
        Hoe kan dat toch gezien?
        Zeer licht, zo het u maar lust.
        Ia laat ik het een zien.
        Wel aan, mij daar op kust.
        Neen, doet het zonder kus. Och! het kussen vereend:
        Ia ja, ja ja, ja ja, nu weet ik wat gij meent.
      
    
  