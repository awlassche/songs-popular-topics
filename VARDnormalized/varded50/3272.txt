
    
      
        Wat beleeft men snoode tijden?
        Wie kan ‘het zonder droefheid zien?
        Hoe verdorven dat de lien
        Zijn, die ‘het Christendom belijden?
        ‘het Geen dat hare mond voorgeeft
        Word in ‘het minste niet beleeft!
      
      
        Ieder een die zoekt te pronken
        Met den naam van ‘het Christendom,
        En men denkt niet eens waarom
        Dat dien naam ons is geschonken,
        Of waar toe zij ons verbind,
        Neen, dat slaat men in de wind!
      
      
        Christen zoo wil ieder heten,
        Maar te doen als hij gedaan,
        Zijn voetstappen na te gaan,
        Dat werd schandelijk vergeten;
        En uit ‘het gansche leven blijckt
        Dat men hem het minst gelikt.
      
      
        Zeg wat zoud het mij dog baaten
        Dat ik mij een Christen roem?
        En mij na zijn naame noem?
        Zoo ik ‘het kwaad niet tracht te laaten?
        Schoon ik met zijn naam verschijn
        ‘k Zouw hem tot een schandvlek zijn.
      
      
        het Zijn niet alle Israliten
        Die van Isr’el naa den vlees
        te Zaam afkomstig zijn geweest:
        Nog geen Christ’nen die zoo hieten,
        Schoon s’ het roemen met den mond
        En gelijft zijn in ‘het verbond.
      
      
        het Is maar zotternie te steunen
        En te stellen al zijn hoop
        Op den uyterlijcken Doop;
        Die op zulke staaven leunen,
        Op het teken van ‘het verbond
        Bouwen op een lossen grond.
      
      
        het Bloote teken kan niet geven,
        Ten zij dat men ook het geen
        Daar door word verbeeld met een
        In zig vind, en ook zijn leven
        Naar belofte doen gedaan
        Richt, ‘het is anders maar een waan.
      
      
        Of men roept des Heren Tempel!
        Wij u Isr’el zijn u volk,
        Horen steeds des Heren tolk,
        En betreden uwen drempel,
        Zoo daar niet meer bij en is,
        Dat is vrij een slecht bewis!
      
      
        ‘het Is zeer goed Gods Woord te horen,
        Als men ‘het geen ons word geleerd
        Met zijn leven practizeert:
        Maar die mens die gaat verloren
        Die op ‘het bloote horen rust,
        Maar tot ‘het doen en vind geen lust.
      
      
        het Is maar ijdelheid te zeggen
        Here! Here, zoo men niet
        Doet het geen dat God gebiet,
        En dat tot een grond te leggen
        Van zijn recht ter zaligheid,
        Dat is wel een slecht bescheid!
      
      
        God die houd niet van het praaten,
        Esauws handen Jacobs stem
        Zeker die mishagen hem:
        Maar van zonden te verlaaten,
        Dat is God recht aangenaam,
        Woord en werk moet zaamen gaan.
      
      
        het Baat niet dat men diepe kennis
        Van Gods Woord en Wetten heeft,
        Indien dat men ‘het niet beleeft;
        Neen, dan isse maar tot schennis
        En ontering van zijn God,
        Zulke wijzen die zijn zot.
      
      
        Vele wisten in te dringen
        In het innigst kabinet
        Van Gods Heilig Woord en Wet,
        En schoon dat zij deze dingen
        Wisten, voeren evenwel
        Met die kennis na de Hel.
      
      
        God te kennen is wel heerlijk
        Als men doet het geen men weet,
        Dat de rechte kennis heet:
        Zulcken kennis is begeerlijk,
        Die den mense steeds aanzet
        Tot het houden van Gods Wet.
      
      
        Zeg wat baat het dat getekend
        Staat mijn naam in ‘het Kercke-boeck,
        Indien ik niet meer en zoek?
        Beter is ‘het te zijn gerekend
        Onder die getekend staan
        In den Hemel, komt op aan!
      
      
        het Zijn niet alle ware leden,
        Somtijds wel een houten lid
        Aan een levend lichaam zit;
        Mensen van verdorven zeden
        Zullen somtijds wel bestaan
        Aan des Heren Dis te gaan.
      
      
        Al dat uyterlijcke voordeel
        Is niets, ingeval het hert
        Daar door niet geheiligd werd;
        ‘het Zouw maar in het laatste oordeel
        Tot vermeerdering van pijn,
        En verzwaring van mijn zijn.
      
      
        Heilig! heilig moet men wezen!
        Heiligheid die is de baan
        Waar door wij ten Hemel gaan:
        Die niet tracht te gaan door dezen
        Weg, die vind zig in het end
        In een schrickelijck’ elend.
      
    
  