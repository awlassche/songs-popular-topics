
    
      
        DAar schuift het morgenlicht
        Van des hemels aangezigt
        De duisternis en dampen.
        De dagtoorts, die nooit rust,
        Verschijnt weer blij, en bluscht
        Al het nachtlicht met zijn lampen.
      
      
        Al wat nu adem haalt,
        In woud of weide dwaalt,
        De lucht doorsnydt met pennen,
        Begroet, elk op zijn wijs,
        Den dageraat, ten prijs
        Van d'almagt, dus te kennen.
      
      
        D'onzigtbre toont alom
        Is het hart niet blind en dom,
        Zich zigtbaar in zijn werken.
        Hoe rist mijn ziel zo traag!
        Hoe zweeftze noch zo laag
        Langs d'aarde met haar vlerken!
      
      
        Hoe sluimert zij, helaas,
        Hoe droomtze in het waken, dwaas
        Door mist en damp bedrogen;
        Door des werelds list misleit!
        Waar Delila dus vleit,
        Daar geld het Simsons ogen.
      
      
        O Schepper van de zon,
        O aller lichten bron,
        Verlicht mijn hart, dus duister;
        Dat des werelds valse schyn
        En boze drift verdwyn'
        Voor dien genadeluister.
      
      
        Uw liefde ontsteke ene gloed
        Van liefde in mijn gemoet;
        Die nu, en al mijn dagen,
        Geen schepsel diene, o neen,
        Maar u, mijn heil alleen,
        Verheff' naar uw behagen.
      
      
        Och! leerme uw ongunst vliên,
        Uw alziende oog ontzien,
        Uw hoge vierschaar vrezen,
        U volgen, wis van tredt,
        Op het heilspoor van uw wet;
        Uit des misdaats slaap verrezen.
      
      
        Wek niewe kracht en vlijt,
        Die in uw werk zich quyt',
        Door het mijne nooit bedorven:
        Vooral de kroon ter eer
        Van des levens opperheer,
        Met smaat aan het kruis gestorven.
      
      
        Hou staag myn' lust gespeend
        Van het goed, dat ons, geleend,
        Kan dag op dag begeven.
        Schenk rijkdom, eer en staat,
        Die lijf en ziel verzaad,
        Nooit endigt met dit leven.
      
      
        Geleime in des woestijn,
        Gereed in vreugd, of pijn,
        Uw hand altoos te loven.
        Uw heillicht wysme klaar,
        Als wolk en vierpylaar,
        Naar Kanaän hier boven.
      
    
  