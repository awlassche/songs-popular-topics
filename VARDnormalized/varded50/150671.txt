
    
      
        LOoft den Heer die heerlijk leeft
        En ten stoel den Hemel heeft,
        Wiens verwulf, wijd uitgebreid,
        Rust op zijn Al-mogendheid.
        Looft hem in de grote werken,
        Voormaals na de maet gewracht
        Van zijn ongemeten kracht,
        Veel, en waard om op te merken.
      
      
        Looft met alle spel en sanck,
        Looft hem met bazuinen klank,
        Looft hem met het snaar geluid
        Van den Psalter en de Luid;
        Looft met trommen, en met reien
        Van een heyl’ge Maagden-kroon,
        Looft met snaren zoet van toon,
        Mengter de orgel tussen bey’en.
      
      
        Looft hem met het hel en schel
        Oor-door-dringend cimbel-spel:
        Cimbel-spel, vermaak van geest
        In triumph en zege-feest.
        Looft en zingt, al wat kan zingen.
        Looft, al wat de borst beweegd
        En met adem vult en legt:
        Looft den Here aller dingen.
      
    
  