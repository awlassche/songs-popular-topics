
    
      
        DE dwaze spreekt wel stout in zijn gemoet,
        Daar is geen God: haar doen is tsamen schendig,
        End grouwelijck zo buiten als inwendig:
        Daar is niet een van al den hoop, die doet
        Het minste goed.
      
      
        God heeft om leeg, uit shemels hoog gebou,
        Met vlijt gemerkt, op smenschen kindren alle,
        Of daar ook een van allen, bij gevalle
        Verstandig waar, die met een hert getrou,
        God zoeken wou.
      
      
        Maar zij zijn al geweken in het gemeen,
        End leiden tsaem een onnut stinckend leven:
        Daar is niet een, die sik meer wilt begeven
        Tot enig goed, beyd' onder groot end kleen,
        Ia ook niet een.
      
      
        Is het mogelijk, dat deze niets verstaan,
        Die haar aldus der boosheid onderwinden?
        End mijn arm volk gelijk als brood verslinden?
        End willen God noch zijn woirt niet ontfaen,
        Noch roepen aan?
      
      
        Doch eer zeer lang men zal ze daar vertzaegt
        Van groten schrik zien schudden ende beven:
        Want God de Heer, zal sik vervoegen neven
        Het vroim geslacht, dat sik oprechtlijck draagt,
        End hem behaagt.
      
      
        Al is het ook zo, dat gij nu metten raad
        Des armen mans, die lijdzaam is in smerte,
        Houdt uwen spot, wt een hoogmoedig herte,
        Om dat op God, zijn gantse toeverlaat
        End hope staat.
      
      
        Och dat nu mocht wt Sions berg gewijt,
        Voir Israel troost end verlossing naken:
        Als God zijn volk gevangen voorts zal slaken,
        Tvolck Iacobs zal met Israel verblijd
        Zijn, voir altijd.
      
    
  