
    
      
        HOe vele zijn ze Heer
        Die mij benauwen zeer!
        Hoe vele die mij kwellen!
        Hoe machtig is, o God,
        Der goddeloosen rot,
        Die tegens mij haar stellen!
        Wat zijn ze menichfout
        Die tot mij spreken stout,
        Vergaan zijn al syn krachten!
        Syn God en helpt hem niet,
        Maar laat hem in het verdriet
        Heel troosteloos versmachten.
      
      
        Doch gij zijt, Heer, mijn schild,
        Die mij beschermen wilt,
        Voor alle die mij plagen,
        Gij doetet dat ik mag
        Vrij komen voor den dag
        En 'thooft om hoge dragen.
        Ik heb in mijn ellent
        Mijn stem tot God gewend,
        Mijn klachten opgeheven;
        Ook heeft de trouwe Heer
        Van zijnen berg vol eer
        Goed' antwoordt mij gegeven.
      
      
        Dies zal ik rust ontfaen
        En zeker slapen gaan
        Bevrijd voor allen schade,
        Ik zal den morgen klaar
        Aanschouwen zonder vaar,
        Want God wil mij slaan gade.
        Of honderd duizend man
        Mij wilden grijpen an,
        En zochten mij te vellen,
        'tWaer niet bij mij geacht,
        Ik sou voor hare macht
        Niet eenmaal mij ontstellen.
      
      
        Komt Heer, toont dat gij zijt
        Met mij tot aller tijd.
        Gij die al mijn vijanden
        Op het kinnebakken slaat
        Verbrekende met smaad
        In stukken hare tanden.
        Gij zijt het, Here goed,
        Die ieder vroom gemoet
        Te helpen zijt genegen,
        Want op u heilig volk
        Stort gij een rijke wolk
        Van uwen milden zegen.
      
    
  