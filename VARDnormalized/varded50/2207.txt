
    
      
        WEl hoe dus mijn waarste lief?
        Wat bejegend onze minne?
        Wat onstelt uw minne-grief?
        Wat een heilloos ongeluk?
        Breekt de vaste knoop aan stuk
        Van de weeder-sijdse band
        Die geleid is door de brand?
      
      
        Heb ik u geen Trow betoond
        Noch geviert na uw verdienste
        Dat gij zo mijn Liefde lont?
        Heb ik niet zo menigmaal,
        Na eerbiedig min-verhaal,
        U gezworen met veel Een
        Dat ik u bemin alleen?
      
      
        Zal de snoode Jaloesy
        Uw gemoed nu zo beheren
        Dat gij breekt al mijn gevrij?
        Meent gij dan mijn Engellin
        Dat ik noch een ander min,
        En zo lang beminnen sow
        Tot ik haar verkreeg tot Vrow?
      
      
        Noem mij dan geen Huichelaar,
        Die de Liefde maar sou veinzen,
        Zo ik niet verliefd en waar.
        Neen mijn Lief, ik vlei u niet,
        Al de quaalen en verdriet,
        Die ik lij, heb ik gelen
        U te wil om u alleen.
      
      
        Van die tijd dat ik u zag
        En mijn hart u heb gegeven
        Mij geen Maagd in het hartje lag.
        Sint dat gij mijn Liefde had
        Ik noit om een ander bad.
        En ik zweer u, dat geen Maagd
        Nevens u mij meer behaagt.
      
      
        Ei verset dan, bid ik, vrij
        Ingebeelde minne-nijden
        En vervloekte Jaloesy.
        Geef de Jaloesy de schop
        En doe weer uw boezem op
        Met uw gunst zo ongemeen,
        Want u min ik, u alleen.
      
      
        Ja, ik zweer u Celestyn,
        Zo het zweren u kan helpen,
        Dat het geen bedrog zal zijn.
        Ik bedriegen zulk een Maagd,
        Die mijn hart en ziel-kroon draagt?
        Ei geloof dit niet, o neen!
        Want u min ik, u alleen.
      
      
        Ik beloof u dan nu weer,
        En ik zweer bij al de Goden,
        Dat ik u alleen begeer.
        Ban de Jaloesy dan uit,
        Eer de spijt mijn leven sluit.
        En ik sterf door mijn geween,
        Want u min ik, u alleen.
      
    
  