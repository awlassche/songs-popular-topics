
    
      
        O Nette, en onbesmette
        Vruchtbare sael'ge Maagd.
        O pure Gods Creature,
        Wel waart die God behaagt,
        Te worden zwaar; en van den Vaêr
        Des Glori baren het Lichte klaar.
      
      
        O Moeder, die uwe Behoeder
        Tot een Kindeken krijgt.
        O Vrouwe, des Hemels Douwe
        Aan uwe borsten sijght,
        Uwe God gij voedt, het klein Kintjen vroed,
        Dat Hemel ende Aarde hoedt.
      
      
        O schone geschonken Zone,
        God bij ons met 'er daad,
        Haar borste verslaan uwe dorste,
        Suyght boter Hoonighraet,
        Zij zijn zo zoet, vol mellik-vloedt,
        De borsten van des Moeder goed.
      
      
        de Eerst' Evae, verleyd' ons leve,
        Leydts-vrouw der stervenden.
        Gij reine levens Fonteine,
        Blij Moêr der levigen,
        Opent de poort, en roepte ons voort,
        Tot het Paradijse levens oord.
      
      
        De slange, hadd' ons bevange
        Met zijne bitsche tand,
        Verdwijne, moet al het fenijne,
        Door Gods genesend' hand,
        Dit Meyster Kind, gij voor ons wind,
        Dat hier zijn naemken Oli vindt.
      
      
        Wij prijzen, en eer bewijzen
        U sterke Vrouw valjant.
        Maria, zoet en blije,
        Die den Duivel verwant,
        Met des harten sank, met stemmen klank,
        En met manieren zeggen dank.
      
      
        Wilt toone u ons Patroone
        In dezen Betlehem.
        Heldinne, o Koninginne,
        Van het nieuw Jerusalem.
        De Cherubin, de Seraphin,
        Die loven u met vaste min.
      
    
  