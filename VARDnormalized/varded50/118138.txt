
    
      
        Acht uwe vijand niet te kleen,
        Op uwe eigen kracht vermeten.
        Ziet van Davids slingersteen
        Goliath te grond gesmeten,
        En met eigen zwaard gedood,
        Schoon hij was zo sterk, en groot.
      
      
        Die niet op zijn vijand past,
        Met een zorgeloos verachten,
        Word al menigmaal verrast,
        Schoon wij niet zodanigs wachten.
        Dus wierd La√Øs onbewust
        Overrompelt in hun rust.
      
      
        Ziet eens, wie rondom u gaat:
        het Is de Helleeuw, die met woeden
        Op u loert, zo vroeg, als laat.
        Zult gij u voor hem niet hoeden,
        Die in het eerstgeschapen paar,
        Wierd een menschenmoordenaar?
      
      
        O! wat zijt gij, breuk'lig ried!
        Zult gij daar op durven steunen?
        Kent gij dan u zelven niet?
        Wie op eigen staf wil leunen,
        Zal gewis niet blijven staan,
        Tot een straf van eigenwaan.
      
      
        Spiegelt u aan meer dan een
        Van Gods grootste gunstelingen,
        Die wel zwaare vallen deen,
        Toen zij zich hier in misgingen.
        Als men om geen vijand denkt'
        Word m' 'er eerst wel van gekrenkt.
      
      
        Geef, Heer! dat ik ned'rig zij,
        Nimmer trots van hart of ogen.
        Sta met uwe hulp mij bij.
        Wie zou mij dan overmogen?
        Als gij aan mijn zijde zijt,
        Vrees ik niet wie mij bestryd.
      
    
  