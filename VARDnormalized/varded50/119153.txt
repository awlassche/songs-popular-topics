
    
      
        JEsu Christe, Levens-boom,
        Trek mij, dat ik tot u koom'.
        Geev mij ogen, mond en handen,
        Tot uw vrucht en heilzaam blad:
        Levens-spijze, zielen-schat,
        Enig-deksel van mijn schanden.
      
      
        'k Zie geen Cherubs vlammig zwaard,
        Die Gods Eden noch bewaard.
        'k Zie uw schoot en armen open:
        Ziet hier ben ik, roept gij, komt,
        Hijgend zondaar, onbeschroomd.
        'k Derv' en wil dan tot u lopen.
      
      
        Veilig mij voor het slang-venijn:
        Laat ik van haar zaad niet zijn:
        Dat ik haar verleiding vliedde;
        (T'wijl zij duizend strikken zet)
        En door u haar kop verplet:
        Laat dat dag'lijks meer geschieden.
      
      
        Zalig die tot u genaakt!
        Zalig die uw vruchten smaakt!
        Zalig, Zalig die mag rusten
        In uw schaduw, aan de zoom
        Van des Levens water-stroom,
        In het paradijs der lusten!
      
    
  