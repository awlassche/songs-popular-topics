
    
      
        NEem mijn gebed, o God, ter oren:
        Dat mijn gesmeek niet ga verloren,
        Als Gij U zoud voor mij verbergen:
        Verhoor mij Heer, en neem in acht,
        Al het geen, mistroostig in mijn klacht,
        Ik U met naar gebaar moet vergen.
      
      
        De roep mijns vijands, zoo vermeten,
        Beangstigt my't beroerd geweten;
        Die goddelooze doet mij beven:
        Men staat door ongerechtigheid,
        Mij valselijk te last geleid,
        Uit haat, en toorne, mij na het leven.
      
      
        Mijn hert, van smert als toegenepen,
        Van schrik in het binnenst' aangegrepen,
        Begint mij het dood-zweet uit te breken,
        Dien vrees, en beving, sidd'ren doet;
        Een rilling rijd mij door het bloed,
        Of het lijf in het water waar gesteken.
      
      
        Dit doet mij zeggen in mijn zuchten,
        Och! had ik vleug'len om t'ontvluchten
        Gelijk een duif; zoo vloog ik henen,
        Ik bleef dan waar ik blijven mocht;
        Ik zworf door wijd' en ope locht;
        En het woeste mocht mij rust verlenen.
      
      
        Ik zouw mij haasten om t'ontkomen,
        Om niet te worden weggenomen
        Van het dryvend' onweer; maar, ontweken,
        Den storm te mijden, die mij vat:
        'k Zie twist en wrevel in de stad;
        Verdeel de tongen die z'ontsteken.
      
      
        Zij staan in het rond hier, te aller uuren,
        Gelijk een schildwacht op de muuren;
        En die z'er gaarne binnen laten,
        Zijn overlast, en onbescheid,
        Verderf, en ongerechtigheid;
        Bedrog en wijkt niet van haar straten.
      
      
        Waar het nu geweest, hij die mij hoonde,
        Een die voorheen zich vijand toonde,
        Ik had het met gemak gedragen;
        Ook had ik, dacht ik, dat zijn haat
        Te mywaarts ging, uit stof van staat,
        Een and'ren omweg ingeslagen.
      
      
        Maar gij, die mij dit onheil baarde,
        Waart met mij van een zelve waarde;
        Mijn leids en scheidsman, mijn bekende;
        Met wien ik in gemeenzaamheid
        Mijns hertz geheim heb overleyd,
        Als ik mij vond mijn raad ten ende.
      
      
        Of zocht ik naar het Huis des Heren
        Te gaan, ook dat was uwe begeren;
        Mij tot gezelschap bij gebleven,
        Geleide gij m'aan Gods-altaar,
        En pleegd' een zelve Kerk-gebaar,
        Als uit een zelve grond van leven.
      
      
        O huichelaar in's Heren zaken,
        Wil nu de dood haar schuld-eis maken,
        Zij voert al levend' u ter hellen;
        Zoo dringt, gehuysvest in het verstand,
        Tot binnen in uwe ingewand
        De boosheid, die u neer zal vellen.
      
      
        Wat mij belangt, 'k laat mensen varen;
        God zal mij redden en bewaren;
        Te Hemwaarts gaat mijn klacht, en bede,
        Des morgens vroeg, en des avonds, laat;
        Gelijkz' ook des middags tot Hem gaat:
        En Hij verlost mijn ziel in vrede.
      
      
        Hoe veelze zijn die mij bestrijden,
        God zal mij van hun macht bevrijden;
        En, als van ouds, de rechter wezen:
        Hij zal hen straffen in het geding,
        Dewijlze geen verandering
        Bewijzen, met Hem meer te vrezen.
      
      
        Zij slaan hun handen aan die genen,
        Die het wel en vreedzaam met hen menen;
        Z'ontheyligen verbond en eeden:
        Zelfs als hun mond, als onvermoeid,
        Van boter druypt, en oli vloeyt,
        Is het hert vol krijgs; een zwaard hun reden.
      
      
        De vrome werp, in al zijn zaken,
        Zijn zorg op God; die zal het wel maken,
        En hen voor wank'len steeds behouwen:
        Die mannen des bedrogs, en bloeds,
        Ter kuil doet dalen onverhoeds:
        Ik zal, o Heer, op U vertrouwen.
      
    
  