
    
      
        O! ziet eens, hoe de wereld raast,
        En weder moord, en dreiging blaast:
        Wijl Romen van haar zeven spitsen,
        Tot Kerkvervolging op gaat hitsen.
      
      
        Wat woelt gij, Vorsten! zo verhit?
        O! Hij, die in den hemel zit,
        Belacht uwe ijdel onderwinden,
        En zal u met zyn' boeien binden.
      
      
        Hij heeft zyn' eengeboren Zoon
        Gevestigd op zyn' gloritroon,
        Tot Heerser over alle dingen:
        Dien schepter zal hem niets ontwringen.
      
      
        Meent gij, dat hij uwe recht verkort,
        En dus uwe Rik benadeelt word?
        Neen: Hij wil Hemelkroonen schenken,
        En hier geen wereld-schepters krenken.
      
      
        Hij is het, van wien gij uwe gebied,
        Als heersers onder hem, geniet:
        En gij bestiert uwe heerschappije
        Naar zijne wetten recht, als vrije.
      
      
        Gij hebt geen beter onderdaan,
        Dan hen, die onder hem ook staan:
        Daar zij, die meer na Romen hoorden,
        Hun eigen Vorsten wel vermoorden.
      
      
        Gij geeft uwe magt nu aan het Beest,
        Gedreven door een zwymelgeest.
        Gij hebt den toverwyn gedronken,
        Dien Babels Hoer u heeft geschonken.
      
      
        Maar uwe schepter is verslaaft,
        Wanneer gij dien haar overgaaft,
        Die u voor haaren voet doet bukken,
        En durft 'er Keizers hals mee drukken.
      
      
        Zij zegt, dat zij het kroonrecht heeft,
        En het naar gevallen neemt, en geeft.
        Zij voegt bij sleutels beid' de zwaarden,
        Als Opperkoningin op aarden.
      
    
  