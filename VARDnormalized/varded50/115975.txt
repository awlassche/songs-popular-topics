
    
      
        Zo wie met aandagt merkt
        Al wat de liefde werkt,
        Hoe zij van deugd in deugd versterkt,
        Die krijgt met enen klaar bescheid
        Van waare liefds hoedaanigheid.
      
      
        De liefde niet en let
        Op een bepaalde wet,
        Of op de straf van God gezet:
        Maar liefd' is zelfs de wet en maat
        Van aller Christ'nen doen en laat.
      
      
        Daar liefde zal gebie'n
        Daar moet de vreze vlie'n,
        En alles vrooijelijk geschie'n,
        De liefd' doet willig, wat zij doet,
        En Christus jok dat valt haar zoet.
      
      
        De liefd' is vol lang-moed,
        Zeer vriendelijk en goed,
        Zij haakt naa niemands tegenspoed,
        Af-gunst de liefde weder-strijd,
        De liefde niemand niet benijd.
      
      
        z' Is ongeveinsd, op-regt,
        Mee-waardig, needrig, slegt,
        Geen stoute trotsheid aan haar hegt;
        Geen idel ere zij bejaagd,
        Maar eerlijk zij haar zelven draagd.
      
      
        Zij liefd geen eigen-baat,
        Zij denkt geen arg nog kwaad,
        Nog draagd op Mens ter Wereld haat,
        Door gramschap word zij niet vervoerd,
        Nog toornigheid het hert ontroerd.
      
      
        Zij heeft geenszins geneugt
        In onregt, maar in deugd,
        En waarheid is het, die haar verheugd;
        het Zij lief, of leed, het zij zoet, of zuur,
        Zij draagd en duld haar avonduur.
      
      
        De liefd' is zonderling,
        Zij geloofd zeer gering,
        De liefde hoopt tog alle ding,
        Zij lijd, zij draagd een ieder Mens,
        En des naasten heil is haaren wens.
      
      
        Zij troost die zijn bedroef,
        Zij helpt die hulp behoefd,
        In wel te doen zij niet vertoefd,
        Zij doet een ander anders niet,
        Dan zoo zij wil dat har geschied.
      
      
        Zij wandeld hier op aard',
        Maar oogd ten Hemel waard'
        Tot God, uit wien zij is gebaard,
        Uit wien zij haaren oorsprong heeft,
        In wien zij eeuwig, eeuwig leefd.
      
    
  