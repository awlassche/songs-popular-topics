
    
      
        O Agrippine, het hoofd der Belgen,
        En alleroudste Stad na Trier,
        Daar Ubien met Roomsche telgen
        Gevlochten werden, toenze hier
        Gejaagd, den Rijnstroom overvoeren,
        Om woest geweld te wederstaan,
        En, voor Vipsaen, uwe Vader, zwoeren
        August, zijn' Schoonvaêr, onderdaan
        Te blijven, als zij Caesar deden:
        Gij Rijnstad zijt, gelijk een klip,
        Veel stormen moedig doorgestreden,
        Van ouds, en lang eer Mark Agrip
        (Spijt Maas en Moezel, uw gebuuren)
        Lei d'eersten grondsteen van uw muuren.
      
      
        Gij werd naemhaftiger door zijne
        Doorluchtigheid, en dankt hem noch.
        Gij baarde uw Voester, Agripyne,
        Gekoestert met uw druivezogh;
        Gewieght op het ruisschen uwer Beke;
        Dies zij u heuren naam vereerd,
        En, trots al d'omgelege streke,
        Met enen bouwtroep u vermeert.
        Toen scheen, door het steigren uwer wallen,
        Al wat den Rijn, uwe stroom, bevocht,
        Een nieuwe schrik op het hart te vallen.
        Gij werd begroet en aengezocht.
        Al die naar des Tibers vriendschap stonden
        Gezanten aan uw Vaders zonden.
      
      
        Gij waart van aanvang Rome in zeden,
        En straten, en gebouw gelijk.
        Gij had uw Capitool, betreden
        Van Raad en Ridder, strekte een wijk
        Den bangen balling met uw grachten.
        Trajaen ontving hier kroon en staf,
        En gij uw driemaal vijf geslachten,
        Die hij u met veel vrydoms gaf;
        Om op het burgerlijk te passen,
        En raad en oorlog te bekleên.
        Des Adel, sedert aengewassen,
        Gaat moedig op zijn schilden treen,
        Verdiend door prijs, in krijg gestrekken,
        Of steekspel, daar ze niemand weken.
      
      
        Maar uwe glori ging veel verder,
        Dan deer van het Keizerlijk verbond,
        Toen d'eerste Apostel, en Aertsharder
        U zijn' Scholier Materren zond;
        En uwe Burgers, tam als schapen,
        Gebogen voor des Aertsbisschops staf,
        Hem offerden geweer en wapen,
        En, zweerende Teutates af,
        Ook Hesus gruwelijke autaeren,
        Gekristent werden op hun hoofd,
        En stonden sedert, als pylaeren,
        Van kerk of Godsdienst noit berooft,
        Gelijk veel omgelege landen,
        Hersmet door bloedige offeranden.
      
      
        Gij volgt der wijze Vadren regel.
        De sleuteldrager, Gods portier,
        Bewaeckt uw poort, bewaard uw zegel,
        Aan parckement, of op pappier;
        Gij zelf der Heiligen gebeenten,
        En het overschot des Martelaers,
        In goud, en zilver, en gesteenten,
        Verlicht van lamp, en wassekaers.
        Gij eert de Mauren, en Thebaenen,
        Die het veld bebloedden, om de Stad,
        En streen met omgekeerde vaenen,
        In het perk, daar Jesus voor hen trad.
        Kappellen, cellen, kloosters, kerken
        U meer dan muur of torens sterken.
      
      
        Benijde Stad, waar toe geboorte
        En aanwas van uwe ouden wal
        Geroemt? nadien men, voor uw poorte,
        Vast dreight dit Ellefduizendtal,
        En u met facklen, zwaarden, koorden;
        Nu des oorlogs onweer ijslijck rast,
        En schricklijck buldert, uit den Noorden,
        En in den brand der huizen blaast.
        Wat baten u de gryze hairen?
        Wat baat der mannen arrebeid?
        Wat kerken, kloosters, of autaeren?
        Indien een Hun, Gods vijand, zeit,
        Als het licht uw smoockend puin beschyne:
        Op deze plaats stond Agrippyne.
      
    
  