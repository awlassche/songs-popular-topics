
    
      
        O Morgen-ster
        Veel blancker als de Maan,
        Gaat op gaat op, en wilt nooit ondergaan,
        Komt bootschapt dat den Dageraat breckt aan,
        En laat dog Uwe klaarheid en blinkende stralen
        In Uwe Spelonk, Uw Kerk, dat duister Hol,
        Eens nederdalen,
        En stuit het dwalen,
        Van zo menig Mol.
      
      
        Rijst blinckend Ligt,
        Rijst Iacobs Helle ster,
        De Vaderen die sagen U van ver,
        Ei ziet op mij, terwijl ik schier verwer
        In ongebaande en duistere wegen,
        Die nimmer Mensenvoet voorheen betrad,
        Laat ligt en zegen
        Mij komen tegen,
        Op dit naare pad.
      
      
        Ei sproeyt U wat,
        O langverwagten dag.
        Die nimmer oog, als toegesloten zag.
        Wat blijf ik nog in al dit spinne-rag
        Van Aarde, van Wereld, en Ijdelheid hangen?
        Vergunm O Jezus, maar dees’ ene bee
        Aan een gevange,
        Van de oude Slange:
        Breekt zijn kop ontwee.
      
      
        Ik zie, ik zie,
        Maar ik en weet niet wat,
        Iets diergelijx als ik wel eer bezat,
        Doen ik de Wereld met mijn voeten trad,
        Mijn hert dat huppelt en maakt sig vast vrolik,
        Het zingt het springt het maakt een Helden-lied,
        Is het waar of dool ik,
        Satan dien Molik
        Dunkt mij, dat al vlied.
      
      
        O Prinse van
        De dikke Duisternis,
        Ik voel dat ik niet meer de bijstand mis
        Des genen die uwe Errif-vyand is;
        Hij leert mijn oog al uw diepten verspieden,
        Hij wapent mij met ongemeene kragt,
        Gij moet nu vlieden,
        Want uwe Gebied, en
        Geld niet als het plagt.
      
      
        De nagt verdwijnt,
        Dat schone Morgen-root,
        Verdrijft de slaap de zuster van de Dood,
        En steld ons al het al sienlijcke bloot;
        De Zonne die nadert, die nader de kimmen,
        Eer lange steekt hij ‘het hoofd ter golven uit:
        Weg, weg, o simmen,
        Daar komt hij klimmen,
        Als een frissche Bruid.
      
    
  