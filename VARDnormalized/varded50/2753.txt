
    
      
        WAt is o mens dat u zo zeer ontstelt?
        Den schrik des doods die doch van haar geweld
        Van haar Fenijn en prikkel is ontbloot,
        Wat ziet gij doch vervaerlijcks in den dood,
        Der vromen dood en is geen dood te noemen,
        Of is veel meer te wensen dan te schromen.
      
      
        Onze leven alst al schoon en kost'lijck is,
        Steekt vol verdriet, vol sorg' en moeyt' gewis,
        Onze leven als men het wel bij het licht besiet,
        En draagt met recht den naam van leven niet,
        het Is recht voorwaar des doods schadu vol elenden,
        Die nooit ter deeg dan met het leven enden.
      
      
        De dood maakt einde van der vromen strijd,
        Van all' elend' zij lijf en ziel bevrijd,
        het Vermoeyde Lichaam door den arbeid groot,
        Legt zij ter neder in der Aarden schoot,
        Al waar het als in een still' slaep-kamer rustet,
        Terwijl de ziel hier boven haar verlustet.
      
      
        De edel ziel, des lichaams werde gast,
        Ontslagen van des lichaams zware last
        Straks als met vleug'len haar om hoge geeft,
        Keert weer tot God die haar geschapen heeft,
        Die haar die vreugd en blijdschap doet genieten,
        Waar van het gebruik haar nooit en kan verdrieten.
      
      
        het Lichaam, het is waar, wanneer de ziel verscheid
        Wordt in het diep en duister graf geleid,
        het Verkeert tot stof, het verrot, en wordt vernield,
        Van het vuil gewormt' dat onder de Aarde krielt:
        Maar hier in zal de Heer zijn macht bewijzen,
        Dat door zijn woord het Lichaam weer zal verrijzen.
      
      
        Zo haast dien groten dag zal breken aan,
        Zo haast die Hell' Bazuin geluid zal slaan,
        Zo haast des Heren stemm' zal zijn gehoord,
        Zullen de dode tezamen komen voort,
        De vrome zullen de hoofden blijd' opsteken,
        Haar lichamen vrij zijnde van gebreken.
      
      
        Dan zal o vrome mens des Heren hand,
        U ziel en lijf weer door zo sterken band
        Verknopen, dat geen dood of ongeval
        Dat lieve paar ooit wed'rom scheiden zal,
        Dan zal de dood u lichaam niet meer wonden,
        Want zelfs de Dood zal dood zijn en verslonden.
      
      
        Dan zal gesloten zijn u tranenvloed,
        het Geen u hier zuchten, kermen, klagen doet,
        Zal daar voor eeuwig van u zijn geweerd,
        Daar zult gij hebben al wat gij begeert.
        Ja veel meer als gij ooit hebt konnen wensen,
        O dood! wat doet gij deughts den vromen mensen
      
      
        Op deze hoop' ben ik gerust o Heer,
        Als het u belieft mijn hoofd te leggen neer,
        Ik wens na het einde van des moeyt' en pijn,
        Met ernst verlangt mijn Ziel bij u te zijn.
        Laat mij slechts Heer des beed' van u verwerven,
        Dat ik in u mag leven end' ook sterven.
      
    
  