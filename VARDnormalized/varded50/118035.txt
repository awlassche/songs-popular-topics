
    
      
        Ziel! bedenk eens, wat al tijd
        Zijt gij quyt
        Van uw broos, onzeker leven:
        O! wat hebt g' 'er in verricht
        Naar uwe plicht,
        En voor God daar in bedreven?
      
      
        Slaap, en niet doen, sleet al veel.
        Wat een deel.
        Liep'er met de kindsheid henen?
        Veel heeft jongheid onbedacht
        Doorgebragt,
        En is vruchteloos verdwenen.
      
      
        Kwaad doen, ijdel tijdverdrijf,
        Zorg voor het lijf,
        Bezigheid met aardse dingen,
        Waren het werk van ryper dag,
        En men zag
        Dien verslaaft aan beuzelingen.
      
      
        Was van het geen 'er overschiet,
        Schier wel iet
        Aangelegt tot zielezaaken?
        Reken dat al bij malka√¢r:
        het Zal voorwaar
        Een zeer kleine som uitmaken.
      
      
        Echter word een eeuwigheid,
        Ras verbeid
        Na den tijd, van wiens besteden
        God eens rekenschap van al
        Eisen zal,
        Wat wij in den tijd hier deden.
      
      
        Heer! mijn tijd is haast voor bij.
        Leer gij mij,
        Als een wijze, dagen tellen.
        Dat mij uwe genadedag
        Niet en mag
        Al te laat beklaagt, ontsnellen.
      
    
  