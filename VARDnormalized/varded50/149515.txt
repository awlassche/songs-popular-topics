
    
      
        AL die op aard verblijf en woning hebt
        En in de lucht des levens adem schept,
        hetzij gij of slecht of edel zijt van bloed,
        Van kleinen doen of rijk van ’swerelts goed:
        Hoort all’ gelijk. let scherp. want mijnen mond
        Spreekt schone re’en geput uit ’sWijsheydts grond.
        ’tGeen duister was zal mijn gedicht verklaren,
        En ongemeyn is d’uytklanck mijner snaren.
      
      
        Waarom wil ik, door selfs-gesochte pijn
        (Als menig mens) te vroeg ellendig zijn,
        En geven mij, beangst voor kwaden tijd,
        Tot schat-geschraap en averechtsen vlijt?
        Waarom zal ik het leven datm’ hier leeft,
        En van hem zelfs zijn pijn en lasten heeft,
        (Twil mij rondom de boze dicht benaren)
        Door verre zorg met dublen last bezwaren?
      
      
        Wat is hij dwaas, wanneermen’t wel beschouwt,
        Die vaste hoop, op losse dingen bouwt!
        Aanziet het volk dat, zijner zinnen slaaf,
        ’tGeheele hert gevest heeft op zijn haeff,
        Waar op’t gemoed inwendig zich vergroft,
        En, onbedacht, de mond van zwetst en stoft:
        Helaas! wat is het wanneer het treft aen’t leven?
        Wat troost of hoop’ kan’t goed in wanhoop geven?
      
      
        Nooit mens, hoe groot, hoe dicht met schat omzet.
        Die uit den dood zijn broeder heeft gered.
        Onvindbaar is, onvindbaar dat rantsoen.
        Wie kan’t ontgaan als God zijn werk wil doen?
        Weg dwaas bestaan. Wie redt een ander man
        uit ’tgeen hij zelfs geenszins ontworst’len kan?
        Hij zelver moet ten duyst’ren grave dalen.
        De dood mag wat, maar zal niet eeuw’lijck dralen.
      
      
        Ziet wijs, ziet dwaas, ziet alle mensen aan:
        Zij moeten all’ een zelvig paedtjen gaan.
        De dood is het endt van alles watmen ziet.
        De mens spart veel, maar zij den mense niet.
        Een donker graf, wanneermen end’lijck sterft,
        Hoe veel men had, is alles watmen erft;
        Een ander zal ’tbewaerde goed verteren.
        O! schrale vrucht van het pijnelijck begeren!
      
      
        Het is wel zo, door dom en krom besluit
        Steekt hij zijn ziel des redens ogen uit,
        En prent zich (dwaas) in zijn verdorven zin
        Een eeuwigheid der Aerdscher dingen in:
        Zijn hoge huis (denkt hij) zal altijd staan,
        De klank zijns naams, verzekerd voor ’tvergaen,
        Van stam tot stam verhoogd zijn en geprezen.
        Gelijckmen’t wenst, gelooftm’ een ding te wezen.
      
      
        De hoop’ reikt wijt. maar (ach!) wat is het doch?
        De tijd doet zien, en leugen-straft ’tbedroch.
        Haar dingen zijn al stil ten endt gevloeyt.
        De Lent’ haars eers, ten laatsten uit-gebloeid,
        Verwacht van nu een eeuwig Winter-we’er,
        En, eens verwelckt, hergroent doch nimmermeer.
        Gelijk het Vee zo treft haar ’sdoodts verderven,
        En sterven (laas!) een onweer-leeff’lijck sterven.
      
      
        Aldus is het endt. Het droeve dwaesheydts loon
        Stelt hares doens ellende naakt ten toon.
        Nochtans wat is het? ’tonwijse na-geslacht,
        Hoe klaar zij spreekt, neemt waarheid niet in acht,
        Maar heeft, verblindt door valsen logen-gront,
        Der Vad’ren re’en en ze’en in hert en mond.
        O! kracht der veel en voor-geloofder logen!
        Dan doch, die wil, wordt licht door schijn bedrogen.
      
      
        Zo stam zo struik. des levens ganck is een,
        En daarom ook des levens endt gemeen.
        Gelijk als Die zo moeten Des daar af.
        Men werptse naakt, als beesten in het graf.
        Daar leggen zij!, daar leggen zij (helaas!)
        In ’sdoodts geweld niet anders als een aas,
        Dat, op het veld voor’t slindend’ Wild ten besten,
        Wordt opgeknaeght van eerste totten lesten.
      
      
        Gants ongelijk is vromer zielen stand.
        (Wat is de deuchdt een groot en waardig pand!)
        Den bozen mens blijft eeuwig rotten bij:
        De vrome bloeyt in vreugd en heerschappij,
        Waar van ’tgeniet ’tgemoedt zo lieff’lijck is
        Als ’tvocht des dauws, wiens dropjens, koel en fris
        Al vroeg voor Zon het dorstig veld vervreugden
        En kruid en lof in groente doen verjeugden.
      
      
        Ach! ’theeft geen grond dat zich de mens verleid
        En groot verbeeld in zijne nieticheydt.
        Hij moet in het endt, daer’t al doch henen vaart
        Van het prachtig huis om laegh ter swarter aard.
        Het eenzaam graf, de eeuwigh-donck’re hel,
        Blijft zijn verblijf. Maar God (o! ’tdoet mij wel)
        Zal uit het graf mijn ziel ontkerck’ring geven.
        Daar deert geen dood waar hoop’ is van we’er-leven.
      
      
        Dit leer dij, Mens. Daarom wanneer’t geschied
        Dat gij een man in rijkdom rijzen ziet
        En dat de glans zijns huis verdubbelt werd
        Zo gadert u geen nest van vrees in ’thert,
        Recht of de boos’ het heil in erf bezat:
        Want wacht een wijl, zijn t’saem-gehaelden schat,
        Al wat hij heeft, doet hem de dood verlaten.
        Die’t haast verliest, wat mag hem ’thebben baten?
      
      
        De klank zijns naams en daalt niet met hem ne’er.
        Zijns herten boel, de hoog-beminde Eer,
        De afgodin, van hem zo aengebe’en
        En volgt hem niet. het blijft all’, en hij moet heen.
        ’tIs waar ’tgemoedt, dat, in zijn lusten blind,
        Tot alle feil gereed verbloemsel vindt,
        Kan voor een wijl hem zelven sachtjens strelen
        En zijn verstand ’sverstandts gebruik ontstelen:
      
      
        Terwijl hij hier in volle zatheid leeft
        En zijnen dag den avond noch niet heeft,
        Wat is zijn doen? hij troost zijn hert daar a’n
        En neemt zijn lust zo lang ’them volgen kan.
        Het endt ziet hij te lichter over ’thoofdt
        Om dat meest elk zodanig wezen looft,
        En dat zijn doen, gestijft door schijn van zaken,
        Bij alleman zijn waan kan gangbaar maken.
      
      
        Aldus, van elk en van zich zelfs gevleyt,
        Versuypt hij diep in zijne ijdelheid,
        Tot dat het komt dat eenmaal komen moet
        En hem te spa’ zijn dorheid voelen doet.
        Daar vaertmen dan zijn dwaze ouders na,
        Gelijk in Doen, en ook in zielen-scha’;
        Door een bedrog ter dwaasheid aangedreven;
        Gelijk in sleur en ook in slot van het leven.
      
      
        O droevig lot van een veraerde ziel
        Die ooit zo ver van reed’lijckheydt verviel!
        De duisternis, (gezelschap van het verderf)
        D’oneyndb’re nacht is eeuwelijk zijn erf.
        ’tVerheughlijck licht, uit Godes glans geteld,
        Wiens beeldt zo zoet in klare zielen spelt,
        ’tVerheughlijck licht, welks hope troost doet dalen,
        Zal immermeer zijn ogen niet bestralen.
      
      
        In het kort, dus is het: Heeft iemand staat of eer,
        Geweld of schat; het Aardse, en niet meer,
        Hoe hoog het hert met zijn gedachten vlieght,
        Hoe veel hij schijnt, zijn gantse wezen liegt,
        Een valse vreugd verwisselt hij met wee
        En scheydter uit als het redeloose vee.
        Die Wijsheid mist moet ware Deuchde derven,
        Die deuchdloos leeft zal heilloos henen sterven.
      
    
  