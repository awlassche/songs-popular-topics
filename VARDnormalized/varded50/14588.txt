
    
      
        WAt zal ik gaan beginnen?
        Ik ben bezwaard van binnen,
        Waar zal ik gaan om raad?
        Den vijand legt sijn' laghen,
        En queldt mij alle dagen,
        Al met zijn valscheydt kwaad.
      
      
        Het is mij een zwaar lijden
        Dus stadelijk te strijden,
        Want zelden ben ik vrij:
        Stell' ikker een bezijden,
        Daar komt een ander lijden:
        Hoe soud' ik wezen blij.
      
      
        Het valt mij wel zo zure
        Te sterven mijn nature,
        Want zij is krank en teer:
        Den Geest die spreekt van binnen,
        Dat ik mij sou verwinnen,
        En dienen God den Heer.
      
      
        Nu Heer, ik hebt gevonden,
        Ik hoop door uwe vijf wonden,
        En uwe genade zoet,
        Dat gij mij zult vergeven
        Al mijn boos zondig leven:
        Gij zijt het ongrondig goed.
      
      
        Jesu wilt mijns ontfermen:
        Ik vlied' in uwe armen:
        Daar toe zo hebbe ik lust,
        Waar ik mij keer' of wende,
        Vind' ik mij in ellende:
        Maar in u vind' ik rust.
      
    
  