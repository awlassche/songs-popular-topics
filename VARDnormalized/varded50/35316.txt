
    
      
        DEs weirelts zorgen heb ik hier beschreven,
        Hoe dat een ieder tracht naar geld en goed,
        Als of-men honderd jaren hadd' te leven,
        Het welk als-men sterft laas hier al blijven moet
        Elk ziet-men zorgen, Altijd om morgen,
        Niemand die leeft, Die hier geen zorg en heeft.
      
      
        Den enen zorgt en tracht naar hoge staeten,
        Een ander om te wezen schoon en rijk,
        Den derden wilt het weireldts goed verlaten,
        Den vierden om te hebben veel pratijck,
        Ander die trachten, Om grote prachten,
        Som naar een vrouw, Die schoon is en getrouw.
      
      
        Daar zijnd'er veel die zorgen rijk te wezen,
        Of trachten naar een schone createur,
        Al die devoot zijn trachten om te lezen,
        Ander te zijn een joffrouw' of monsieur,
        Een boer om beesten, Lappers om leesten,
        Een wever koel, Naar het getouw en ziet poel.
      
      
        De kleere-maeckers zorgen om te naaien,
        De barbiers om te hebben een patient,
        Den acker-man om zijn land te bezaaien,
        De schilders om te werken pertinent,
        Brouwers om brouwen, Dochters om trouwen
        Bakkers om brood, Te bakken in den nood.
      
      
        Procureurs om de boeren te bedriegen,
        Daarom zorgt ook den wijzen advocaat,
        Zangers om daar somtijds wat bij te liegen,
        Om buit te maken zo zorgt den soldaat,
        De smits om smeden, Veld-heers om steden,
        Den herbergier, Om venten wijn en bier.
      
      
        De dronckaerts zorgen altijd om te drinken
        En de paters naar de soberheid,
        De weirden om de glazen vol te zinken,
        De nonnekens om hare zaligheid,
        Druckers om drukken, Pluckreurs om plukken,
        Een schippers-kint, zorgt naar een goeden wind.
      
      
        De meulenaers die zorgen om te malen,
        Timmer-lien om te maken een goed werk,
        Voer-lieden om het koop-mans goed te halen,
        Pastoors en kosters zorgen naar de kerk,
        Schrijvers om schrijven, Mannen om wijven,
        Jaegers naar het wilt, En zijn schier nooit gestild.
      
      
        Vissers die zorgen om wat vis te vangen,
        De bedelaers om te krijgen den kost,
        Een dief die steelt tot dat hij wordt gehangen,
        Slam-pampers om te smeiren hunne borst,
        De smockel-broeren, Zorgen voor de hoeren,
        Een ketelaar, Naar een goed' beurse zwaar.
      
      
        D'hoveniers om te zaaien en te planten,
        De schip-werckers maken hun schepen ree,
        De winckeliers zorgen voor hun kalanten,
        De kaepers om te kapen op de zee,
        Sagers om sagen, Plagers om plagen,
        Zorgen altijd, Ieder om zijn profijt.
      
      
        Laecke-snijders zorgen om te verkopen,
        Hoedt-maeckers om te maken enen hoedt!
        Scherp-rechters om de dieven op te knopen,
        En de minnaeren voor hun liefste zoet,
        De kocx om koken, Spokers om spoken,
        Kuypers naar wijn, der mensen medecijn.
      
      
        De metsenaers die zorgen om te metsen,
        Stoel-draeyers om te maken enen stoel,
        Speelders om kaarten oft wel om te kaatsen,
        De schotters om te schieten naar den doel,
        Maeckers van glazen, Blaesers om blazen,
        Den apotekaer, Naar vele ziekten zwaar.
      
      
        Docteurs om goed' recepten te ordonneren,
        Om geld te krijgen zorgt den oyrateur,
        School meesters om de kinders wel te leren,
        De verwers om te verwen schoon koleur,
        Kramers om kramen, Blamers om blamen,
        Al tijdelijk, Maar niet naar het hemel-rijck.
      
    
  