
    
      
        HOe u werckeje niet, Leeuwerck!
        Hoe komt dat niet en Orgelt
        In deze Tiende Kerk,
        U strotje dat zo gorgeldt,
        Daer't niemand hoort te velde?
        Wel aan dan, laat uwe gunst
        Aan ons gehoor ook melden
        'tMirakel van u kunst.
      
      
        Toont dat gij dankbaar zijt
        Voortaan te blijven leven
        Van 'tbroodt dat gij verslijt,
        Van 'tzaedt dat wij u geven:
        Van zo veel Klaver-zootjes,
        Van sulcken versen nat,
        Van zo veel groene lootjes
        Als gij wel hebt gehad.
      
      
        Hoe sou'k ellendig Dier
        Vermakken met mijn zanghen,
        'Tgehoor van mijn Cippier
        Die mij hier houdt gevangen:
        En wilt u niet bedriegen,
        'Ken acht noch brood noch zaad,
        Eer dat men mij laat vliegen
        Te velde, voor weldaad.
      
      
        Den Aerdboom was mijn vloer,
        Den Hemel mijn verwellif;
        Al het groen gewas mijn voer,
        Mijn Tafel-waard God sellif:
        Hoe zouden mij de kruymen
        Verheughen van u prooi,
        Nu ik den hemel ruimen
        Moet voor een nauwe Kooi.
      
      
        Mijn Schepper had mij vrij
        Doen baren van gheveughelt:
        End' uwe geweld heeft mij
        De vrije vlucht beteughelt.
        Ik hippel, end' ik wemel,
        Mijn zang dijdt tot geschrei;
        Want kooi, en is gheen Hemel;
        En 'tzootjen is gheen Wei.
      
      
        Wilt gij dan met ghenucht
        Mijn gorgeltje doen kwelen;
        Zendt mij weer na de Lucht,
        En 'tOrgeltjen zal spelen
        Voor hem, die alle dingen
        Schiep met een enkel oog;
        Dies placht ik niet te zingen,
        Dan als ik klim om hoog.
      
      
        Hier zal u dunken nieu
        Als gh'u zult horen noden
        Door mijn adieu, dien, dien;
        Te God, te God, te Gode:
        En tusschen't tire-liren
        Dien, dien, weer telkemael;
        Om u te leren vieren
        Uwe Schepper met uwe taal.
      
    
  