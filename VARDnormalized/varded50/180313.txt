
    
      
        Mijn Hart is al verzeyd:
        Daarom konnen mijn zinnen,
        Geen ander Lief beminnen,
        En als men mij iets zeid,
        Zo zeg ik onvermeyd:
        Mijn Hart is al verzeyd.
      
      
        Mijn Hart heeft Duive-aard,
        Die zijn Egt houd in waarde,
        En met geen ander op Aarde,
        Gelukkig die zo paard,
        En reine Trouw bewaard:
        Mijn Hart heeft Duive-aard.
      
      
        Mijn Hart liefd dog geen aar,
        Want schoon ik veel moet lijden,
        Mijn Trouw blijft ongescheiden
        En of mijn nog zo zwaar,
        Het noodlot tegen waar:
        Mijn Hart liefd dog geen aar.
      
      
        Nu is mijn Hart gerust,
        Dat ik u mag beminnen,
        Geeft vreugd’ aan mijn zinnen,
        Want als ik ben belust,
        Word zij van mij gekust:
        Nu is mijn Hart gerust.
      
      
        Ik zie mijn Min beloond,
        Voor al mijn droevigheden,
        Die ‘k om haar heb geleden,
        De liefd’ die zij mij toond,
        Mijn Min met Weer-min kroond:
        Ik zie mijn Min beloond.
      
      
        Ik ben nu zo verheugd,
        Dat niemand zou geloven,
        ‘k Ben alle ramp te boven,
        Haar schoon, haar lief, haar deugd,
        Geeft aan mijn Hart veel vreugd:
        Ik ben nu zo verheugd,
      
      
        Bewaard ons dog o Goon!
        Wild ons beider leven sparen,
        En lengd dog onze Jaaren,
        Mijn Trouw, haar Min, haar Schoon,
        Verdiend wel zulke loon:
        Bewaard ons dog o Goon!
      
      
        Mijn Lief bemind geen aar,
        Want zij heeft mij hier gezworen,
        Voor mij te zijn geboren,
        Gij Jonkmans met malkaar,
        Vergeefs Mind ymand haar:
        Mijn Lief bemind geen aar.
      
      
        Haar Min groeyd dagelijks meer,
        Dit toond zij mij in het Vrijen,
        In het lieven, strelen, vlijen,
        Ik kus haar keer op keer,
        Zo mals, zo zoet, zo teer:
        Haar Min groeyd dagelijks meer.
      
      
        Wij laggen om de Nijd,
        Wij Minnen dog malkander,
        En geven om geen ander,
        En of de Nijd wat zeid,
        Wij Minnen hem ter spijt:
        Wij laggen om de Nijd.
      
    
  