
    
      
        WEl hem, dien God zijn zonden heeft vergeven,
        Wel hem, dien’t kwaad, het geen hij heeft bedreven,
        Dien’t overtreen niet ten verderf en strekt,
        Maar van de Heer genadig werd bedekt;
        Wiens feilen hem niet werden toegerekent,
        Wiens schulden niet te boek en staan getekend;
        Die vrij van list, van schalkheid, van verraad,
        Met slim bedrog in het hert niet zwanger gaat.
      
      
        Wanneer ik zweeg, noch mijne zonden melde,
        Had ik geen rust, mits mijn Gewis mij knelde
        En mijn gemoed mij knaeghde dag en nacht,
        Dat ouderdom in mijn gebeente braght,
        Om dat uw hand haar over mij verzwaarde;
        Mijn sap vergingh gelijk het vocht der aarde,
        Ik drooghde weg als ’twater uit het land
        Wanneer de Zon des zomers daar op brand.
      
      
        Maar als ik u mijn zonden heb beleden
        En opende mijn ongerechtigheden
        En met berouw mijn schuld te kennen gaf
        Vergaeft gij mij de wel-verdiende straf;
        Daarom zal elk na uwe welbeminden
        Dewijl ’tis tijd om troost bij u te vinden
        U roepen aan, eer dat gerechte wraak
        En hoge vloed dijns gramschaps haar genaeck.
      
      
        Gij zijt de plaats daar ik kan veilig schuilen,
        Bewaar mij voor benaeutheyts naare kuilen:
        Gij zijt die mij van vreugde zingen doet
        Om dat gij mij in alle nood behoed.
        Komt, is uw woord, Ik wil u garen leren
        En wijzen aan den rechten weg des Heren,
        Ik wil, o mens, u tot het beste ran
        En over u mijn ogen laten gaan:
      
      
        Weest niet gelijk den domm’ en steege guylen,
        Den ezelen, den paarden en den muylen,
        Die hard van bek op ’twreede mondstuk gaan,
        Getoomd, gekorft, om niemand te beschaen.
        Die Godloos is heeft pijn en smert te wachten,
        Maar die de wet des Heren wel betrachten
        En op zijn hulp met vast vertrouwen staan
        Zal zijne gunst van alle kant omvaen.
      
      
        Verheugt u dan, gij die in uwen wandel
        Rechtvaardig zijt en vroom in uwen handel,
        Weest blij en zingt, gij, die in u gemoed
        Sijt rein en recht en daar geen valscheyd voedt.
        Een ware vreugd doe uwe voeten springen,
        Uw snaren slaan, uw kelen helder zingen;
        Uw hert, uw ziel zij in den Heer verblijd
        Gij die voor hem oprecht en zuiver zijt.
      
    
  