
    
      
        Mijn hart, gelijk met schroeven
        Geknelt,
        Wat pijn, wat ramp, o droeve?
        Maakt mijn Minnaar dus ontstelt?
        Een Noorder bui, met felle vlagen,
        Komt mijn ziel met schipbreuk plagen,
        Wijl dat ik rust in het roze veld.
      
      
        Mijn zon die werd verduisterd,
        Haar glans,
        Is voor mij weg gekluystert:
        Wat hoop, wat troost? hier scheint geen kans,
        Om die nevel op te klaren,
        'k Zal door de wreede golven varen,
        Tot dat zij blinkt weer aan haar trans.
      
      
        Ha! Lelia, mijn Engel,
        Sinds dat
        Ik aan uw zoeten hengel,
        Dat minne hoekje heb gevat.
        Komt de vlam mijn hart aanranden,
        Dus moet ik als een Etna branden,
        In het midden van een strooment nat.
      
      
        het Is mij dus niet te leven
        Godin,
        'k Moet mij den doodsteek geven,
        Indien ik langer derf uw min:
        Maar, wijl uw tedre hart, mijn bressen,
        Door uwe wedermin, wil lessen,
        Zoo lef, of sterf ik na uw zin.
      
    
  