
    
      
        Duister zijn der Heren boeken,
        En gevaarlijk te onderzoeken
        Die niet wel bedreven is,
        Tast daar in al dikwijls mis.
        Laat zich elk niet onderwinden
        Die geheimen uit te vinden.
        het Geen verholen blijven moet,
        Door te snuff'len, is niet goed.
      
      
        het Is veel beter niet te weten,
        Of, al wist men het, te vergeten,
        Wat om redenen van staat
        In regering ommegaat.
        het Is niet alles goed te keuren,
        Wat wel somtijds moet gebeuren,
        Of niet naar behoor geschied,
        Weet men het niet, het deert ons niet.
      
      
        Nimmer zal ik dan begeren
        het Staatgeheim van Opperheeren
        Na te vorsen: het geen ik laat
        Voor die aan het roer van Staat
        Zijn gezeten. O de Hoge
        Boven Hogen slaat zijn oge
        Op hun doen. Die eeretrap
        Geeft een zwaare rekenschap.
      
      
        Niets zodanigs is te vrezen,
        Als wij het Boek des Heren lezen,
        het Geen ons als een helder licht
        Van zijn diepten onderricht:
        Dat men mag, en moet doorgronden,
        Wijl het 'er al in word gevonden,
        Wat des Heren wijs beleid
        Openbaart ter zaligheid.
      
    
  