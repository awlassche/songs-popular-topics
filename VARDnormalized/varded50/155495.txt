
    
      
        DIcht bij Idaas kruin,
        In het geboomt;
        Koel bestroomt,
        Leit een schone Tuin,
        Die met wit Arduin
        Is besloten;
        Roozelooten,
        Tulp en Lauwerieren,
        Boorden ieder laan,
        Die met brave zwieren,
        Recht na 'et Tuinslot gaan.
      
      
        Voor de Valbrugpoort,
        Van het slot,
        Waakt een rot;
        het Geen nooit slaap verstoort,
        Maar het al vermoort,
        Die hun eeden,
        Overtreden,
        En beloften breken,
        Die zij aan de min
        Doen, en slimme streken
        Hebben in haar zin.
      
      
        Almayde kwam,
        Door de laan,
        Aangegaan,
        Als een vredig lam,
        het Geen nooit list vernam;
        Dies de wachten,
        Die haar achten;
        Venus zelf te wezen,
        Weken aan de een zij,
        Ieder was vol vrezen,
        Zij allenig blij.
      
      
        Flux ontsloot de deur,
        Van het klinkket,
        Opgezet,
        Daar zij rustig deur,
        Zonder droef getreur,
        Heen gink strijken.
        Ware blijken,
        Dat haar trouwe liefde,
        Alles overwint;
        En meer harten g'riefden,
        Als vrouw Venus Kind.
      
      
        Toenze op het middelplein,
        Van den Hof,
        Rijk van stof,
        Zag de minfontein,
        En de brave trein,
        Van de Goodtjes,
        Die voor Bootjes,
        Ericijn verstrekken,
        Riepze, vol van gloed:
        Deze dan verwekken
        Min in ons gemoet?
      
      
        Wijl zij dit noch sprak,
        Kwam een God,
        (het Was haar lot,)
        Die heur spoedig stak,
        Dat zijn moortpriem brak,
        In haar wonden;
        Ongeschonden,
        Riep hij, zult gij sterven,
        Om uw stout bestaan,
        Op des heilige erven;
        Mag maar Godtheit gaan.
      
    
  