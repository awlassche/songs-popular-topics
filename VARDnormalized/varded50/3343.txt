
    
      
        BEsteet u pond aan waar van hooghster waarden
        Besteet u lust, begeert en dander paarden,
        Hertstochten snel van ziel, van hert, van moed
        Met al u kracht, op winst vant hoogste goed.
      
      
        Vervormt qua lust ter zonden vuyle schennis,
        In lust ter dueghd, door schone ghoedheyds kennis.
        Als tghierigh oog tot schyn goed werd verblindt:
        Dan ziet begeert, die tghoed met lust bemint.
      
      
        Gheen hoop noch vreez' mag thert dan meer verstoren,
        Gheen ijdel vrueghd noch rouw werd meer geboren.
        Daart zuiver oog tghoed wezen schoon aanziet
        Werd schyn goed kwaad, als ijdel sou te niet.
      
      
        T'oogh dyns verstands, de Goddelijke reden,
        En t'dencken trouw wilt vlijtelijk besteden.
        Ziet, weeght, onthout, met onderscheyds opmerk
        Op u gedacht, op woord en ook op werk.
      
      
        V denken snel stiert flux op goede wegen.
        V woorden traag, laat reen voort uit gaan wegen.
        V werken al doet na des Heren woord,
        Voor d'oghen Gods diet alles ziet en hoordt.
      
      
        Wie zo besteet het pond al zynre krachten:
        Wie zo altijd op al zijn doen leert achten:
        Wie zo volherdt in dueghds hanteren zoet:
        Wordt dueghdelick, ook Goddelijk ende goed.
      
      
        Des waarde waar wordt waardelick verkregen,
        Bij al die zo zijn pond besteet te degen.
        O waarde mens dit waardste goed vergaard.
        Besteet u pond aan waar van hooghster waard.
      
    
  