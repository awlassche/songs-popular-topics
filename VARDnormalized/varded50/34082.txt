
    
      
        BIJ het Kruis be-traend de Moeder stond,
        Bedrukt tot in des herten-grond,
        Als haren Soon daar was gehangen;
        Wiêns ziel het zweerd van bitterheid,
        Zo Simeon haar had voor-zeid,
        Door-sneden heeft met rouw bevangen.
      
      
        Hoe was zij door den druk ver-flauwd,
        Door droefheid in haar hert benauwd
        Dees' Moeder van Gods Soô ver-koren;
        Als zij de pijnen over-groot,
        En een zo schandelijke dood
        Van Jesus zag zo hoog-geboren.
      
      
        Wat mens sou wezen zo ver-herdt,
        Als hij Gods moeder ziet vol smert,
        Die niet sou hebben mede-lyden?
        Wat mens sou wezen zo versteend,
        Als hij Gods moeder ziet be-weend,
        Die zich sou konnen dan verblijden?
      
      
        Voor syns volks zonden grof en groot,
        Zij Jesum zag droef totter dood,
        En onderworpen duizend plagen.
        Zij zag hem sterven bloot en naakt,
        Als hij verlaten, heel mis-maakt
        Heeft zijnen geest God op-gedragen.
      
      
        O Moeder van de liefde zoet!
        Uwe droefheid mij gevoelen doet,
        Wilt mij ook van uwe smert gerieven;
        Doet branden ziel, en hert', en zin;
        Op dat ik Christum gants be-min,
        En boven al hem mag believen.
      
      
        O heyl'ghe Moeder, mij dit jont,
        Dat wezen mag mijn hert' door-wondt
        Met des ghekruysten Jesus plagen!
        De helft mij van syn pijnen geeft,
        Die hij voor mij geleden heeft;
        Dat ik met hem ook mag ver-dragen.
      
      
        Geeft mij, dat ik den tranenvloed
        Met u mag storten in oodmoed
        Uit derenis', zo lang ik leve.
        Om neffens het kruis met u te staan;
        En nimmer-meer van daar te gaan,
        Ghewillighlyck ik mij begheve,
      
      
        O Maagd der Maagden werd geëerd,
        het Gezicht van mij niet af en keert;
        Maar laat mij uws Soôns wonden proeven.
        Dat ik de dood van mijnen Heer
        Hier en ver-ghete nimmer-meer,
        Maar mag in het hert syn lijden groeven.
      
      
        Maakt dat ik aan dit kruis ghegord
        Gants door de wonden dronken word',
        Uit liefd' van uwen Soôn ver-heven;
        Op dat ik met syn vier ver-wermdt
        Door u, Maagd, wezen mag be-schermdt,
        Wanneer hij zal syn oordeel geven.
      
      
        Maakt dat het kruis mij bewaar van het kwaad,
        En Christus dood mij kom' te staed'
        Dat ik syn gracî nooit mag derven;
        Zo haast mijn lichaam over-lijd,
        Maakt dat mijn siel' als-dan verblijd
        Des Hemels glori' mag be-erven.
      
    
  