
    
      
        BLoosend' Aurora, Roos-verwig van wangen,
        Spanden haar Wagen op Majaes mid-nacht;
        Wantse was met groten ijver bevangen,
        Om met Diana te rijden ter Iagt:
        Maar doense Iaegden, Door Bos, en Dal,
        Vonden zij maagden, een groot getal,
        Die bezig waren, Met Bloempjes garen,
        En toyden heur haren, Met blij geschal.
      
      
        Zij zongen daar een zo vrolijken Liedje,
        Dat zich het Bosje beweegde daar van;
        De Herders die spelden daar elk op een Rietje,
        Met den Geyt-voetigen hippelaer, Pan:
        Dat dorre Bomen, Door het Lente-vyer,
        Ja koele Stromen, Ontvonkte schier:
        De woelende Beken, Die scheenen het ontsteken:
        Mits hoorden ik spreken, Een geestig Dier.
      
      
        Loflieflijcke Lente, gij die ons met Bloemen,
        Heuvels, en Dalen, zo sierlijk bepronkt,
        Met duizend kleurtjes, waar door dat u roemen
        d'Herdertjes, die gij het hertje ontfonkt
        Wanneer ze danssen, Vast hand, aan hand,
        Gekroond met kranssen, In het open Land:
        Gij doet de Herd'rinnen, De Herdertjes Minnen,
        Dat ieder van binnen, Vol liefde brand.
      
      
        Ziet hoe de Bloemen, en Kruiden der Hoven,
        Die de Godinnen Flora ons telt,
        Schijnen de lieflijke Lente te loven:
        Hoort hoe dat Phillis haar lof vermelt?
        Men hoortse schrillen, Op tonen hoog,
        Men ziet ze drillen, Als of ze vloog:
        De pluymige Dieren, De Lente ook vieren,
        Met zoet tierelieren, Voor ieders oog.
      
      
        Spart'lende Visjes, in woelende Beken,
        Ziet men nu bakeren op de vloed:
        Ia alles wat leeft dat voelt zich ontsteken,
        Door Lentsche kragjes in het edelste bloed:
        Komt aardse Eng'len, Aentrekkend' goed,
        En helpt ons streng'len, Een Roosen-hoet,
        Om op de vlechten, Van Flora te hechten,
        Met d'Herdertjes knechten, Aan Amstels vloed.
      
    
  