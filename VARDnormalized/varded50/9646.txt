
    
      
        DEn Wijn, die edel Creaturere,
        Van den Schepper gemaakt tot blijschap zoet,
        Als men hem matelijk drinkt puere,
        Ziele ende Lijf hij verblijden doet,
        Ancxt, druk, en zorge drijft hij uit tgemoet
        Maar overvloed, te veel gedronken wijn,
        Doet hij sMenschen herte verdriet en pijn:
        Want door den Wijn // vele verdorven zijn.
      
      
        Waar is wee, leed, twist ende klagen,
        Zonder oorzake, wonden, ogen root,
        Dan daar men zit in wijn ghelaghen
        En al uit suypt, wat men daar in schenckt bloot.
        En ziet hem niet aan, om zijn schoonheid groot
        Al is hij root, in het glas oft Christalijn,
        Hij steekt gelijk een Slange vol fenijn
        Want door den Wijn // vele verdorven zijn.
      
      
        Den Wijn doet zien des mensen ogen
        Na ander Wijven, 'thert is in den mond,
        En spreekt dingen die niet en dogen,
        'tSweert om te vechten krijgen wij terstond,
        Vriendschap, en trouwe, moet al in den gront
        Daar werd gewont, en geblaut in het aanschijn
        Hier om en is de Dronkenschap niet fijn
        Want door den Wijn // vele verdorven zijn.
      
      
        Van Noe en Loth, wij wel weten,
        Wat dat haar is geschied door des Wijnscracht
        En Benhadad dronken gezeten
        Heeft zijn vijanden te kleine geacht,
        Holophernes, Prinse van groter macht,
        Dronck' en versmacht, lag hij gelijk een Swijn,
        Een Wijf versloeg hem binnen der gordijn:
        Want door den Wijn // vele verdorven zijn.
      
      
        Assuerus en Haman beide,
        Zaten en dronken te Susan op het slot,
        T'wijlen Israel treurd' en schreyde,
        Maar den Tyran Haman die kreeg zijn lot
        Desgelijks ook nabal, den dronken zot,
        Doe hem sloeg God, tot zijns herten verdwijn,
        Werd als een steen, en sterf eer lank termijn:
        Want door den Wijn, vele verdroven zijn.
      
      
        Ammon die Thamar violeerde,
        Absalons knechten kwamen hem verslaan,
        Daar hij in den Wijn bancketteerde,
        Zo Symon met zijn zonen werd gedaan:
        Balthasar en is Gods hand niet ontgaan,
        Den zoeten traan uit de vaten devijn,
        Drank hij met menig Vorst en Concubijn:
        Want door den Wijn vele verdorven zijn.
      
      
        De Priesters was den Wijn verboden,
        Als zij gingen in de Hutte playsant,
        Veel Wijns drinken moet zijn gevloden
        Van den Leeraars, en ook elk Christen want
        De dronckaerts moeten ballinc blijven, vant
        Beloofde land, Gods Rijke celestijn,
        Dus weest sober en waakt, na Schrifts doctrijn:
        Want door den Wijn // vele verdorven zijn.
      
    
  