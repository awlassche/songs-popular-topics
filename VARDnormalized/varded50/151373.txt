
    
      
        Aanziet o Heer mijn klein en zwak vermogen,
        Neemt van mij weg al wat u in mij deert,
        Niet en ben ik zo zuiver ingetogen,
        En zo devoot als gij van mij begeert,
        'K En zal nochtans van u niet laten af,
        E er dat mijn ziel hulpe van u geschiet,
        Nu Heer ontfermt, en zijt op mij niet straf,
        Keert u tot mij, want mijn Ziel tot u vliet.
      
      
        Al is het dat ik, o Heer, niet en ben weerdig.
        Rust en vermaak in u te vinden hier,
        En al ben ik in het goed niet even veerdig,
        Laat daarom niet te wezen goedertier,
        Zoekt mijn ziel als het verloren schaepken teer,
        Denkt dat ik ben jonk en klein in het verstand,
        Och of ik mocht na uwen wil o Heer!
        Komen ten eyndt daar toe ik ben gheplant.
      
      
        Helpt mij o God, door u goedheid verheven,
        Toont dat gij zijt een Vader van mijn Ziel,
        En heb ik niet door u ontvangen het leven
        Riept gij mij niet eer ik iets van u hiel?
        En kwam dit niet door uwe Liefde groot,
        Op dat ik zoudt ten einde zijn gebracht
        Dit troost mij noch in mijnen zwaren nood,
        En het doet dat ik op uwen hulpe wacht.
      
    
  