
    
      
        O Wanckelbare Raad u ongestadigheden
        Mag ik bewenen wel met ongemeene klacht
        Rampspoedigh avonduur, ik vloek u en met reden,
        Ach! of dit leven waar ten einden al gebracht.
      
      
        Bedenkt wat herte sou de pijne konne lijden
        Die mijn veroorsaeckt tot dit treurige gezang,
        Bedroefde Jongeling, voor deze waart gij blijde
        Maar nu heeft u de God der Minnen in bedwang.
      
      
        De God der Minne laas! doch meest u groot vermogen
        Goddinne van mijn hert, mits gij de oorsaeck zijt,
        Gij hebt te krachtig, ach! de zinnen mij ontogen
        En nu voert gij met mij noch Oorlog en strijd.
      
      
        Gij glorieert, ik kent, want zijt de ere waardig
        U vijand dien ik Lief, mijn zelven acht te zijn,
        Die doet Veld-vluchtig gij met ijl vertrekken vaardig
        En deysen ruggewaert in onvervalschte schijn.
      
      
        Waarom en ben ik niet me Vrou begaeft met krachten,
        Dat ik door diensten u tot peys bewegen ken,
        Waarom en ken ik u bewegen niet door clachten
        Daar aan mij voorhoofd gij wel ziet wie dat ik ben.
      
      
        De oorsaeck van mijn smert, zijt gij o mijn Goddinne
        En dat om een die slinks mijn glory duiken doet,
        Ja, die noch onmogelijk in schijn u tracht te Minne,
        Daarom onvaerdelijck stoot gij mijn met de voet.
      
      
        Adieu Prinses vaerd' wel: maar ik con nooit bedenken
        Dat gierighe Geld-zucht u zo verleyen mocht,
        Wat konnen Gaven doen, o nobele geschenken!
        Verwacht en had ik niet, het gheen gij te weghe brocht.
      
    
  