
    
      
        LOoft onzen God, het Opperwezen,
        Wiens liefde en goedertierenheit,
        Zelf boven des hemels boog gerezen,
        Zich tot in d'eeuwigheit verspreidt.
        Dat Israël, het volk zijner erve,
        Zeg dat zijn goedheit steeds bestaat;
        Opdat hij des Heren heil verwerve,
        Die zich op zijne gunst verlaat.
      
      
        het Huis van Aäron, uitverkoren
        Ter priesterlyke waardigheit,
        Laat nu vrij schel zijn stemme horen,
        Dat des Heren goedheit zij verbreidt
        In aller eeuwen eeuwigheden.
        Zij, die hem vrezen, zeggen; Heer,
        Uw gunst word' nimmer afgesneden
        Van het volk geschapen t'uwer eer.
      
      
        Ik worp voor God mijn klagten neder,
        Toen ik in doods benaautheit zat;
        De Heer verloste mij ook weder,
        En stelde mij op des levens pad,
        Ik werd verhoord, 'k mogt adem scheppen:
        De Heer is bij mij, naar myn' wens:
        Dies vreze ik hen niet die zich reppen
        Tot mijn bederf, noch enig mens.
      
      
        De Heer is bij mij met zijn hulpe,
        Tot mijne veiligheit en rust,
        Opdat het kwaad mij niet bestulpe;
        Dies zal ik eenmaal mijnen lust
        Noch zien aan alle mijne haters.
        Men neemt veel beter tot den Heer
        Zyn' toevlucht, dan tot Godtverlaters,
        Schoon het Prinssen zijn van magt en eer.
      
      
        De heidens kwamen mij omringen,
        Vol woede en heete grimmigheit,
        Om mij de kroon en het rik t'ontwringen,
        Doch ik verwon dit hels beleit,
        In des Heren naam, en brak hun krachten.
        Ik was omsingeld, doods en naar,
        Door vele heidensche geslachten,
        Maar God holp mij uit dit gevaar.
      
      
        Zij hadden mij omringt als byen,
        Doch zij zijn als een doornevier
        Gebluscht. 'k weêrhiel al mijn partijen,
        In des Heren naam, hoe stout en fier.
        Gij, vijand, had mij hart gestoten
        Tot vallens toe, maar God den Heer
        Heeft zulk een smaat en hoon verdrooten,
        En mij geholpen t'zyner eer.
      
      
        De Heer is mijn gejuich en sterkte,
        Want hij is mij tot heil geweest,
        Wanneermen mijnen val bewerkte,
        Dies wordt zijn grote naam gevreest.
        Men juicht in al der vromen hutten,
        En galmt het heil des Heren uit;
        Als die zijn volk steeds zal beschutten,
        Want hij heeft des vijands magt gestuit.
      
      
        Gods rechte hand doet sterke daden,
        Gods rechte hand is zeer verhoogd:
        Wanneer ik zat met druk beladen,
        Heeft God mijn traanen afgedroogt.
        Des Heren hand is zeer verheven,
        Die mij behoed voor des doods geweld;
        'k Zal dan niet sterven, maar hier leven,
        Zoo wordt zijn lof door mij vermeldt.
      
      
        Ik zal des Heren grote werken
        Vertellen. God heeft mij bezocht,
        Met zijne roede om op te merken,
        Maar het was niet met de dood verknocht.
        Doet mij de grote poorten open,
        De poorten der gerechtigheit,
        Ik zal daar door ten tempel lopen,
        En loven God in zijn beleit.
      
      
        Dit is de poort, de poort des Heren,
        Waar door het rechtvaardig volk zal gaan,
        Om in het heiligdom te leren
        De wonderen door God gedaan.
        Ik zal u prijzen, 'k zal u loven,
        Omdat gij hebt mijn beê verhoord,
        En mij uw heil toezondt van boven,
        Terwijl mijn vijand wierdt verstoort.
      
      
        De steen, door Bouwliên trots versmeeten,
        Is tot een hoofdt des hoeks gemaakt.
        De Heer, in magt zoo ongemeten,
        Heeft dit verricht, schoon fel gewraakt
        Van Priester en van Tempelschaaren.
        het Schijnt wonderlijk in des mensen oog.
        De dood kwam zelf het leven baaren,
        Door des Heren almagt van omhoog.
      
      
        Dit is de dag zelf door den Here
        Gemaakt, tot onzer aller vreugdt;
        Dat elk met blijdschap dien vereere,
        Elk zij op dezen dag verheugt.
        Uw heil, o Heer, kome ons beschijnen,
        Och Heer, deel ons nu voorspoed mee.
        Laat des vijands list en magt verdwijnen,
        Beschenk uw volk met liefde en vreê.
      
      
        Hij, die komt in den naam des Heren,
        Zij nu gezegend eeuwiglijk.
        Wij zeegnen u, naar uw begeren,
        Uit des Heren huis, zoo zegenrijk.
        De Heer is God, zijn licht en straalen
        Vereerd hij ons: bindt offervee
        Aan d'autaarhoornen, zonder draalen,
        Opdat men het slagte op d'offersteê.
      
      
        Gij zijt mijn God, 'k zal u dan prijzen,
        Ik zal u loven, o mijn God:
        Uw roem zal aan de wolken rijzen,
        Op het feest, geviert naar uw gebod.
        Looft onzen Heer, want zijn genade,
        En goedheit duurt eeuwe in eeuwe uit:
        Opdat hij ons met heil verzaade,
        In eeuwigheit, naar zijn besluit.
      
    
  