
    
      
        Sa, sa, laat ons borsten smeren,
        Lustig wakker aan den dis,
        Bier en wijn is ons begeren,
        Tot dat 'thooft vol vreugden is,
        Laat potten en ghelaesen,
        Haastig vliegen want gewis,
        Wij zijn van Bacchus bazen.
      
      
        Al die spijtig willen pronken,
        En gheen fluit neemt in de hand,
        Dat zij 'thuys gaan liggen ronken,
        Want het is volk zonder verstand.
        Die Bacchus niet en eren,
        Maar wij heden zijn verpant,
        Om zijnen lof te meren.
      
      
        Lieten wij ons stroet verdorren,
        Dat ons buyckxken eydel bleef,
        Hij en sou niet doen als knorren,
        'tEn zij men den dorst verdreef,
        Met Fles oft volle kannen,
        In den wijn ik vreugdig lef,
        Bij Bacchus vrome mannen.
      
      
        Laat ons leven niet verkorten,
        Door 'tmistroostigh droevig zijn,
        Laat ons toch gheen tranen storten,
        Als van 'tsap van goeden wijn,
        het Welk Bacchus ons wilt jonnen,
        Dat hij elke Zonne-schijn,
        Ons schenckt een versche tonne.
      
      
        Op dat wij zo dag en nachten,
        In dit goddelijke sop,
        Onze herssenen versmachten,
        Dat ons suyssel-bolt den kop,
        Dat wij dan geleiden,
        Bacchus Ton, met hem daar op,
        En nooit van het nat en scheiden.
      
    
  