
    
      
        Jeruzalem onspringht
        Een nieuwe lof-sangh zingt,
        Ziet uwen Coninck machtig,
        Ontvangt hem met ootmoed,
        Valt uwen Prins te voet,
        Eert u Verlosser krachtig.
      
      
        O Cherubijn ontdoet
        Het Lust hof metter spoed,
        Houdt ons niet meer daar buiten:
        Op dat wij zonder schroom
        Vinden des Levens boom
        De poorten wilt ontsluiten.
      
      
        Gods Engel uit den troon
        Hoochweerdich, edel schoon
        Heeft een nieuw maar doen horen:
        Hoe dat Gods Majesteit
        In een klein Kribbe leit
        Als een arm kind geboren.
      
      
        Een hemels zoet ghesanck
        Geeft dit kind prijs en dank,
        En zingt tot sijnder eren:
        Lof zij God boven al:
        Vrede in het aardse dal
        Den mens met goed begeren.
      
      
        Een Ster wt Jacob rijst,
        Die haren Schepper prijst,
        En trekt wt vremde Landen
        Dry wijzen hoog geacht,
        Dry Prinsen groot van macht,
        Elk met haar offeranden.
      
      
        Dit edel Kind aenschout
        Myrrh' Wierook ende Goud
        Is sterfelijk God en Here:
        Maar gij o Moeder puur
        O wonder van natuur,
        tot U ik mij nu kere.
      
      
        Geeft u dienaar een deel
        Van Myrrha, dat ik heel
        Den wellust lere versterven:
        Geeft Wierook van ghebedt,
        Geeft Goud van liefde net,
        Laat mij des deuchden erven.
      
      
        Nu wil ik gaan verblijd
        Deur al de wereld wijd,
        En ieder mens verkonden,
        Hoe dat den groten God
        Gedaald uit s'hemels slodt
        In Bethleem wordt gevonden.
      
      
        Sa gaat naar Bethleem al,
        En zoekt God in den stal
        Hij zal u druk verzoeten:
        Sa sa naar Bethleem
        Daar suldy vinden hem,
        Wilt hem met vreugden groeten
      
      
        Welkom rijk God en groot,
        Welkom klein kind en bloot,
        Welkom onze aller wensche,
        Welkom onze hoogste goed,
        Welkom onze hulper zoet,
        Welkom o God en mense.
      
    
  