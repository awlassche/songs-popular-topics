
    
      
        EEr zal den Hemel zijn berooft
        Van het held're licht van Phoebi blinckend' hoofd,
        En missen zijn Vergulde Stralen;
        Eer zal de bleecke Maan,
        Nu hier, dan ginder dwalen,
        Missend' zijne Pae'n.
      
      
        De Sterren zullen eer vergaan,
        En nimmer aan den hogen Hemel staan,
        En hare Woon-steden begeven:
        Eer zal de Wolf bij het Vee,
        De Ram bij Wolven leven,
        Elk in anders stee.
      
      
        Eer zal den langhsaem-gaende Kreeft,
        Te boven gaan het snelste Dier dat leeft,
        In het lopen, en de dagen korten.
        De Steenbok zal veel eer
        Ons lange neren storten
        Van den Hemel neer.
      
      
        Het Schip zal eerder over het Land
        Verzeilen, en het Water staan in brand:
        De Ploeg de zachte Baren snijden,
        De Vis zich op de Boom:
        De Vogels haar belijden
        Met der Golven Stroom.
      
      
        Eer ik u, Lydia, mijn Lief,
        Mijn hoop, mijn troost, mijn lust, mijn ziels gerief,
        Uit mijn gedacht zal kunnen zetten:
        Eer zal een zachte kleed,
        Mijn lichaam kunnen pletten,
        Eer ik u vergeet.
      
    
  