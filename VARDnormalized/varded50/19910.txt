
    
      
        ALs Iuno met haar kroon, als Iuno met haar kroon, ja kroon,
        Bij Pallas met haar goude pruik,
        In het veld was verselt, en opgepronkt zeer schoon.
      
      
        Doen reesser een geschil, doen reesser een geschil, ja schil,
        Wie dat er was de schoonste Vrou,
        Die de cier den Laurier, voor allen strijken sou.
      
      
        Doen sprackmen Venus aan, doen sprackmen Venus aan, Ja aan,
        Legt af u schoon gordelijn,
        Laat ons dan, het oordeel van, ons schoonheid eens verstaan.
      
      
        U schoonheid Venus blinckt uw schoonheid Venus blinckt, ja blinckt.
        U gordelijn dat is bereid,
        Overschoon, van de Goon, en vol bevallicheydt.
      
      
        Zij lei dien gordel af, zij lei dien gordel af, ja af,
        Zij cierd haar met een Roosekrans,
        El gevlecht, braaf gehecht, die haar veel schoonder gaf.
      
      
        Zo ras, als Pallas zag, zo ras, als Pallas zag, ja zag,
        En Iuno deze brave krans,
        Zei in haast, als verbaasd, zij wind ons af den kans.
      
      
        Gij Venus wind den prijs, gij Venus wind den prijs, den prijs,
        Het Roosken is vol geestigheid,
        Schoon van aard, lief en waart daar het oog sigh in vermeyd.
      
      
        Het Roosken is de deugd, het Roosken is de deugd, ja deugd,
        De vriendlijckheyd waar met een maagd,
        Zoet van zeen, wijs van reen, in deugd moet zijn verheugd.
      
      
        De schoonheid zonder geest, de schoonheid zonder geest, ja geest.
        Is als een gulde houte pop,
        Die wel schoon, staat ten toon, maar is een dode leest.
      
      
        Dus Nimphjens u bereid, dus Nimphjens u bereid, bereid,
        Omhelst de schoonheid die beklijft,
        Die de tijd, niet verslijt, maar duurt in eeuwigheid.
      
    
  