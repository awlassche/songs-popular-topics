
    
      
        Gij die in nood of strijd
        Mijn troost, en toevlugt zijt,
        En mij beschermt, wat angst mij jaag, of leed,
        Haast u, o God! wees tot mijn hulp gereed.
        Ik roep om bijstand in mijn noot.
        Beschaam, vertsaag mijn vijand, die mijn dood
        Gezworen heeft, die mijn bederf begeert,
        En u, o Heer! in het aangezigt braveert.
      
      
        Keer, hem, die uwe faam
        En noit volprezen naam
        Met waan van aardse wijsheid vals bespringt,
        Terwijl mijn ziel, in nood, uw lof toezingt.
        Dat hij u aanbid, trots zijn vloek,
        En u alleen, als zijn behoeder zoek!
        Zoo raak mijn ziel van zijne lagen vrij,
        Daar hij zig schaamt, dat hij mijn vijand zij.
      
      
        Dit staat aan u o Heer!
        Des sla uw ogen neer,
        Op mij, die arm, en naakt ben, en berooft
        Van alles, wat dien trotsen, hulp belooft.
        Beschut, bescherm mij, het is nu tijd,
        Verlosser! Heiland! die mijn toevlugt zijt,
        Mijn hart van angst benauwt, en toegeschroeft
        Heeft, noit zoo zeer als nu, uw hulp behoeft.
      
    
  