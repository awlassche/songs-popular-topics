
    
      
        IK wiert onlangs van u gewaar,
        Een vreemde maar,
        Die mij voorwaar de geest bezwaard;
        Ik wenste vrindt dat dit verwijt,
        Ontstont uit spijt,
        En niet uit uwen stuuren aard.
      
      
        Is dan alree uw nieuwe trouw
        Niet als berouw,
        Alzo u Vrou ons doet verstaan?
        Is al uw vreugd en tijdverdrijf
        Niet dan gekijf,
        Zoo is u Wijf daar kwalijk aan.
      
      
        Gij gaaft wel eer uw rechterhand,
        Haar tot een pand,
        Van zoet verband, en vaste Min.
        Hoe kunt gij met de zelfde dan,
        O zaal'ge man,
        Zoo deerlijk grieven uw vrindin?
      
      
        De wangen van uw wederpaar,
        En zijn voorwaar
        Voor uwe vuisten niet gemaakt;
        Dat purperrood is al te teer,
        En dient veel eer
        Met zagte lippen aangeraakt.
      
      
        Van al dat overal geschiet,
        En is er niet
        Dat zoo onzoet en lelijk staat,
        Als dat een korzelkoppig man,
        Een regte Jan,
        In grammen moet, zijn huisvrouw slaat.
      
    
  