
    
      
        Der dwaasen hart zei, uit hun boos gemoed,
        Daar is geen God. Hun handel is verdurven,
        Hun grouwlik werk maakt dat zij het gans verkurven,
        Want niemand van die grote schaare doet
        Ooit enig goed.
      
      
        Dies keek de Heer, van uit des hemels bogt,
        Om eens te zien wat des mensen kinders deden,
        Of iemand van hun allen, hier beneden,
        Verstandig waar, en God, uit liefde, zocht,
        Of noch iet dogt.
      
      
        Maar hij bevondt den doolweg algemeen.
        Al wat er was ging van syn spoor geweken,
        Te saamen vuil, vol stanks, en zielgebreeken,
        Daar is er geen die goeddoet, jaa niet een,
        Van groot, noch kleen.
      
      
        Wel is bij al die onrecht werk bestaan
        Geen kennis dan, dat zij mijn volk opvreten,
        Gelijk zij brood, met groten honger, eten?
        Zij roepen, in hun boosheit niet begaan,
        Den Heer niet aan.
      
      
        Zie daar Gods wraak, al eer het iemand dacht,
        Verschrikken zij, vervaartheit doet ze beven,
        Want God, de Heer, neemt die syn recht beleven,
        Gelijk een vriend van al het vroom geslacht,
        Wel naauw in acht.
      
      
        Gij heilloos zaad beschaamt vergeefs den raad
        Der vrome lien, in hun ellendig zuchten,
        Om dat ze dus slechs tot den Here vluchten,
        Als waar bij hem, voor hun bedrukten staat,
        Geen hulp, noch baat.
      
      
        Kwam Zions hell voor Israel doch aan!
        Als God syn volks gevangens weer doet keren,
        Zal Jakobs huis verheugt den Heer vereren,
        Zal Israel verblydt syn lof voortaan
        Elk doen verstaan.
      
    
  