
    
      
        ALs ik aanschouw het lief gesigt
        Van Cloreniás Ogen:
        Hoe heerlijk straald dat Zonne-licht;
        Hoe groot is het vermogen,
        Waar mee dat zij mijn Hert bekoord,
        En met zoo'n Lonk mijn Ziel doorboord,
        Waar voor het al moet swigten.
        Mijn Vrijheid, die verliest haar kragt,
        Moet aanstonds buigen voor de Magt
        Van die vergoede Ligten.
      
      
        Maar kus ik eens die Lieve Mond
        En sagte Roose Lippen,
        Waar van zij ook (van Min doorwond)
        Zoo menig Kus liet glippen.
        Die mij verschaffen zoo veel Zoet
        En zielsvermaak in overvloed,
        Zoo roem ik nog mijn Banden;
        En denk met Vreugden aan dien Dag,
        Toen ik mijn vrijheid door een Lach
        Zag op die Klippen stranden.
      
      
        Bezie ik eens het Lely-wit
        En lieffelyke Rozen,
        Die hare malsche kaak bezit;
        De Lely schynd te blozen:
        De Roos schynd heel verbleekt van spijt,
        Wijl het root dat op haar kaakjes leyd
        Haar luister komt verdoven.
        Wie zouw dog niet door zulk een Schone
        Wanneer zij wedermin betoond,
        Zijn vrijheid laaten roven.
      
      
        Zijg ik dan eens vervuld door het zoet
        Van Duizend lieve Lusjes,
        Daar zij gestaag mijn min mee voed
        En dartelende Kusjes,
        Een weinig lager als haar hals
        Tot op haar Boezem neer, en als
        Ik daar de Minzaamheeden
        Dan smaak, dunkt mij dat ik ten deel
        In Cytherea's Lust-Priëel
        Vol Vreugde ben getreden.
      
      
        Maar sagt, mijn Ziel! eer gij verdwaald
        In al dees' zoetigheden:
        het Is best, dat gij uw hier bepaald,
        En wild niet verder treden.
        Mijn Clorenie, mijn Engelin
        Is dan mijn eenigste Afgodin,
        Die ik altijd zal minnen:
        Die ik trots ramp en ongeval,
        De nijd ten spijt, erkennen zal
        Als Voogdes van mijn Zinnen.
      
    
  