
    
      
        Daar word mij van de hoge plaats vermeldt,
        En door den mond des Dienaars voorgeleezen
        De naadering des tijds, waar in ‘het geprezen
        Bondzegel aan Gods volk word voorgesteld.
        Ziel! zet uw zelv’ tot ernstig onderzoek,
        Of gij een zijt, die tot dit pand moogt naaken,
        Op dat u voor geen zegen tref den vloek,
        Maar gij met regt het Hemels Mann’ moogt smaaken.
      
      
        Vergaader uw gedagten, roep bij een
        ‘het Afzwervend hert, en uw verstrooide zinnen;
        Speur naar ‘het gestel van uwen geest van binnen,
        Scheid u van mens, en bezigheid alleen;
        Schroom niet, schoon dit bedrijf uw vrede steurt,
        En de eigen min nog hoogmoed laat ontsluipen,
        In kennis van uw schuld, uw hert verscheurd,
        En laat uw oog van laauwe traanen druipen.
      
      
        Gebruik, in levendig geloofs herhaal,
        Dat dierbaar bloed, dat Godes Zoon liet plengen,
        Dat bloed dat u ziels-vreede toe kan brengen,
        Tot hij zig uitlaat, en op u neerdaal
        Met zijnen Geest, door ‘het troostelijk gevoel
        Van ‘s Váders gunst, en eindeloos beminnen,
        Zijn vrede still’ ‘het onrustig hertz-gewoel;
        Bewaar en ooverheersch uw hert en zinnen.
      
      
        Leg zonder uitstel af, al ‘het geen gij weet
        Te hebben in u tegens uwen naasten,
        Wilt met uw Vijand ter verzoening haasten,
        Verzaak uw lust, verfoey ‘s in herten-leed;
        Werp weg uw eigen kracht, neemt vast besluit,
        In Jezus kragt, al ‘het zonden-vuil te vlieden,
        En in zijn min, uw ziel te laaten uit,
        Volvaardig in al ‘het geen hij wil gebieden.
      
    
  