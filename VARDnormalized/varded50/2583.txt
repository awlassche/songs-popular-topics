
    
      
        Deur mijn verschalckte ogen
        Is aangenaam mijn smert
        Sou ik mijn onwil dogen,
        Zeid, mijn verwonnen Hert
        T'is een zoet streng gebiedt
        Van mijn Prinses ghepreese
        Die ik gehoorzaam vreze
        Waart anders, t'waar mij lied.
      
      
        Ik ben met Liefd gevangen
        Met een bedekte list
        In het hertelijck verlangen
        Schuylt, inwendig, een twist
        Behalven dit zo is het
        Noch onbekend die gene
        Die mij hulp kan verlenen
        Ik wout wel dat sy't wist.
      
      
        Een twist om strijdt te maacken
        Tussen mijn schaamt, en Min
        De een tracht, na het genaacken
        De ander vreest, het begin
        Wel hoe verwerde zin
        Ledt toch eens op u zaacken
        Daar gij niet uit zult raacken
        Maar wort'len dieper in.
      
      
        Waar toe dan lang verborgen
        Verborgen, grote strijd
        Waarlijk het is te zorgen
        Dat haar een ander vrijt
        Ondeckt t'is over tijd
        T'is lang genoeg gheleede
        Kiest doch voor morgen, hede
        Eert u berout, en spijdt.
      
      
        Laast, had ik voorgenomen
        Mijn noot te klagen koen
        Helaas! in het bij een komen
        Zonk mij t'Hert in de Schoen!
        Fij! ik dorstet niet doen,
        d'Ov'rhand heeft schaamt gehouwen
        Bloot hart minde nooit Vrouwe:
        Ik wil mij anders spoen.
      
      
        Al moet ik dus veel lijen,
        Ik reekent voor geluk
        En treek een groot verblijen
        Wt des vrolijke druk
        De lust maakt t'sware, licht,
        d'Onlust t'licht, zwaar doet zijne:
        'Verbly mij in mijn pijne
        Deurt waardig aangezicht.
      
      
        Prinses wie sou uit spreken
        U Deuchden, of aan val
        Mijn smert daar bij geleecken
        Is groter van getal
        Op hoop ik leven zal
        En denck de tijd zal leren:
        t'Gheluck dat kan verkeren
        'Tgeen iny is tegen al.
      
    
  