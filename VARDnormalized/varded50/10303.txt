
    
      
        Wel Harderin voor wie gaat gij
        Dit Kransje nu bereyen,
        Dit Kransje Herder is voor mij,
        Voor u en voor ons beyen.
        Ei laat dat staan // en laat ons gaan
        Te samen met vermeien.
      
      
        Neen Harder dat staat mij niet aan,
        Zit hier wat bij mij neder.
        Ay laat ons liever weiden gaan,
        Het is zulk lieflijk weder.
        Mijn jonge Vee // mag kwalijk mee,
        Zij zijn noch jong en teder.
      
      
        Wel als gij dan de rust bemint,
        Laat ik dan bloempjes plukken,
        Dat gij ze om u kransje wind.
        Maar trekt doch niet aan stukken
        De teere steel // dan zal ik het heel
        Gaan om u Voorhoofd drukken.
      
      
        Zegt mij wat Bloempjes Harderin
        Belieft gij te gebruiken.
        Pluckt gij slechts bloempjes naar u zin,
        Als zij maar lieflijk ruiken,
        het Is voor u toch // plucktse die noch
        Haar blaetjens eerst ontluiken.
      
      
        Houdt Harderin, daar is een deel
        Bedouwde Maeghdelieven/
        Zacht Hader, daar is al te veel.
        Wel, zegt maar u believen:
        Strekt u begeer // noch tot iets meer?
        Ik zal u wel gerieven.
      
      
        Pluckt mij daar noch wat Roosjes root
        En Tijm, en Arcoleyen,
        Gaat haalt ze hier maar in mijn schoot
        Daar ginder uit de weyen.
        Wel Harderin // zegt maar u zin,
        Ik zal ze u bereyen.
      
      
        Komt doet u dorre blaedtjes of,
        Laat 'k uw dit Kransje passen:
        Ay ziet, hoe sierlijk staat u het Lof,
        Als om u hoofd gewassen,
        Ja wel hoe zoet // staat u dien hoed,
        Elk saljer om verrassen.
      
      
        Ik zal dit Kransje om mijn hoofd
        Tot uwer eer bewaren,
        Zo lang tot dat geheel verdooft
        Des groen-gevlochten blaren,
        Tot dat het wordt // geheel verdord,
        Zal het pronken om mijn haren.
      
    
  