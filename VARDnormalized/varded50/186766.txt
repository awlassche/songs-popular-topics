
    
      
        Die in des Hoogsten schuilplaats zit,
        Zal van den God der magten,
        Wien alles, om syn magt, aanbidt,
        Omschaaduwt, stil vernachten,
        Dies zeg ik, Heer, mijn burgt, en slot,
        Waar op ik zeker bouwe,
        Gij zijt mijn toevlucht, heil, en God,
        Op welken ik vertrouwe.
      
      
        Hij redt u uit den strik, en draad,
        En des voogelvangers werken,
        Verderft de pest een gansen staat,
        Hij dekt u met syn vlerken.
        Gij zult syn vleugels, in gevaar,
        Tot uw vertrek, bekomen,
        Syn waarheit is een beukelaar,
        En sterk rondas der vromen.
      
      
        Dies zal niet schrikkelyks, bij nacht,
        Uw hart benaauwt doen wezen,
        Gij zult den pijl, Hie onverwacht,
        Bij daage, vliegt, niet vrezen.
        De slaande pest, die onverhoed,
        In het donker, om gaat waaren,
        Noch het woest verderf, dat des middags woed,
        Zal uw gemoed vervaaren.
      
      
        Al vallen duizend aan uw zij,
        Tot u zal het niet genaaken,
        Schoon aan uw rechterhand daarbij
        Tien duizenden omraaken.
        Uw oge zal slechts, zonder smart,
        Aanschouwen hoese sneven,
        En dus aan menig god loos hart
        Vergeldingen zien geven.
      
      
        Want gij zijt, Heer, mijn toeverlaat.
        Mijn ziel, wat doetge wyslik!
        Gij stelt den Hoogsten, naa syn raad,
        Tot uw vertrek, zeer pryslik.
        Wanneer hij kwaad, en onheil zendt,
        Zal het u niet weedervaaren,
        Geen plaage naadert tot uw tent,
        Noch kan uw staat beswaaren.
      
      
        Want hij beval, van u al lang,
        Syn engelen, met schaaren.
        In al uw wegen, steeds uw gang
        Zorgvuldig te bewaaren.
        Die lijfwacht zal, in tijd van nood,
        U op de handen draagen,
        Op dat uw voet zich nergens stoot,
        Of ergens stenen laagen.
      
      
        Gij zult op felle leeuwen gaan,
        En fier op adders stappen,
        Den jongen leeuw, en draak verslaan,
        En met uw voeten trappen.
        Wijl hij mij lief heeft, luidt Gods stem,
        Zal ik hem uitkomst geven,
        Hij kent mijn naam, dies zal ik hem,
        Op hoogten, vrij doen leven.
      
      
        Ik antwoord hem, roept hij mij aan,
        Dat ik hem bij zal wonen,
        Ik zal syn ziel van angst ontslaan,
        En braaf met ere kronen.
        Ook zal ik haar, in lange rust,
        Versaadigen met daagen,
        En al mijn heil doen zien met lust,
        Tot syn volmaakt behaagen.
      
    
  