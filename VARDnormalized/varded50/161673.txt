
    
      
        Mijn ketenen verstrekken mij tot weelden,
        het Gevangenhuis een vrolijk lustprieel;
        Kan ymant zig meer vreugd verbeelden?
        Schoon dat hem streelden, de zoetste keel,
        Door het eêl geluit van een vergoode stem,
        Noch gaat mijn kerkers vreugde boven hem:
      
      
        Laat andren in haar duistre kerker zuchten,
        Ik zwem' er in een zee van zielvermaak.
        Ik zoek mijn sluitvoogt niet t'ontvluchten,
        Geen quaâ geruchten, doen mijne zaak,
        Verslimmen voor mijn zoete rechteres,
        Die wetten geeft gelijk de Schuimgodes.
      
      
        O als ik denk om d'aangename boeien!
        Die my't Cipiertje dan om d'armen sluit,
        Begint mijn hart van vreugd te gloeien,
        En voelt weer groeien, een vlam die uit
        Haar zelven in den Kerker eerst onstak,
        Zoo dikmaals als de min mijn banden brak.
      
      
        Als zij mij voert ter vierschaar daar de liefde,
        In Themis plaats zit op het banktapyt;
        Met ogen die mijn ziel doorgriefden,
        En mij beliefden, een korten tyt;
        Dan smelt mijn hart en zieltje in hare schoot,
        Wie sturf op aarde ooit aangenamer dood?
      
      
        Hoe aangenaam zijn haar robyne lippjens!
        Hoe poezelblank haar hagelwitten hals!
        Haar oogjens zijn als minneknippjens,
        Heur tepeltippjens, koralig mals;
        Wanneer zij zucht ontsteektse het kouste hart,
        En doet zijn ziel gevoelen minnesmart.
      
      
        Cipiertje ach, ach hout mij nog lang gevangen,
        En boeit mij vast, en doet mij vrij van all's,
        Wilt d'allerzwaarste ketens hangen,
        Die het felste prangen, om mijnen hals,
        Noch zult gij mij nooit horen klagen, dat
        Ik bij u al te streng gevangen zat.
      
    
  