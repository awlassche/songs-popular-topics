
    
      
        IK heb nu eens gevonden,
        Een Balsem voor mijn wonden,
        Een middel voor mijn smert,
        God door zijn Zoon bewogen,
        Die slaat op mij zijn ogen,
        En treft mij in het hert.
      
      
        Zijn Ligt komt mij beschijnen,
        En doet de nagt verdwijnen,
        Hij geeft mij vollen wens,
        Hij komt om mij te helpen,
        En mijn gants overstelpen,
        Ja God woont bij den Mens.
      
      
        Ik zie dien hoog geprezen,
        Nu in zijn eigen wezen,
        Ag! wat een zoet vermaak:
        Dewijl ik zelfs op heden,
        Nu zijn bevalligheden,
        En zie, en voel, en smaak.
      
      
        Den opslag van zijn Ogen
        Heeft straks mijn Hert bewogen,
        o Goddelijke straal!
        De Zon met al haar luister,
        Is bij U klaarheit duister,
        Gij schoonder duizendmaal.
      
      
        Gij steelt mijn hert en zinnen,
        Gij dwingt in'uw te beminnen,
        Gij doet mijn zoet geweld:
        U Ogen zijn als schigten,
        Ay mijn! 'k zal moeten swigten,
        Van U ter neer geveld.
      
      
        Al wat u kon verbeelden,
        Zeer wyt van u ook schelden,
        Ten was niet als kopij:
        Dit kan ons niet ontdekken,
        Die overschone trekken,
        Ten hadde daar niet bij.
      
      
        Hier boven in de Wolken,
        Hier in de diepe Kolken,
        Zie ik zijn zoet Aanschijn,
        Maar het moet ook voor hem wijken,
        het En kan naar hem niet lijken,
        Haar schoonheit valt te klein.
      
      
        Ik hoor het Gevogelt kwelen,
        Met duizenden van kelen,
        En prijzen die haar schiep:
        Ik zie in haar zijn goetheit,
        Zijn uitgestorte zoetheit,
        In haar oneindig diep.
      
      
        En al wat in der Aarden,
        Mogt zijn van groter waarden,
        Haar kostelijk Metaal:
        Haar planten, kruiden, bloemen,
        Hoor ik haar Schepper roemen,
        En spreken in haar taal.
      
      
        Hoe wijs en hoe lankmoedig,
        Hoe vol, hoe overvloedig,
        Hoe heerlijk, hoe volmaakt,
        Hij heeft het mijn bewezen,
        Hij heeft mijn Ziel genezen,
        Hij heeft mijn aangeraakt.
      
      
        Mijn Ziel die wordt schier dronken,
        Hij heeft mijn ingeschonken,
        Zijn Wijn en ook zijn Melk,
        het Is Nectar op mijn tongen,
        Mijn hert als onbedwongen,
        Roept wat een zoeter Kelk.
      
      
        Ik ben ook niet bedrogen,
        Ik zie hem met mijn ogen,
        Ik rust nu in zijn schoot,
        Ik kan mijn zelfs niet vinden,
        Ik laat mijn maar verslinden,
        Van deze zoete dood.
      
      
        Ik kan niets meer begeren,
        En niets zal mij ontberen,
        Want ik bezit het al,
        Dit zal mijn niet begeven,
        Nog in het toekomend' leven,
        Nog in dit Tranendal.
      
      
        Wie kan die liefde blussen?
        Hij geeft mijn kus op kussen,
        het Is Oly in de vlam,
        Hij zag niet op mijn zonden,
        Doen hij mijn Hert kwam wonden,
        En daar zijn woon-plaats nam.
      
      
        Ik hout mijn nu gants stille,
        Ik buig mijn naar zijn wille,
        En al wat hem behaagt,
        Dewijl ik niets kan werken,
        Ten zij hij mijn komt sterken,
        Dat doet hij ongevraagd.
      
      
        Den Afgrond van mijn zonden,
        Dien had mijn schier verslonden,
        Den afgrond van zijn min,
        Die trok mijn uit de poelen,
        Nu lef ik bij gevoelen,
        Hij trekt mijn tot zig in.
      
      
        Ik sterf daar, en ik lef daar,
        Ik vlieg daar en ik sweef daar,
        o Wonderlijk plaizier!
        Wie kan dit tog bevatten?
        Ja al des Werelds schatten,
        Die agt ik niet een zier.
      
      
        Ik kan geen woorden vinden,
        Mijn Schone, mijn Beminden,
        Hoe zoet als Hemels Man,
        Gij waart het die mijn schaakten,
        Mijn Duive, mijn Volmaakten,
        Mijn Bruidegom en Man.
      
      
        Gij kust en gij om-armt mij,
        Gij koestert, en verwarmt mij,
        Ik mag nu bij u zijn,
        'k Ben in u Beeld verborgen,
        Ik rust nu vrij van zorgen,
        Want Jezus is ook mijn.
      
    
  