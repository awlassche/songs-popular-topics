
    
      
        HEer mijn God, voor alle dingen
        Zal ik uwe sterkte zingen,
        En des morgens, fris van geest,
        Vrolik roemen uwe goedheid,
        Die mij, tegen des volks verwoedheid,
        Zijt een hoog vertrek geweest.
      
      
        Die mijn toevlugt waart ten dage,
        Als mij, door een grote plage,
        Bange was tot hygens toe.
        'k Zal, na mijn gering vermogen,
        U met lust te danken pogen,
        Schoon ik het onvolmaekt'lik doe.
      
      
        Nieuw zijn uwe goedigheden
        Alle morgen: het is dan reden,
        Dat ik alle morgen vroeg
        U een nieuwe lofzang singe,
        En mijn lippen niet bedwinge
        Maar u loven mag genoeg.
      
      
        'k Lag in rust en vrede neder;
        'k Sliep, en ik ontwaakte weder,
        Want gij hebt mij onderstut.
        Als ik op geen ding, bij nachte,
        Ja ook op mij zelfs niet dachte,
        Heeft uw gunst mij wel beschut.
      
      
        Is er schoon noch alle morgen
        Mijne plaag, ik zal niet zorgen,
        Maar met bidden en gesmeek,
        En met danken, u verhalen
        Al mijn kwellen, all' mijn qualen,
        Of wat lijf en ziel ontbreek'.
      
      
        Ik vertrouw, in all' mijn zaken,
        Vast op u; gij zult het maken,
        Zo als het tot uw roem en eer,
        En mijn eigen heil op het best is.
        Zo mijn hert door druk geperst is,
        Gij verlicht en troost het weer.
      
      
        Ja 'k vertrouw op u in dezen,
        O mijn God, ik zal niet vrezen:
        Wat sou mij de mense doen?
        Laat de vijand vinnig razen,
        Laat hij moord en dreiging blazen,
        Gij wilt doch uw volk behoen.
      
      
        Moet ik veel en lange lijden,
        In uw handen zijn de tijden
        Tot mijn hulp van u bestemd:
        Die wil ik lankmoedig wachten,
        Als door treurige gedachten
        Mijn gemoed zich voelt beklemt.
      
      
        het Is u immers geen vermaken,
        Dat wij in verdrukking raken,
        Voor zo veel het ons pijnlik valt:
        Maar u smarten onze smerten,
        Gij en plaegt ons niet van herten,
        Als gij toont een vree gestalt.
      
      
        Wilt, met innerlik ontfermen
        U, o Vader, eens erbermen
        Over uw bedrukte schaer,
        Gaend' als schapen zonder herder.
        Hoedse, dat ze doch niet verder
        Mogen komen in bezwaar.
      
      
        Laat de voeten der hovaerd'gen,
        Die ons horen als onwaerd'gen,
        Over mij niet komen spoen,
        En de handen der godlozen,
        Die van het kwade noit verpozen,
        Mij met ommeswerven doen.
      
      
        Neigt uw oor tot mijn gebeden,
        Toont mij het licht uws aanschijns heden,
        Dat ik, deze gansche dag,
        Ook mijn licht, door goede werken,
        Voor de mensen uit laat sperken,
        En u welbehagen mag.
      
      
        Dat ik mij op d'avond weder
        Voor uw aanzicht diep verneder,
        Om al het afgekeerde kwaad
        En het verleende goed te samen.
        Hoort mij, om uws Zoons will'. Amen.
        Amen, God mijn toeverlaat.
      
    
  