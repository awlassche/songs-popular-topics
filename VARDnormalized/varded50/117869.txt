
    
      
        JEsu Meester! hoort mijn kermen,
        En wilt mijner u ontfermen;
        O gij Arts en Medicijn
        Aller ziekten en gekwijn;
        Die geneest all' onze gebreken,
        Als wij angstig tot u smeken,
        Laat tot u mijn bang gesugt
        Kragtig dringen door de lugt.
      
      
        Gij en hebt op d'aerd voor dezen
        Niemand laten ongenesen,
        Die gebrek'lijck voor u kwam,
        En tot u zijn toevlucht nam.
        Kreupele, Melaatse, Blinde,
        Dove, Stomme, gij geswinde
        Tot gezondheid hebt gebracht
        Door uw goedheid ende macht.
      
      
        Mijne ziel komt voor u heden
        Met all' dees' gebreck'lijckheden,
        Daar zij in het gelijke met
        Zo gans deerlijk is besmet.
        Kreupel ben ik op uw wegen;
        Mijn verdorven hert genegen
        Tot zo vele vuyls en kwaads
        Is onrein en als Melaats.
      
      
        Blind is mijn verstand in saaken
        Die een waren Gods-dienst raaken;
        Doof ben ik, die u niet hoor
        Schoon ik open doe mijn oor.
        Als een stomme mij ontbreken
        Redenen om uit te spreken
        En te roemen, als het behoord,
        Uwe werken en uw woord.
      
      
        Ziet, Heer, hoe het met mij gedaan is,
        Krank en mat al wat 'er aan is;
        Van de voet-sool tot het hoofd
        Ben ik van het goed berooft.
        In mij is niet hels bevonden;
        Maar veel striemen, builen, wonden,
        Niet verbonden, noch versacht,
        Noch gezuiverd van haar dragt.
      
      
        Zo gij wilt, ik ben genezen,
        Want gij spreekt en het moet 'er wezen,
        Gij gebiedt en het staat 'er voort,
        'k Ben gezond, spreekt maar een woord.
        Wilt mijn kreup'le voeten leren
        Haar op uwe paden keren;
        Geeft mij die dus ben bevreesd,
        Een rein hert en nieuwen geest.
      
      
        Wast mij wel van mijne zonden
        Met den Hysop uwer wonden,
        'k Zal dan werden rein daar mee,
        En zijn witter als de snee.
        Wilt ontdekken zo mijn ogen,
        Dat ze recht aanschouwen mogen
        Al de wond'ren uwer Wet,
        Zo dat ik 'er wel op let.
      
      
        Wilt mijn oren zo door-booren
        Dat ik uwe stem mag horen,
        Opent mijne lippen, Heer,
        Dat mijn mond verkond' uw eer
        Ja gij, Heer, wilt mij genezen,
        Op dat ik gezond mag wezen,
        Uwe kracht behoude mij,
        Op dat ik behouden zij.
      
    
  