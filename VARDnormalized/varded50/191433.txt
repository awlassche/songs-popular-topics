
    
      
        WIlt God met nieuwe zangen loven
        Die grote dingen heeft gedaan,
        Hij gaat haar allâ€™ in macht te boven
        Die op haar arm en sterkte staan;
        Hij heeft zijn heil bekent gaan maken
        En tot den heidenen verbreydt,
        En die in dikken duister staken
        Oirkond hij zijn gerechtigheid.
      
      
        Israels huis heeft hij verkoren
        En ook begunstight, na zijn woord,
        Gelijk hij Iacob had gezworen:
        Noch wijder werd zijn heil gehoord:
        Zijn gunst bestraelt de verste landen,
        Des zij de heele Aard verheugt,
        Men klap van blijschap in zijn handen
        Elk singh en spring uit gulle vreugd.
      
      
        Psalm-zingt met harpen en met luiten
        Psalm-zingt den Heer met spel en sanck,
        Met trom en bom en schelle fluiten,
        En voegt uw stemmen bij de klank
        Van tromp, trompetten en bazuinen;
        Springht op, gij waetren van de Zee
        En spelt en danst aan strand en duinen,
        Op Aard verbly zich mens en vee.
      
      
        Al wat er zwemt in vloed en stromen,
        Wat zich in wildernis en woud,
        Wat zich in bossen en in bomen,
        Wat zich op de geberghten houdt,
        Zij vrolijk voor het oog des Heren;
        Want, ziet, hij komt om met bescheid
        De wereld te richten, en regeren,
        De volkeren in billijkheid.
      
    
  