
    
      
        Den Vader heeft den Zone lief,
        En al die hem aankleven,
        Die heeft hij t’saem tot zijn gerief,
        In zijne hand gegeven,
        Den Zone weit zijn schaepkens zoet,
        Hij gaat voor haar als herder goed,
        En brenghts’ in het eeuwig leven.
      
      
        Geen lijden groot is hem te zwaar,
        Om zijn schaepkens te weiden,
        Zij syn in hem en hij in haar,
        Niemand en machse scheiden,
        De liefde zoet is haar banier,
        Dit onverwinnelicke vier,
        Is de eeuwigheid van beiden.
      
      
        Die deze liefd’ in hem ontvangt,
        Gevoeld een diepe wonde,
        Een smerte die het hert vervanght,
        En drucket gans te gronde,
        En hier van is de Medecijn,
        Alleen Gods lieffelick aanschijn,
        Den kus van zijnen monde.
      
      
        Maar buiten dit en is er niet,
        Dat de ziel kan vermaken,
        En geen vertroosting haar geschiet,
        Door menschelucke zaken,
        Hoe schoon gevleyt, hoe wijs beleid,
        het Is al vergeefschen arrebeydt,
        Kan zij Gods liefd’ niet smaken.
      
      
        Maar een druppel ghenoten van
        Die levende fonteine,
        het Gewonde hert genezen kan,
        Want hier uit vloeyt alleyne,
        De volheid die de ziele voet,
        En maakt dat bitter water zoet,
        Al door de liefde reine.
      
      
        Gelijk den Vader heeft bemint
        Den Soon van hem geboren,
        Alzo is ook den Soon ghesint
        Tot zijn Bruyt uitverkoren,
        Te geven haar zijn heerlijkheid,
        Die hem den Vader heeft bereid,
        Van eeuwigheid te voren.
      
      
        Te voren eer des werelds grond
        Geleid was van beginne,
        Den Soon in ‘s Vaders liefde stond,
        Want eeuwig is Gods minne,
        Door geen toeval wordt zij bevlekt,
        De ziele die zij tot haar trekt,
        Wordt ook van dezen sinne,
      
      
        In deze eenheid zij verdwijnt,
        En rust aldaar verborgen,
        Al is het dat zij uytsinnich schijnt,
        Daar is niet min te zorgen,
        Gelijk de Zon aan s’Hemels troon,
        Haar schijnsel altijd even schoon,
        Vernieut zij alle morgen.
      
      
        Rust, vreed’ en vreugd dat is haar deel,
        En een vrolijk genoegen,
        Want door de liefd’ kan zij geheel,
        Tot alle ding haar voegen,
        Maar die van herten blijft versteend,
        En in de liefde niet vereend,
        Die heeft altijd een wroegen.
      
    
  