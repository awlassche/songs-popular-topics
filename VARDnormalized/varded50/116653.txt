
    
      
        Mijn lieve Paar hoort mijn bediet,
        Dat ik u zal vertellen,
        Ik meet u uit een Bruiloftslied,
        En dat met korte Elle:
        Het Wiege-zeel, Dat is u deel,
        Dat zal u eerst gaan kwellen.
      
      
        Ik hebbe noch een oud Courant,
        Gezonden mij uit Bremen,
        Hoe dat het gaat in het gantse Land,
        In Duytsland en Bohemen,
        Het Wiege-zeel, Dat is u deel,
        Al wat ik kan beremen.
      
      
        Hoort toe gij Bruidegom en Bruyt,
        Wat dat 'er staat voor handen,
        En hoort doch hoe de klokke luid,
        En klinkt in alle Landen,
        Het Wiege-zeel, Dat is u deel,
        Gebonden met veel banden.
      
      
        Verstaat dan wel mijn Kameraad,
        Van deze klok te luien,
        Ik hope dat gij menigmaal,
        Zult dan den wagen kruien,
        Het Wiege-zeel, Dat is u deel,
        En wiegt dan met buien.
      
      
        Het aldereerste dat gij doet,
        Gij moet den Heugel hangen,
        De Luyren en het Poppe-goed,
        Daar zult gij na verlangen,
        Het Wiege-zeel, Dat is u deel,
        Daar zijt gij me bevangen.
      
      
        En hier is noch een grote brok,
        Daar veel is aan gelegen,
        De Veger en den Bezem-stok,
        Die moet gij overwegen,
        Het Wiege zeel, Dat is u deel,
        Zo wiegt dan wel ter degen.
      
      
        De Schuym-spaen en den Schotel-doek,
        Dien moet gij ook betrachten,
        En wilt u van enen vuilen hoek,
        En Kleuter-schulden wachten,
        Het Wiege-zeel, Dat is u deel,
        Bij dagen en bij nachten.
      
      
        De Wieg en Baker-mat zet ter hand,
        Vergaard des Zomers in de handen,
        Om des Winters hebben te branden,
        Droogt het Poppe-goed het is geen sant,
        Het Wiege-zeel, Dat is u deel,
        En in den gantsen Lande.
      
      
        Zo wilt voor al mijn lieve Paar,
        Geen Solfer-stokken borgen,
        Den Kandelaar en Water-pot,
        Die moet gij bezorgen,
        Het Wiege-zeel, Dat is u deel,
        Van de avond tot den morgen.
      
      
        Besteld gij Man dan Loof en Was,
        En veelderhande dingen,
        En brengt u Vrouw dan wel te pas,
        En wilt een deuntje zingen,
        Het Wiege-zeel, Dat is u deel,
        Dat zal u somtijds dwingen.
      
      
        Al komt 'er dan een donkere wolk,
        Blust 'er ieder in het zijne,
        En houd het stil voor ander Volk,
        En achter de Gordijnen,
        Het Wiege-zeel, Dat is u deel,
        Trekt samen ene Lijne.
      
      
        En wilt altijd in u Beroep,
        Doch beide neerstig wezen:
        Want dat is enen vasten hoep,
        Van ieder een geprezen,
        Het Wiege-zeel, Dat is u deel,
        Dat zeg ik noch in dezen.
      
      
        Maar bidt voor allen God de Heer,
        En dat om zijnen Zegen;
        Want hem behoort alleen de eer,
        Van zijnen zoeten regen,
        Het Wiegezeel, Dat is u deel,
        En hier meest in gelegen.
      
    
  