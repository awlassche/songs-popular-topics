
    
      
        VErlost mij, Heer, ik ben in groten nood,
        Het water is ten lippen toe gewassen,
        Ik voel geen grond in sackende moerassen,
        Ik loop gevaar van een gewisse dood;
        Ik ben vermoeid van roepen dag en nacht,
        Mijn keel is hees, ik kan niet langer spreken,
        En om dat ik gedurig op u wacht,
        Is mijn gezicht ten lesten heel bezweken.
      
      
        het Getal is groot van die, die zonder reen
        Uit bittren haat mij zoeken neer te vellen:
        Eer souwmen het haar van mijnen hoofde tellen
        Als al den hoop waar van ik werd bestreen;
        Zij eisen het geen ik nooit van haar genoot,
        het Geen ik nooit nam dat moet ik wedergeven,
        Doch, Heer, voor u is alles naakt en bloot,
        Gij weet mijn doen en kent mijn heele leven.
      
      
        Geheng doch niet, o God van Israel,
        Dat iemand hier van die, die op u wachten
        En uwe wet wel zoeken te betrachten,
        Om mijnent wil zich immer scham of quel:
        Dat doch mijn schand haar tot geen schand gedy:
        het Is doch om u dat ik het gezicht moet dekken,
        het Is doch om u, dat ik versmaadheid lij
        Van die, die mij verguygen en begekken.
      
      
        Mijn naaste bloed, mijn broeders zien mij aan
        Als of ik was een man uit vreemde landen;
        Den ijver, die mij tot uw huis de branden
        Heeft mij verteerd, daar komt my’t kwaad van dan;
        Mij raakt de smaad van die die u versmaen,
        Ik heb gewend, gevast, en om mijn zonden
        Mijn ziel verneert, maar, hoe is het mij gegaan?
        Men heeft mij noch gelasterd en geschonden.
      
      
        Ik had mijn lijf met enen zak gedekt:
        Men loegher mee; zelfs die den volke richten
        Was ik een spot; met liedtjes en gedichten
        Van dronckerts wierd ik bij de wijn begeckt:
        Maar niet te min tot u is mijn gebed,
        Als het u behaagt zo wilt mijn stem verhoren,
        Mijn hoop is staegh op uwe gunst gezet;
        Die u betrout gaat nimmermeer verloren.
      
      
        Trekt mij om hoog en help mij uit het slijk
        Dat ik niet smoor’ in deze modder-poelen,
        Doet mij uw hulp in mijnen nood gevoelen
        Eer dat ik zink en t’eenemael bezwijk;
        Lijd niet dat mij het water overscholp,
        Noch dat mijn hoofd de stromen overlopen,
        Of dat het graf met aarde mij bestolp
        Dat ik zie staan met graege kakken open.
      
      
        Verhoor mij, Heer, want gij zijt goed van aard,
        Vol van genaed’ en van bermhertigheden,
        Neem gunstig aan mijn klachten en gebeden;
        Onschuldigheid is medelijdens waard;
        Keer niet den rug dijn armen dienaar toe,
        Wilt van uw knecht dijn aangezicht niet wenden,
        Want mij is bang, ik ben heel mat en moe,
        Haast u tot mij en wilt mijn lijden enden.
      
      
        Kom nader, Heer, en voeg’ u dicht bij mij,
        Verlost mijn ziel van die die mij benauwen,
        Bevrijdse van mijns vijands open klauwen
        Op dat hij zich niet in zijn vangst verbly.
        Gij weet en kent de smaadheid die ik lij,
        Hoe dat ik word gelasterd en beloogen,
        Gij ziet het doen van mijne weerparty,
        Mijn schand en schaamt zijn altijds voor u ogen.
      
      
        Versmaadheid is het die mij het herte breekt,
        Mijn ziel is zwak, mijn geest en kracht verlomen,
        Ik wachtte troost, maar heb ze niet vernoomen,
        Daar des niemand die van medelijden spreekt;
        In tegendeel, Zij hebben gal gedaan
        In mijne spijs die zij mij t’eeten gaven,
        En als ik wou mijn drogen dorst verslaan
        Zo quampmen mij met suyren edik laven.
      
      
        Dat haren dis, haar drank, haar lekkernij,
        En al wat kan met lieffelijcke smakken
        De tong en buik op het alderhooghst vermakken,
        Haar tot een net en lozen valstrik zij;
        Verblindt haar oog, verduisterd haar gezicht,
        Wilt haar verstand een nevel overzenden,
        Breekt haren arm, ontzenuwt haar gewricht
        En geefts’ een krak en zwakheid in haar lenden.
      
      
        Grijpt haar in het heetst van uwe gramschap aan,
        Brengt over haar een vloed van ongenade,
        Stort uwen toorn op haar en haren zade,
        Doet haar Palleys’ en hutten ledig staan,
        Om dat zij met een vuilen laster-mond
        Vervolgen die, die van u zijn geslagen;
        De pijn en smert van die gij hebt verwond
        Dient voor een praat in hare drinck-gelaegen.
      
      
        Klamp zond op zond, en de een op de ander schuld:
        Nooit moeten zij van uwe goedheid smakken,
        Nooit haren naam in het boek des levens rakken:
        Nooit moet hij daar bij vromen zijn geduld.
        Ay mij, o God! ik ben in angst en nood,
        Doch op een rots zult gij mij veilig stellen,
        Dies zal ik u met lofzang maken groot
        En uwe deugd met danckbaerheyd vertellen.
      
      
        Dat zal voor u doen opgaan soeter lucht
        Als het offer-vet der jonge horen-beesten;
        Dat zal de goên verblijden, en de geesten
        Doen vrolijk zijn en zwellen van genught
        Der gener, die zachtmoedig zijn van hert
        En die den Heer hier zoeken met verlangen,
        Want hij verhoord als hij gebeden werd
        En luistert na de stem van zijn gevangen.
      
      
        Dat al wat leeft hem loof met volle krop,
        In hemelen, in aarde, zee en stromen:
        Van zijne hand zal Syons welvaart komen;
        Hij zal de Steen van Iuda bouwen op
        Ter vaster woonst en ??selijck bezit
        Van Israel, van zijn verkoren knechten,
        Dien Godes vrees is een geduyrich wit
        En die in nood aan hem haar anker hechten.
      
    
  