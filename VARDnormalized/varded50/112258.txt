
    
      
        KLORIS houd mijn hert en ziel gebonden
        Aan haar deugd en net geschikten leest
        Ik heb u nooit meer zoetigheid gevonden
        Als sint ik haar minnaar ben geweest.
      
      
        Honing vloeit van haar begaafde lipjes,
        Van haar tongje rold de vrind'lykheid.
        Op haar boezem staan twee minneklipjes,
        Door de Liefde menigmaal beschreid.
      
      
        Hantjes heeft z'als pallas schone hantjes:
        Oogjes heeft zij sneller als een valk:
        En de rijen van haar prop're tantjes
        Syn zo wit, als fijn gezifte kalk,
      
      
        Keurlijk weet zij op de maat te zingen:
        Zeer bevallig spelt zij op de luit.
        Maar helaas! met al die wond're dingen
        Min ik haar en zij lacht mij wat uit.
      
    
  