
    
      
        Waarom, o al te nijdig lot,
        Deed gij ons byder zielen blaken,
        En roofden tevens dat genot
        Dat ons regt kon gelukkig maken.
      
      
        Wat baat het dat uw teder hert
        Sig aan mij over heeft gegeven,
        Mijn Kloris, nu ik, zo vol smert,
        Moet van u afgescheiden leven.
      
      
        Voorwaar daar kan geen feller pijn,
        Mijn waarde, voor mijn hert oit wezen
        Als zo ver van uw oog te zijn,
        Wiens glans mijn smerten kan genezen.
      
      
        Maar laat het nydige geval
        Ons vrij dus van elkanders scheiden,
        Zo gij standvastig mind, zo zal
        Zij ons slegts te vergeefs benijden.
      
      
        Mijn hert heeft overlang   versmaad
        Haar   dulle nijd en heilloos pogen:
        Ik zal, in spijt van hare haat,
        In u altoos mijn heil beogen.
      
      
        Wel aan, mijn Kloris, laat het lot
        Dus lang ons van elkander schaken,
        Mijn waarde, namaals zal het genot
        Van onze min te soeter smaken.
      
    
  