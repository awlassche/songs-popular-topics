
    
      
        HEer die verzadigd al wat leeft,
        Van wien al het Vee zijn voedsel heeft,
        Ja zelfs de grote sterke Leeuwen,
        Tot wien de Jonge Ravens schreeuwen.
      
      
        Wij bidden die ons Vader zijt,
        Uwe gaven ons gebenedijt,
        Want zij en konnen niet versterken,
        Ten zij uwe hand daar door wil werken.
      
      
        In het brood bestaat ons leven niet,
        Maar in u Woord en u gebiedt,
        Gij kond den staf des Broods verbreken,
        Zo is de kracht daar van geweken.
      
      
        Gij straft de Zondaars opstinaet,
        Dats' eten en niet zijn verzaad,
        Heer wilt ons voor dien vloek behoeden,
        En ons met uwen zegen voeden.
      
      
        Onze Lichaam voet in soberheid,
        Onze hert vervult met danckbaerheydt,
        Voor overdaad ons doch bewaret,
        Die hert en ziel zo zeer beswaret.
      
      
        Geeft ons o God ons daeg'lijcks brood,
        Behoed ons voor des hongers nood,
        Heer maakt ons vrij van het ijdel zorgen,
        Voor d'ongeboren dag van morgen.
      
      
        Doch voor de ziel bidden wij meest,
        Verzorgd die door uwe Woord en Geest,
        het Brood van uwe woord kan niet verderven,
        Wie daar van eet die kan niet sterven.
      
      
        Verzorgd ons voort met spijs en drank,
        Voor ziel en lijf ons leven lank,
        En als ons dagen zijn versleten,
        Zo laet-ons aan u Tafel eten.
      
    
  