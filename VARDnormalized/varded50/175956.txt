
    
      
        ALs ik u bid' merkt op mijn klagen,
        God mijnes rechts, en troostet mij:
        Gij die mij uit verholen lagen
        Voert op het ruim, laat u behagen
        Mijn droeve stem, en staat mij bij.
        Hoe lang' o mannen moet ik lijden,
        Dat gij mijn ere keert in spot?
        Hoe lange zult gij u niet mijden
        Dus voor de leugenen te strijden,
        In ijdelheid verdwaest en zot?
      
      
        Bedenkt dat God heeft uitgelezen
        En hooch-ge-eeret enen man
        Dien hij syn gunste heeft bewezen:
        Hij is mijn hulp in anxt en vrezen,
        Die mijn geschrei wel horen kan.
        Vergramdy, wilt niet kwaads beginnen,
        Misdoet niet tegen zijnen wil.
        Op uwen leger toetst u zinnen,
        Doorsiet u herte wel van binnen,
        Verbeydet God, en swijget stil.
      
      
        Wilt gij hem dan een offer geven,
        Het offer dat de Heer aenschout
        Is in oprechtigheid te leven,
        En hem allene te ancleven.
        Dies vastelijk op hem vertrout.
        Daar zeggen veel, wie zal ons leren
        Wat doch het rechte goed mag zijn?
        Wij bidden Here aller Heren
        Wilt gij alleenlijk tot ons keren
        Ws angesichtes klaren schijn.
      
      
        Daar in zal ik meer vreugd genieten
        Dan gij de and're smaken doet
        Wanneer haar granen wel opschieten
        En als van wijn haar perssen vlieten,
        Hier levende in overvloed.
        Ik zal in rust en zoeten vrede
        Mij leggen neer en slapen vast,
        Want uwe goedheid heeft alrede
        Beschicket dat ik veilig trede
        En wone buiten overlast.
      
    
  