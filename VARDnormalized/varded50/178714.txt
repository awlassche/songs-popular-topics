
    
      
        DE Heer heeft zelf tot mijnen Heer gesproken,
        Zet u met ere aan mijne rechte hand,
        Tot gij u aan uwe vijand hebt gewroken,
        En ik hem u ten voetbank zette in het land.
      
      
        De Heer zal ook den gouden scepter zenden
        Van uwe sterkte uit Sion, door zijn kracht,
        En zeggen: heers in het midden van de benden
        Uws vijands, tot zij te onder zijn gebragt.
      
      
        Uw volk zal zich gewillig bij u tonen
        In heilige sieraadjen op den dag
        Van uwe kracht; dat gij met heil zult kronen,
        Wanneer het als daau valt onder uw gezag.
      
      
        De Heer heeft met ene dieren eed gezworen,
        En het zal hem niet berouwen, dit des gewis;
        'k Heb eeuwig u ten Priester uitverkoren,
        Naar d'ordening die Melchizedeks is.
      
      
        De Heer is aan uw rechte hand verheven,
        Vol majesteit, die eeuwig zal bestaan:
        De koningen, die hem geen ere geven,
        Zal hij in toorn, op zijnen dag, verslaan.
      
      
        Hij zal zich aan de Heidenen ook wreken,
        Bezaaiende rondom het gansche land
        Met lijken: en dien slaan, die het oorlogsteken,
        Als Opperhoofdt, heeft tegen hem geplant.
      
      
        Ja hij zal uit de beke schielijk drinken,
        Wanneer hij op den weg is in den strijd:
        Waarna zijn hoofdt vol hemelglans zal blinken,
        Als hij het verheft, des vijands magt ten spijt.
      
    
  