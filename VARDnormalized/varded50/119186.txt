
    
      
        DRie dingen troosten het herte
        In angst, in nood en smerte
        Van ziels en lichaams stand:
        Gods Herte, Mond en Hand.
        Heeft mensen hulp verlaaten;
        Is nergens kracht noch raad;
        Wanneer ons niets kan baaten,
        Zijn die mijn toeverlaat.
      
      
        Gods lievend Vader-herte
        Moet romm'len in de smerte
        Der zijne: dus ontbrand
        Geen moeders ingewand.
        Hoe zou Hij hen vergeten?
        Zijn Hert is omgekeerd.
        Zou Hij hun nood niet weten,
        Die het minste zelf regeert?
      
      
        Gods Mond en kan niet liegen;
        Zijn toezeg niet bedriegen:
        JEHOVA is het die spreekt.
        Die nooit beloften breekt.
        O die zijn al te zaamen
        Ten goede van zijn Kerk,
        In Christus ja en amen:
        Hij stelt die in het werk.
      
      
        Gods Hand hier bij is krachtig,
        Zijn Vinger is almachtig,
        Die bragt eens alles voort
        Door zijn bevel en woord:
        Die moet noch alles dragen,
        Niets valt daar aan te zwaar:
        Hij doet zijn welbehagen,
        Tot redding van zijn schaar.
      
      
        Wat zoud ik dan vertzagen
        Als ik mijn kruis moet draagen?
        Gods Herte, Mond en Hand,
        Geeft troost en onderstand
        Want doch Hij zelf is mijne:
        Ik ben de zijne weer:
        Dus is ook mijne al het zijne.
        'k Wil buiten Hem niets meer.
      
    
  