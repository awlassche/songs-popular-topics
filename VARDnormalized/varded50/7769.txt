
    
      
        WIlt onzen GOD een nieuw Lied zingen,
        Want hij groot wonder heeft gedaan.
        Zijn Rechter-handt kan alle dingen,
        Verwinnen ende gants verslaan.
        Hij heeft ons 'tHeyl geopenbaret,
        Daar door wij tezamen zijn bevrijd:
        En zijn Barmhertigheid verclaret
        Den Volkeren breed ende wijd.
      
      
        Hij heeft gedacht aan zijn Genade,
        Na zijne Goedigheid zeer groot:
        En aan zijn Waarheid vroeg en spade,
        Tot ISRAELS troost in-den nood,
        'THeyl dat ons GOD nu heeft gezonden,
        Is GOD-MET-ONS CHRIST onzen HEER:
        Hier-om gij Volken te allen stonden
        Geeft zijnen Naam Lof, Prijs, en Eer.
      
      
        Den HEER looft met der Harpen snaren,
        Trompetten, en Bazuinen klaar:
        Laat ons met Psalmen nu verklaren
        En zingen zijnen Lof eenpaar:
        O juycht voor onzen GOD geprezen,
        GOD ons een Prins gezonden heeft
        De Zee en Aerd' ont-spring mids dezen:
        Want onzen Koning eeuwig leeft.
      
      
        Dat nu de Water-stromen krachtig
        Verblijd zijn, en al t'saam verhuechdt.
        Dat alle Bergen ook een-drachtigh
        Genuycht bewijzen ende vruechdt:
        Want 'tVVoordt is Vleysch, en recht beneden
        De Wereld in gerechtigheid:
        Zijn Heerschappij hij voert met vreden,
        Zijn Schapen hij ten Hemel leidt.
      
    
  