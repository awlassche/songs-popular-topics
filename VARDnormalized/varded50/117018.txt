
    
      
        Agh Heer mijn grote God ik voor u neder kniel;
        Voor u zeer dwaalent en zeer zondig lijt mijn ziel;
        Ik ben niet waardig dat ik naader tot u troon;
        Of ook niet tot die van u alderliefsten Soon;
        Om mijne zonden waar door 'k aan u heb misdaan;
        En waar door dat u geest ook is van mij gegaan.
        Waar zal ik henen gaan als tot mijn lieve God?
        Men buiten u niet vint als een rampzalig lot.
      
      
        het Is waar mijn zonden op mij haalen uwe straf;
        Agh allerhoogste God legt uwe gramschap af;
        Agh handelt niet met mij na dat ik waardig ben.
        Mijn zonden 'k niet verbergh; ik hun voor u beken;
        Zij groter zijn als is u goedertierentheid;
        Agh Here God mijn geest voor u verslaagen lijt.
        Ik ben benout, vol angst, waar zal ik henen gaan,
        Zo u verlossing mij van het quaat niet wil ontslaan?
      
      
        Indien dat gij mij na u strengheid straffen zult,
        U hand mij doden zal, en ook mijn ongeduld.
        Van duizend zonden die 'k heb tegen u gedaan,
        Geen een mijn onschuld van hun zal voor u bestaan.
        Agh handelt niet met mij na u gereghtigheyt.
        Neemt aan mijn geest die naar voor u verslaagen lijt.
        Door het bloed van uwe Soon mijn zonde dog vergeeft;
        Op dat mijn geest voor u met een vroom leven leeft.
      
      
        Laat u genaade mij bevrijden van u straf.
        En wentelt van mijn hert mijn swaare angsten af;
        Waar mee zij is belaan door haar benoude stand,
        Om dat zij zwaar gevoeld de tughtingh van u hand.
        Ik gene uitkomst weet zo gij mij niet en helpt.
        Aan alle sijden mij het quaat naar overstelpt.
        Agh helpt mij dog uit al mijn droevig ongeval;
        Ik in mijn leven dan hier voor u loven zal.
      
      
        het Berout mij dat ik voor u zonden heb gedaan.
        Agh neemt mij wederom in u genaade aan;
        En schenckt daar door aan mij u grote heerlijkheid,
        Na dat ten einde is mijn vrome levens tijd
        Vergeeft mijn zonden door het bloed van uwe Soon;
        Ik dan vrijmoedig weer zal nad'ren tot u troon.
        Agh Here schenckt aan mij dat mijn het zalighst is.
        En troost mij met u geest in al mijn droefenis.
      
      
        Gij kent een ieders kruis: Gij ieders werken weet.
        Verhoord de vromen als zij bidden in veel leed.
        En slaat die in het hert die doen moedwillig quaat;
        Op dat u straf hun weer brengt tot een vrome staat,
        Gij over het goed berou zeer barremhertigh sijt;
        Verhoord dan Heer die zo voor u ter neder lijt;
        En helpt hun van het kruis, en geeft hun weder vreugd;
        Op dat zij dankbaar zijn door het plegen van de deugd.
      
      
        Al het volk hier zeeghnen wilt dat u met vroomheid vreest;
        Agh voert hun na hun dood aan het eeuwig levens feest
        Laat elk bedenken Heer hoe naar zal zijn zijn staat,
        Die zal moedwillig doen tot aan zijn dood het quaat.
        Bewaard de maghten van ons vrije vaderland;
        De liefde, vrede, en de Godsdienst ook voort plant,
        Door hun bescherremingh; geeft hun een zalig lot,
        Wanneer zij door hun ambt betraghten u gebot.
      
      
        Ik hoop mijn lieve God gij mij verhoren zult,
        Op dat hier door mijn bee eens wezen zal vervult,
        Eer dat wij sterven, en na uwen oordeel dag.
        Agh laaten wij voor u dan leven met ontzag.
        Gij wilt ons helpen Heer; ei lieve dit dan doet.
        En alle mensen voor hun helse val behoed.
        U rijk duurt eeuwig; schoon blinckt uwe Majesteit.
        Op dit gebet tot u mijn smeking amen zeid.
      
    
  