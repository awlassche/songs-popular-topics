
    
      
        NU wil ik, Heer, met blij geluid,
        Mijns herten lof u storten uit,
        Met nieu-gedicht u lof verhalen.
        Och ! mijn vernuft komt hier te kort,
        In mij u Geest, Heer, neder-stort;
        Verrijck mij zo, ik zal betalen.
      
      
        Ik weet dat van een sterf'lijck Mens
        Hier niet volkomen na zijn wens
        U lof na waerd' kan zijn gezongen:
        Nochtans werd' ik, 'k weet schier niet hoe,
        Gedreven hier na wonder toe,
        Door veel weldaden aan gedwongen.
      
      
        Gij hebt, o God, u Vaders aard
        Aan mij onlangs op nieu verklaart
        In harden Koorts, u tuchtinghs roeden:
        Al sloeg u hand mij vinnig zeer,
        Zo voeld' ik door u hand noch meer
        Dat het geschiede mij ten goede.
      
      
        Ik dacht, O Vader, slaat vrij stijf,
        En suyvert vrij mijn zondig lijf,
        Om zo mijn Ziele te genezen:
        Geeft mij maar Christelijk geduld,
        Den maet uw's tuchtinghs dan vervult,
        het Zal mij dan nut, u eerlijk wezen.
      
      
        Breekt vrij mijn Tabernakel of,
        Maakt vrij mijn lijf tot as en stof,
        Ik ben bereid, ik wil vertrekken:
        Ik wil heel graag ontbonden zijn
        Van het nietig vlees vol sond' en pijn,
        het Welk gij gezuiverd op zult wecken.
      
      
        Hier op was vast mijn Hoop gesteld,
        Liefd' en Geloof maeckt' mij een Held.
        Op dezen Schild vruchteloos vielen
        Al des Werelds glans, Vleeschs lusten groot,
        Den angst des Grafs, Hel, Sond' en Dood,
        Ja al des Duivels scherpe pijlen.
      
      
        DOch, Heer, gij toonde mij wel ras,
        Dat het u heyl'ghe Wil niet was,
        Maar dat ik moet hier langer wonen,
        Den fellen Koorts, en Ziekte bang,
        Geduerde na u wil niet lang,
        Dus wil ik mij ook dankbaar tonen.
      
      
        het Is alles wel, al wat gij doet:
        Nu wens ik hier gheen meerder goed
        Als dat ik tot u eer mag leven,
        En hier mag blinken als een Licht,
        Dat u vereerd, mijn naasten sticht,
        Als door u heyl'ghen Geest gedreven.
      
      
        U gunst is onbepaald, o Heer,
        Hoe veel ik peyns, ik vind' noch meer,
        Ik ben met lof heel overladen.
        Ik kan zo niet, Heer, als ik wil.
        Bedaard, mijn zwakke tong, weest stil,
        Hier na zal ik mijn lust verzaden.
      
      
        Hier na, als uit dit Tranen-dal,
        Ik tot den Heer op-varen zal,
        Om eeuwiglijk bij hem te wonen,
        Dan zal met een volmaakte stem,
        Mijn Lof-gezang eerst hebben klem,
        Met Abrahams geloov'ghe Zonen.
      
    
  