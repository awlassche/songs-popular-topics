
    
      
        DE tegenspoed die ons kan treffen,
        Die doet ons uit den slijk opheffen
        Van zond en ander onverstand,
        En brengt ons op een goeden trant,
        Het doet ons zien en wel opmerken
        Wat voor ons best is om te werken,
        En wat het best gelaten waar,
        Op dat wij bleven uit gevaar.
      
      
        De vrome spreekt dit is Gods roede
        Die hij mij zent om mij te hoede,
        Waar op hij zich dan van het geweld
        Des tegenspoets geheel hersteld.
        In nedrigheit komt hij zich stellen,
        En komt Gods wonderen vertellen,
        Hij staat dan af van hovaardij,
        En maakt hem van de zonden vrij.
      
      
        Verbetring komt dan in hem wonen,
        En wilt zijn zelven niet verschonen,
        Hij kent zijn schuld en wil voortaan
        Een beter leven nemen aan.
        Hij plaatst voorzigtigheit en reden,
        En wilt zijn tijd ten nut besteden,
        Van hem en dat hem is betrouwt,
        Op dat hij goede dingen bouwt.
      
      
        De matigheit die komt hij plegen,
        En overdaat die staat hij tegen,
        Het geen voor henen is geschiet,
        Dat is zijn ziele nu verdriet.
        De zorge is zoo in zijn daden
        Dat hij in alles is beraden,
        Voor achteloosheit, die hem niet
        Kan geven quaat tot ziel verdriet.
      
      
        Wat tegenwoordig is voorhande
        Neemt hij wel waar, op dat hem schande
        Of andere schade niet en deer,
        Maar dat zijn doen hem zij tot eer,
        Is het niet heel veel met zijn betrachten,
        Hij komt het noch al hoog te achten,
        Hij is vernoegt', en heeft geduld,
        Die zijn gemoet wel heeft vervult.
      
      
        Dus komt hij alles t'overwinnen,
        Die God zoo heiligt in zijn zinnen,
        En zig vernoegd in zijnen stand,
        Want die heeft God als bij de hand,
        Het doet erkennen God in allen,
        En stelt ons om niet meer te vallen,
        Maar ons te voegen naar zijn wil,
        En ons te wachten van geschil.
      
    
  