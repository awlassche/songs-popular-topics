
    
      
        DE zee-baeren gestoord, met ‘tschuym daar op gehoopt,
        Uit ‘tNoort-gat ghesnuyf der scherp-snijdende winden,
        Den hagel ruyd’, en grof die eiken veld en linden,
        Den bliksem die God’s hand zo grammelijk ontknoopt.
        En vrees’ ik, noch den Hond die ‘sHemels baan beloopt,
        Noch enig aards ghediert bereet mij te verslinden;
        Nog Mars, dul en verroet die hem all-om gaat vinden
        Om te wassen in het bloed zijn armen op ghestroopt.
        ‘K en vrees’ noch pik, noch roer, noch poingnaert, noch rapiere;
        Noch ook de scherpe schaer van Parka ongoedertiere:
        Noch gheenderley geweld, noch gheenderley aanstoot:
        Maar ik vrees’ boven al dien dag, en die hure,
        Als het al zal zijn gesteld in schrickel, en in ruere:
        Om voor altijd t’ontfaen of ‘tleven of de dood.
      
    
  