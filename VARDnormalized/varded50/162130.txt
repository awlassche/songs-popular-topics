
    
      
        DE Liefde zeer hoog geprezen,
        Duert in der eeuwigheid,
        De Liefde gelijk wij lezen,
        Is vol van deuchtsaemheyt,
        Zij baard een zoete vreugd
        In het Huwelijk gewis,
        Gelukkig zijn de paren
        Wiens Trouringh Liefden is.
      
      
        De Liefde tussen beiden
        Is oorsaeck van geneught,
        En kan de zieltjes ook leiden
        In vreed en zoete vreugd,
        De Liefde die verdrijft
        Het schadelijk fenijn,
        Laat Liefd', o zoete Bruytje
        U rechte Trouringh zijn.
      
      
        De Liefde die is lankmoedig,
        En vol van vriend'lijckheyt,
        Vol deuchden en zeer zachtmoedig,
        En vol barmhertigheid
        Zij is in het Huwelijk
        Een gulde Sonne-schijn,
        Laat Liefd', o zoete Bruytje
        U rechte Trouringh zijn.
      
      
        De Liefde is niet afgonstigh,
        Gelijk men dikmaal ziet:
        Maar nederig en goed-jonstigh,
        Zij zoekt haar eigen niet,
        Zij is oprecht en goed,
        Zij toont geen valse schijn,
        Laat Liefd' o zoete Bruytje
        U rechte Trouringh zijn.
      
      
        De Liefde die kan verbinden
        Twee hertjes in de deugd,
        Door Liefde twee eens-gezinde
        Die leven in zoete vreugd,
        De Liefde bindt den Echt
        Zeer lieffelijck en fijn,
        Laat Liefd', o zoete Bruytje
        U rechte Trouringh zijn.
      
      
        Wij wensen al tezamen u heden,
        O Bruidegom en Bruyt,
        Des Heren gunst ende vrede,
        De Liefde tot besluit,
        Dat gij de ware deugd
        Steeds werdet in gelijft:
        Dat Liefde al u leven
        U rechte Trouringh blijft.
      
    
  