
    
      
        DAmon dreef zijn jonge Schapen,
        Daar Silvester lag te slapen,
        Bij een springende Fontein,
        Heel bevrijd van Zonneschijn,
        Dezen Herder zig verlusten,
        En zijn Ziels-Vrindinne kusten,
        Zij riep dromende heel teer,
        Damon help! men roofd mijn eer.
      
      
        Daar op liet hem Damon horen,
        Zijt gerust mijn uitverkoren,
        het Is uw Minnaar die u naakt,
        En u lieve lipjes raakt,
        Ris mijn ziel want Febus wagen,
        Gaat al ree na het Weste jagen,
        Ja den dag is haast gedaan,
        Laat ons met elkander gaan.
      
      
        Deze Herderin ontwaakten,
        En in zuiv're liefde blaakten,
        Zij sprak Damon welkom hier,
        Ja het is mijn groot plyzier,
        Dat gij heden zijt gekomen,
        Wijl ik door verwarde dromen,
        Meende dat een Sater kwam,
        Die mijn Maagde Roosje nam.
      
      
        Neen mijn schone Veld Princesse,
        Mijn beminde Harderesse,
        Ik ben die verliefde gast,
        Die u slapend heeft verrast,
        Dus laat ik u voorts omhelzen,
        Onder deze groene Elzen,
        En bevesten onze Trouw,
        Damon kiest u voor zijn Vrouw.
      
      
        Jonge Knaap u jeugdig minne,
        Hebbe mijn verliefde zinne,
        Steeds op zulken trouw gelegd,
        Ik bemin met u den Egt,
        Wij zullen te zamen leven,
        het Lot wil ons veel voordeel geven,
        Steld uw zorgen aan een zij,
        Damon is alleen voor mij.
      
      
        Herders ziet des Min gelukken,
        Wilt nu vele bloempjes plukken,
        Kransjes strengeld door elkaâr,
        Voor dit jong verenigd Paar,
        Speld op Fluitjes en Schalmyen,
        Wilt u met elkaâr verblyen,
        En roept vrolijk overluit,
        Lang leeft Bruidegom en Bruit.
      
    
  