
    
      
        ACh! waarde ziel, volmaakte Karileen,
        Om wie ik zoo veel' pijnen
        Hebb' zoo lang geleên,
        Blaakende Zon wier licht mij noit opgaat,
        Of komt, met hoop', beschijnen
        Mijn verlegen staat,
        Ach! zoo 'er oit ontsteken,, wiert een maaghdelong,
        Door het vleyens zoete smeken,, van een minnaars tong;
        Zoo bidde ik Karileen;
        Ach! laat mijn bitter klagen,, vol gezucht en smart,
        Toch eenmaal gunst bejagen,, bij uw stenig hart.
        Ach! hoor mijn droeve been.
      
      
        Het lieff'lijk geweld van uwe aanminnigheên,
        Dat mijn weerstaande kraghten
        Heeft zoo plat vertreên;
        Het wreed ongevoel van al mijn minsverdriet,
        Waar door gij mijne klaghten
        Aght voor min, als niet:
        Dat lang en vrughtloos hopen,, op uwe lieve gunst:
        Dat dienen en nalopen,, na de minnekunst;
        Dat knielen voor u neer;
        Deez' natbetraande ogen,, die ik haast schreye uit,
        Verdienen uw meedoogen,, ach mijn waarde Bruit,
        Gena! ik kan niet meer.
      
      
        Ach! zoo uw gunst mijn lijden dus verheugt,
        Straks zult gij zien verrijzen
        Mijn verstorven jeugd:
        Al mijn gekwel zal enden in geneught,
        En ik uwe goetheit prijzen
        Als uw hoogste deugd,
        Mijn leven zal genieten,, meer dan aards vermaak:
        Mijn wensen meer beschieten,, dan gewenste smaak
        Van staat, en straf en troon,
        Van ere en lustigheden,, daar haast elk om bidt:
        Want heel ben ik te vreden,, als ik u bezit,
        Mijn heil, mijn eer, mijn kroon.
      
      
        Dan zult gij zijn, die mij geheel regeert;
        'K zal houden, voor mijn wetten,
        Al wat gij begeert.
        'K zal van mijn hart u maken een altaar,
        En daar uw beeld op zetten,
        En als offeraar
        U dagelijks toebrengen,, het lof van dankbaarheit,
        En menig eerdight plengen,, voor uw Majesteit.
        Dan zal mijn Karileen
        Wier deughden staan verheven,, boven aardse maat,
        In mijn gedaghten leven,, boven aartschen staat,
        Omstraalt met Godlijkheên.
      
    
  