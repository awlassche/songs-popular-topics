
    
      
        DAmon, en zijn Herderinne,
        Vol van minne,
        Zaaten bij een zilvren vlied,
        Van de zoete min te spreken,
        Onbezweken,
        Dat zij sloten met dit lied.
      
      
        Kloris, Ach! mijn zoete Mysje,
        Blank van vlysje,
        Wat bekoort m' uw zoete praat,
        Meer dan uw aanminnig wezen,
        Nooit volprezen,
        En het wit van uw gelaat.
      
      
        Zoo de wijsheid kuysche zinnen,
        Doet beminnen,
        Min ik u mijn zielsvriend trouw!
        'k Durf mij dan gelukkig heten,
        Nooit vermeten,
        Wen ik uw verstand beschouw.
      
      
        Ene schat van zoetigheden,
        Wijze reden,
        Drupt lieftallig stond op stond,
        Met een aangenaam gewemel,
        Uit den hemel,
        Van uw rozen roden mond.
      
      
        Gij, Gij weet, met uwe lippen
        Uit te kippen
        Boert, doch het ernst het allermeest,
        Zulke gadelooze gaaven,
        Kunnen laaven,
        Mijnen nooit verzaatbre geest.
      
      
        o Lieftalge Herderinne!
        Engelinne,
        Wat een lieflijk bloemfestoen
        Zal ik vlechten om uw schedel,
        Rik en edel
        Om mijn iver te voldoen?
      
      
        Wat een eerkroon zal ik vlechten,
        Roem der knegten?
        Laat u dan het eelste kruit,
        Rik bestikt met Lauwerieren,
        Milt versieren,
        Uit het hoefje van uw bruit.
      
      
        Neen mijn schone, neen mijn Gade
        Doe genade
        Aan uw lief ter dezer stond,
        k Ruil voor eerkroon en lauwerieren,
        En het versieren,
        Slegs een kusch van uwen mond.
      
      
        Kan een kuschje u betalen?
        Ach! hoe dwaalen
        Uw gedachten en uw zin,
        Gij zijt naar dat ik kan horen,
        Blind geboren,
        Door uw gadelooze min!
      
      
        Kom mijn Lief mijn uitgelezen,
        Waart geprezen,
        Kom mijn zon gaan w'hier van daan,
        Laat ik uw mijn Lief gelyen,
        Onder het vrijen,
        Daar de rode roosjes staan.
      
    
  