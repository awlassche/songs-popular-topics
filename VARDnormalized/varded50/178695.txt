
    
      
        DIe zich in des Hoogsten schuilplaats stelt,
        Die zal gerust vernachten
        In des Heren schaduw, voor geweld
        Bewaakt van hemelwagten.
        Ik zal dan zeggen tot den Heer,
        Mijn toevlucht, en mijn sterkte,
        Mijn God, dien ik betrouwe en eer,
        Wiens hoede ik steeds bemerckte.
      
      
        Want hij zal door zijn grote magt
        U redden uit de strikken
        Des vogelvangers, slechts bedacht
        Om op uw ziel te mikken.
        Hij zal u dekken voor het woên
        Der peste, met zijn vlerken,
        Ja u voor alle kwaad behoên,
        En uw betrouwen sterken.
      
      
        Zijn waarheit is een beukelaar,
        En schild om u te dekken,
        Gij zult niet vrezen voor gevaar
        Des nachts, noch voor het rekken
        Der peeze, of voor den scherpen schicht,
        Des daags naar u geschoten,
        Noch voor de peste, en het naar gezicht
        Van haar bederfgenooten.
      
      
        het Kwaad dat in het donker zich verspreidt,
        Of des middags uit komt breken,
        En het al door zijne hevigheit
        Verwoest, zal u niet steken.
        Ja, schoon 'er duizend op een rij
        Door het pestvier zullen sneven,
        En aan uw rechte en slinke zij
        Tien duizend, zult gij leven.
      
      
        Alleen dat gij met ogen zult
        Der bozen loon aanschouwen.
        Want op u, Heer, die het al vervult,
        Zal ik alleen betrouwen.
        God, d'Allerhoogste, is uw vertrek,
        Dies zal u het kwaad niet naaken,
        Noch gene plaag uw tentverdek,
        Om tot u te geraaken.
      
      
        Want God, in's hemels hoog gebiedt,
        Beveelt zijn Englenschaaren
        Van u, dat u geen leed geschied,
        En zij u trou bewaaren.
        Zij zullen u ook een voor een
        Op haare handen draagen,
        Opdatge uwe voet aan genen steen
        Moogt stoten alle uw dagen.
      
      
        Den fellen leeuw en d'adder zult
        Gij treden op de lenden,
        Den jongen leeuw, die vreeslijk brult,
        Den draak met zijne benden.
        Dewijl hij mij van harde lieft,
        (Spreekt God) zal ik hem stellen
        In het hoge, dat geen leed hem grieft,
        Noch lijden hem zal kwellen.
      
      
        Hij kent myn' naam, dies zal hij mij
        Aanroepen in zijn noden.
        'k Zal hem verhoren, wanneer hij
        Komt tot mijn hulp gevloden.
        'k Zal hem verlossen, naar zijn beê,
        En hem met vele jaaren
        Verzadigen, vol liefde en vreê;
        Mijn heil hem openbaaren.
      
    
  