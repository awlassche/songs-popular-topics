
    
      
        o WElvergenoegde zinnen!
        Wat zijt gij vol van heil?
        Die om geen mallend minnen
        Hebt uwe vrijheid veil.
      
      
        Hoe vlieten uwe dagen
        In zoete rust voorbij?
        Daar Minnaars drukkig klagen,
        En nimmermeer zijn blij.
      
      
        Hoe ga ik onbekommerd,
        Langs deze lieve laan?
        Die dik en dicht belommert,
        Mij lieft kost met haar blaan.
      
      
        Ik slaap de nagtjes over,
        En des morgens slapens moe;
        Zoo groet mij lof en lover,
        En alles lacht mij toe.
      
      
        Ik zie de zonne straalen,
        Verrijzen met geneugt,
        Ik zie die weder daalen,
        Met even grote vreugd.
      
      
        Daar mijn gespeelen zuchten,
        En bang en bijster zien,
        Daar ben ik gants vol klugten,
        En doe de droefheid vlien.
      
      
        Daar het haar verdriet te leven;
        Lust mij mijn leven wel:
        Daar min haar wetten geven,
        Komt, ik hem wetten stel.
      
      
        Ik haat gedienstigheden,
        Die onder ootmoets schyn,
        Gebieden door gebeden,
        En Meester daatlyk zijn.
      
      
        Weg met vergulde handen,
        Die maar van buiten schoon,
        Een vrijen staat verpanden,
        Om zulk een slegten loon.
      
      
        Dies hoed u mijn gedagten,
        Dat niemand u die rooft,
        Zoo hebt gij niet te wagten,
        Eens anders heersent hoofd.
      
    
  