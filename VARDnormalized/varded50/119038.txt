
    
      
        GAlathé, mijn Schone, kom
        Laat ons minnen, spelen, zoenen,
        Eer de bevende ouderdom,
        Die al stil, op wolle schoenen,
        Aan-sluipt, onze Jeugd verbyd:
        Jeugd en Min-lust raakt men kwijt,
        Eer men het denken kan of merken.
        Galathé, de Min heeft vlerken.
      
      
        Dat ik somtijds van u ben,
        Moet gij het staale noodlot wijten,
        Nimmer mij, mijn Lief, ik ken
        U (hier baat geen tegen-wrijten)
        Voor een Hemel-schoon Magneet,
        Die mijn Min, zo wel besteed,
        Na zig trekt uit laage perken.
        Galathé, de Min heeft vlerken.
      
      
        Toen u schoonheid, schone Maagd,
        Mij verscheen en op kwam dagen,
        Daar gij in een vengster laagt,
        Wenst' ik, met Medéaas wagen,
        Haastig op te vaaren, gij
        Steeg beneên, ik vloog u bij
        En gevoelden toom nog teugels.
        Galathé, de Min heeft vleugels.
      
      
        Maar ik eindlyk traag gekeerd.
        Nimmer zal mijn Min verluien,
        Denk nooit Zon, die mij verteerd,
        Dat Cupidoos wieken ruien,
        Of dat voor zo heet een gloed,
        het Zagte Was hier smelten moet,
        U gekleefde veder-beugels.
        Galathé, de Min heeft vleugels.
      
      
        Snel-gevlerkte Winden, draagd
        Draagd door groen en schomlend Lover,
        Aan de Schoonheid, die mij plaagd,
        Des verliefde zugjes over
        En mijn Min met vaardigheid;
        Heb ik menigmaal gezeid,
        In het vrolijk Ugtend-krieken.
        Galathé, de Min heeft wieken.
      
      
        Zult gij, ligter dan de wind,
        Uit het bars en buld'rend Noorden,
        Mijn gebed, dat steeds begind
        Met fluweele Minne-woorden,
        In den wind voor eeuwig slaan,
        'k Zal dan elders Minnen gaan,
        Eer gij het wanen zult of rieken.
        Galathé, de Min heeft wieken.
      
    
  