
    
      
        O Martha, zeer hebdy den Heer bemint,
        Die gij wel gherne hebt alleen gediend,
        Naar dat hij, naar u klacht, u had voldaan,
        U zusters beste deel had doen verstaan.
      
      
        Met haar Lazarus en Maximien
        Heeft m'om het geloof in een schip, onversien
        Van zeil en riemen in het zwaar geweld
        Van de Zee u, om te vergaan, gesteld.
      
      
        Maar God den Heer heeft u all' onvervaard,
        Met veel meer ander, van de dood bewaard,
        En tot Marseillien toe u blij ghebroght,
        Daar van aldus de salicheydt ghebrocht.
      
      
        Hoe zeer heeft daar gheschenen u klaar licht,
        Hoe zeer u deugd de borghers heeft gesticht,
        Doen met veel maagden gij bij een vergaard,
        U deugd en wijsheid hebt geopenbaard.
      
      
        Terwijlent dat u zuster enig zat,
        In een zeer hoog beschouwen God aanbad
        In een spelonke, waar haar leven lank
        Gods gheesten haar vermaeckten met ghesanck.
      
      
        Maar gij hebt bei de levens deughden-rijck
        Beleeft, het Beschouwend' en het Werkelijk.
        Ook voor den tijd hebdy u dood voorzeid,
        Met veel miraklen uwen naam verbreyt.
      
      
        O Maagd, verkrijgt ons gratie van den Heer,
        Dat wij betrachten het nodig Een zo zeer,
        En volgen hier zo neerstich naar u deugd,
        Dat w'eens genieten dat met u in vreugd.
      
    
  