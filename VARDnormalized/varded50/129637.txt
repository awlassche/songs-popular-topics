
    
      
        Klorinde, mijn leven,
        Die ik er bemin
        En nooit zal begeven
        Maar eeuwig bezin,
        Gij gaat voor mij vlugten
        En lagt met mijn smart
        En laat mij mijn zugten
        Nog smoren in het hart.
        Dus tegen de reden
        Ontfonkt gij mijn hart
        En het blijft nog op heden
        In strikken verward.
      
      
        Door liefde gedreven
        Klaag ik u mijn pijn.
        Wil dan, lieve leven,
        Medogende zijn.
        Maar zo gij mijn klagten
        En zugten verdooft
        En Kupidoos kragten
        Niet agt of gelooft,
        Zal hij eens ontsteken
        In u ene vlam:
        Dog zig van u wreken
        Die zijn eer ontnam
      
      
        Hij ziet Zelfs op Goden,
        Nog mensen magt:
        Apollo mogt doden
        Draak Pijthon met kragt,
        Maar moest ook gevoelen
        Een pijl van dit wigt
        En mogt zig niet koelen
        In Dafnes gezigt.
        Verander uw zinnen,
        Mijn lief, neem dit aan,
        Op dat u het minnen,
        Niet duur kom te staan.
      
      
        Eer hij   u leer lonken,
        Door wraake daar van,
        Op een die u vonken
        Nooit uitblussen kan.
        Dan moet gij de smarten,
        - Zo gij hem niet eert -
        Der leidende harten
        Zien op u   gekeerd
        En zult het beklaagen
        En voelen te laat
        Hoe zwaar het is te dragen,
        Te lijden die smaad.
      
    
  