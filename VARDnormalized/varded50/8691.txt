
    
      
        ALs Faustina in de min
        Van een Prinse wiert bestreden,
        Heeft de kuyse Herderin
        Lust bedwongen door de reden,
        Zij (om minne aan gebeden
        Op beloft van eer en trou,
        Om te zijn een Prinsen Vrou)
        Heeft door reine kuysheyts wet
        Prinsen minne af gezet.
      
      
        Vw' o! maeghdelijck geslacht
        Tot een voorbeeld om te leren,
        Dat gij door der deughden kracht
        Minne-lust moet tegen weren,
        Schoon dat minnaers Eden zweren,
        Trou (na mins genot) te zijn,
        Jonge maagden leer van mijn
        Minne Eden licht gelooft
        Menig Maagd haar kuisheid rooft.
      
      
        Schoon dat u een Minnaar vrijt
        Groot van rijkdom en vermogen,
        Gij van lage afkomst zijt,
        En in kleinheid op getogen,
        Wilt hem efter niet gedogen
        Dat hij in zijn minne gaat
        Verder als het deugd toe-laet,
        Leer hier dat gij Jonge Maagd
        Zorge voor u kuisheid draagt.
      
      
        Leer hier aan een Herderin,
        Geyle lusten tegen strijen,
        Schuwt de Minnaers die om min
        Meerder als uit liefde vrijen,
        Wilt o Jonge Maagden mijen
        Minne-stricken, Minnaers reen,
        Minnaers smeken en gebeen,
        Schuwt in het vrijen 'tminne zoet
        Buiten suiker, binnen roet.
      
    
  