
    
      
        GOd is ons burg om op te vluchten,
        Ons hoofd en troost wanneer wij zuchten,
        Ons hoop en hulp (ik weter van)
        Wanneer de nood gaat aan de man,
        Daarom zo zullen wij niet schromen
        Al storte het aardrijk in de stromen,
        En het geberght tot vallens ree
        Gestopt wierd in de woeste zee.
      
      
        Laat zee, en meer, en waetren bruisen,
        Laat breken dammen, dijk en sluizen,
        Laat rotsen wagglen van het gewicht,
        Noch al geen nood, wij stellen het licht.
        Geen kwaad zal Zion overkomen,
        De beeckjes zullen zachtjes stromen
        Rondsom de Stad, daar God in woont;
        Daar werd zijn heiligdom verschoont.
      
      
        Hij is in het midden van haar wallen;
        Dies zal geen ramp haar overvallen;
        God waakt voor haar des avonds laat
        En ’smorgens voor den dageraad.
        De Heydnen waren aengespannen
        En rusten toe geweld van mannen;
        God sprak, en hij verhief zijn stem:
        Wat wast? het volk versmolt voor hem.
      
      
        God is met ons waar wij ons wenden,
        De sterke God der oorlogs-benden;
        Hij is voor ons een hoge rots,
        Waar op ik alle machten trots.
        Komt, wie gij zijt, om aan te merken
        Des Heren grote wonder-wercken,
        Wat hij op aard verwoesting doet
        Wanneer het bloedig oorlog woed.
      
      
        Hij is het, die’t zwaard ter schee doet keren,
        Die bogen breekt, en lans, en speeren
        Wanneer hij is des oorlogs zat,
        En steekt den brand in het wagen-rad.
        Laat af, zeid hij, en wilt dit weten:
        Ik ben de God ten troon gezeten,
        Ik wil dat ieder mij ontsie
        En eer en huld en manschap bie.
      
      
        God is met ons waar wij ons wenden,
        De sterke God der oorlogs-benden;
        Hij is voor ons een hoge rots,
        Waar op ik alle machten trots.
        Hij is ons burg met vaste muyren
        Daar wij den vijand in verduyren,
        O wat een troost, daar Iacobs God
        Ons strekt tot een onwinbaar slot!
      
    
  