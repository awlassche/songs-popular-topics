
    
      
        NOch is God troostelijk en zoet
        Aan IsraÃ«l. noch is hij goed
        Den genen die met al haar zinnen
        Wt een rein herte hem beminnen.
        Doch hadde ik bij-na gedwaald,
        En mijnen voet was schier gefaelt:
        Mijn treden slibberig en glad
        Schier weken uit den rechten pat.
      
      
        Ik sach het aan, niet zonder nijt,
        Het dede mij in het herte spijt
        Als ik der dwazen doen betrachtte,
        En hoe het geluk de boos' aenlachte.
        Want zonder knoop haars levens draad
        Tot aan het eynd' al sachtjens gaat.
        Gants ongebroken ende fris
        De kracht van al al haar leden is.
      
      
        Zijn ander mensen hart geplaagd,
        Zij blijven vrij en onvertsaecht:
        Komt ongeluk vast over allen,
        Op haar de slagen niet en vallen.
        Dies hangen zij den trotsen waan
        Gelijk een gulden keten aan.
        Ook is geweld en sotte pracht
        Haar beste cleet, haar liefste dracht.
      
      
        Haar ogen welig zwellen op
        Wt haren vetten dikken kop.
        Meer welvaart sietmen haar toekomen
        Als zelve zij ooyt dorsten dromen.
        Zij zuigen uit der lieden bloed,
        En roemen van haar fel gemoet.
        Als van de hoogte vloeyet af
        Haar tale bitter ende straf.
      
      
        Haar mond tot aan den hemel sticht,
        En iederman daar voren zwijgt.
        Haar tonge wandelt op der eerden,
        En wat zij zeggen is van werden.
        Dies menig mense kiest haar sy',
        Ia Godes volk ook valt haar bij,
        Wanneermen die met angsten drenkt
        En volle bekers droefheyts schenckt.
      
      
        Zij spreken zeer vermetelijk:
        Sou God ook uit syn hemelrijk
        Met rechte kennis op ons merken?
        Sou hij ook weten onze werken?
        Dit des immers volk van snooder aard,
        Zij zijn noch heil noch zegen waart.
        Noch zijn ze hier in volle rust
        En hebben al haars herten lust.
      
      
        Is het zo dan, dat mijn herte heeft
        Vergeefs in suyverheyt geleefd?
        Dat ik om niet, ja tot mijn schade
        In onschuld mijne handen bade?
        Ik ben vol kruis den gantsen dag,
        En lijde wat ik lijden mag.
        Ik ben geduriglijk geplaagd,
        Ia 'smorgens vroeg al-eer het dacht.
      
      
        Maar, spraak ik met zulk onverstand,
        Ik zoude mij vergrijpen, want
        Het is u volk, het zijn u kind'ren
        Die met mijn oordeel ik sou hind'ren.
        Gelijkwel heb ik vlijt gedaan
        Om recht de zake te verstaan:
        Doch bleefse mij zo voor als naar
        Om te begrijpen hart en zwaar.
      
      
        Ik stond benepen ende stom,
        Tot dat ik in Gods heiligdom
        Kwam treden, daar ik eerst bekende
        Der Goddelosen drukkig ende.
        Gij settse op een gladde baan
        Daar zij een kleine wijle staan.
        Maar in een zeer geringe stond
        Doet gij ze vallen in den gront.
      
      
        Hoe werden zij tot yders schrik
        Verwoestet in een ogenblik!
        Hoe werden zij ter neer geslagen,
        En gaan te niete met vertsagen!
        Gelijk een droom, die wonder schijnt,
        Zo haast men wakker is, verdwijnt.
        Wanneer gij ook ontwaakt, o Heer,
        Zult gij verachten hare eer.
      
      
        Noch was mijn hert gezwollen op,
        Het lach mij daeglijcx in den krop,
        En, om des alte-vremde dingen
        Mij stekken door de nieren gingen.
        Doch, ik en hadde geen verstand,
        Zo ik wel merkte naderhand.
        Ik ben voor u, o Heer, geweest
        Gelijk een onvernuftig beest.
      
      
        Noch evenwel, wat twijfeling
        Zo nu, zo dan, mijn hert beving'
        Bij u ben ik, o Heer, gebleven,
        Want gij hebt mij de hand gegeven.
        Gij zullet mij door uwen raad
        Doen treden op de rechte straat,
        Tot dat ik van u werd' geleid
        In de aldergrootste heerlijkheid.
      
      
        Wien heb ik in den hemel hoog
        Tot dien ik wenden sou mijn ooch?
        Of dien ik neffens u sou voegen
        Op eerden, om mij te genoegen?
        Wanneer mijn vlees aan mij versmacht,
        Wanneer mijn herte mist syn kracht,
        Gij zijt mijn steenrots, mijn geheel,
        Mijn eeuwig onverminderd deel.
      
      
        Want al die van u wijken af
        Dien overcomt de rechte straf,
        Gij doodet die haar van u keren
        Met vremde Goden te hoereren.
        Maar mijns aangaande, het is mij goed
        Bij God te zijn, die mij behoed,
        Op wien ik mijn vertrouwen stel,
        Wiens wonderwerken ik vertel.
      
    
  