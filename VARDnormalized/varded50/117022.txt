
    
      
        Des Heren heerlijkheit,
        Verzelt met goedigheit,
        Blijkt in alle zijn werken,
        Gij moet o traage ziel!
        Aandachtelijk merken,
        Wat voor uw ogen viel.
      
      
        Gij ziet den Hemel aan,
        Daar Zon, en Maane gaan,
        In haar bepaalde kringen;
        Zij lopen in haar perk;
        Gelijk alle dingen,
        Doenz’ haar bestemde werk.
      
      
        Daar boven is Gods Stad!
        Daar is mijn hoogste schat,
        Daar zijn de heerlijkheden,
        Daar is mijn Bruidegom!
        Die voor al zijn leden,
        Bereidt een Koning-diom.
      
      
        Daar is der zielen Rust!
        Vrede en herten lust,
        Daar is al mijn verlangen,
        Daar is mijn eeuwig deel!
        Dat ik zal ontvangen,
        En mij vernoegd geheel.
      
      
        Daar heeft de zond een end,
        Vryheit van all’ elend’
        Zal daar ook eeuwig wezen,
        Daar is geen strijdt, noch val,
        En geen quaat te vrezen,
        God is daar al in al!
      
      
        Der wolken schaduw breed,
        Dekt ons al met een kleed,
        Voor heete Zonne-stralen,
        Dan komt een regen-plas,
        Uit de wolken dalen,
        Op ‘het groeyend veld gewas.
      
      
        Zoo is beschermings wolk
        Van God, steeds op zijn volk,
        Dat schuilt onder zijn vlerken,
        Ook straalt Gods goedigheit,
        Binnen zijne Kerke,
        Daar hij zijn kindren weidt.
      
      
        Ziet gij dat boom, en kruidt,
        Groeien ter aarde uit.
        Tot nut voor Beest en Mensen.
        Denkt wat een goedigheit!
        Heeft God boven wensen,
        Voor ons onwaerd’ bereidt?
      
      
        Wat is de mens o Heer!
        Dat hem uwe gunst zoo zeer,
        En rijklijk komt beschenken,
        Met allen overvloed,
        Wie kan het al bedenken,
        het Goed dat gij aan hem doet?
      
      
        Gij geeft hem met u Zoon,
        Een Hemels Troon, en Kroon!
        Genade! o Genade!
        Wat zullen wij dan Heer?
        Voor die grote weldaden,
        Vergelden tot uwe eer?
      
      
        Wij zijn geheel verplicht
        Heilig voor u aanzicht
        Te leven, naa uw rechten.
        Maakt ons o God! bekwaam.
        Te zijn uwe knechten;
        Dan eren wij uw Naam!
      
    
  