
    
      
        DE Wijsheid word geprezen,
        Boven't geen daar mag wezen,
        In dezer werelds rond,
        Geen schatten op der aarden,
        Men houd zo groot in waerden,
        Als enen wijzen mond.
      
      
        Maar drie zeer ijse, Wijzen,
        Zijn boven al te prijzen,
        Die door daar kloek verstand,
        Na vollighden een Sterre,
        Die haar leide van verre,
        Tot in een ander Land.
      
      
        Tot Jerusalem zij kwamen,
        Om wijslijk te beramen,
        Met die Geleerden dra,
        Waar dat men zoude vinde,
        Een jong geboren kinde,
        Een Koning in Juda.
      
      
        Zij openen de boeken,
        En begosten te zoeken,
        Doch zij bevonden rad,
        Dat het moste geschieden,
        Na des Schriftuurs bedieden,
        In Bethlem, Davids stad.
      
      
        Des Koningen eendrachtig,
        Zijn door gelove krachtig,
        Den Here zoeken gaan,
        Langs paden ende wegen,
        Door koude, wind, en regen,
        Tot daar de Ster bleef staan.
      
      
        In enen Stal zij vonden,
        In doeken teer gewonden,
        Een kind, een Koning groot,
        Bij Maria zijn Moeder,
        En Josep zijn Behoeder,
        In armoed naakt en bloot.
      
      
        Dies zijn zij met haar allen,
        Ter aarden neer gevallen,
        Met groot ootmoedigheid,
        En hebben aangebeden,
        Dit kind zeer teer van leden,
        Een God van eeuwigheid.
      
      
        Zij hebben hare schatten,
        Beginnen aan te vatten,
        Offerden menigfout,
        In deze arme stede,
        het Geen dat zij brachten mede,
        Mirre, Wierook en Goud.
      
      
        Wilt met des Wijze leren,
        Dit kind prijzen en eren,
        En valt hem ook te voet,
        U wille wilt hem geven,
        En al u doen en leven,
        Stellen in zijn behoed.
      
    
  