
    
      
        DIe voor nood en grote plagen is uytnementlijck bevreesd,
        Stelle tot een vlijtig waken zijn (schoon ongenegen) Geest,
        Op dat, of de rovers kwamen, met geweld en grote macht,
        En niet eer en wilden rusten voor de Ziel was omgebracht:
        Niemand dan en hoef te vrezen, wijl de zinnen onvermoeid
        Van den loomen, dikken sluimer zich dan meer tot strijden spoeyt;
        Die met Godt-verlichte ogen ziet den bozen strijder aan,
        Hoewel lustig in de wapen, zal hem wel ter neder slaan.
      
      
        Maar daar moeten wapens wezen, 'tBidden zij het Harrenas,
        En de Liefde zij den Degen, en het Geloof het Kortelas;
        Hope zal de Ziel verkwikken van den strijder in den strijdt,
        Hope zal de droeve ziele maken door de hoop verblijd.
        Hier moet sterkte, kracht, vertrouwen, hier moet wezen vaste hoop,
        Hier moet slagen van betreffen drijven Vijand op de loop;
        Sulcke-slaghen, die den strijder van den Ziel-verderfbren strijdt
        Zijnen koker tref aan stukken, en zijn pijlen maken kwijt.
      
      
        Als de schachten zijn verloren is de macht als overmacht,
        Dan wordt door een kloecken strijder haast den Vijand t'onderbracht.
        Als den Vijand is verslagen, en verwonnen in den slag,
        Billijk datm' een offer blake dat 'et elk aanschouwen mag,
        Tot verheuging, tot verblijding, tot verheffing van den Heer,
        Dat hij door zijn trouwe hulpe hielp den Vijand leggen neer.
        O geluk! en dubbel zalig, die den strijder hier verslindt:
        Want na het winnen volgt bekronen. Zalig dan, die overwint.
      
      
        Dit en is gheen vleeschlijck strijden, als het in deze wereld gaat,
        Daar men mensen brengt om 'tleven, daar 'et al in droefheid staat;
        Daar men mannen van de vrouwen, vrouwen van de mans berooft,
        Daar men ouders van de kinders, kinders van de ouders klooft;
        Daar men Steden helpt ter neder, en met macht zen naasten port,
        Dat 'et alles, of door strijden, of met wil gewonnen wordt;
        Daar men met verslaan en smijten, grote, rijke Trotsers voedt;
        Daar men plengt veel We'euw en Wezen, ende veel onnozel bloed,
      
      
        Maar dit is een heilig vechten met de zinnen en het verstand,
        Tegen vlees, en tegen duivel, om behouden d'overhandt.
        Zo den Duivel wordt verslagen, het monster is niet beter waard:
        Zo den mense raakt ter neder, hij is van gheen goeden aard;
        Maar die het strijden aan wil vangen met een toe-gheneyghde Ziel,
        Tegen duivel, vlees, en lusten, tegen het boos Serpents gekriel
        Zal den hemel-god versterken, en hem helpen in het gevecht,
        Tot hij alles voor zijn voeten door des Heren zegen legt.
      
      
        Maar dan moetmen strak niet denken dat 'et alles is gedaan,
        Dat men nu mag veilig treden, ende zonder hinder gaan;
        Neen, hij raakt te meer verwoedent, en hij barst van enkel spijt,
        Dat hij heeft zo vaak gewonnen, nu moet blijven in den strijdt:
        Daarom brengt hij al te berde wat hij maar verkrijgen kan,
        En komt vaak op het onversienste noch wel eens te sterker an:
        Daarom moetje vlijtig waken, en met bidden zijn belast,
        Datje van den bozen Satan niet meugt woren overrast.
      
    
  