
    
      
        O Here Jezus, mijn beminde!
        Ik zoek U heiland, laat U vinden;
        Mijn steun, mijn leun, mijn een, mijn al,
        Mijn liefste lust, mijn harts-vermaaken,
        O Here Jezus! laat U naaken;
        Voor U is het dat ik neder-val.
      
      
        Daal neder, Heer! met uwen zegen,
        Gelijk een milde zomer regen
        Op ons, hier in dit traanen-dal
        Daar wij als Pellegrims verkeren,
        En als uit-landers ons generen.
        Wees Gij ons burgt en vaste wal.
      
      
        Geef dat noit lust tot aardse dingen
        Ons lichaam, ziel of Geest bespringen,
        Nog ons beguig'len mag het oog:
        Maar dat wij het Hemels naarstig zoeken,
        Met bidden, lezen ons bekloeken,
        Des avonds laat en des morgens vroeg.
      
      
        Dat wij het kwaad zoo vlijtig weren,
        Gelijk de vonken van de kleeren
        Door uw hoog-waardelijk ontzag;
        En op het eeuwig zaalig leven
        Met ons gedachten staadig zweven,
        Ook hoe men daar heen komen mag.
      
      
        De zonden steeds bij ons bedreven
        Wild toch genaadelijk vergeven,
        Ach Here! door uw goedigheid:
        Want zoud Gij die naa zwaarte wegen,
        Zoo waaren wij op het hoogst verlegen.
        'k Bid, Here! Scheld toch alles kwijt.
      
      
        Denk, dat ter plaats, daar wij hier leven,
        Den Duivel ook gesta'ig komt zweven,
        En om-gaat, als een leeuw die bruld:
        Hoe zeer uw hulp ons is van noden,
        En staad'ge wagt van Hemel boden,
        Die Gij bevelen kond en zult
      
      
        Te dienen all' uw uitverkoren,
        Die Gij door des geests kracht hebt her-boren,
        En ook gemaakt met U een geest.
        Bewaar ons het zaam in uwe handen,
        Hier en in verre vreemde landen:
        Dat wij af-wijken minst nog meest.
      
      
        Dek haar en ons steeds met uw vlerken;
        Wild ons te zaam met kracht versterken;
        En maak in ons uw Geest als vuur.
        Ay strooy! ay strooy toch vuur'ge vonken,
        Dat ons het gemoed al wordt door-dronken,
        En laats' ons missen niet een uur.
      
      
        De Geest des kindschaps, (zoete aader,)
        Waar door wij roepen abba Vaader,
        Laat ie mild stromen in het gemoed.
        Is stof gegeven tot bedroeven,
        Wild evenwel daar-om niet toeven:
        Maar geef ons diep berouw en boet.
      
      
        O Here hoor! Ay hoor onze smeken!
        Ik kan, ik kan niet langer spreken,
        Zie mijn gekerm en wenen aan.
        O Jezus! Jezus laat U vinden!
        Wild ons bedroefde ziel verbinden,
        En laatz' uw heilzaam troost ont-fa'en.
      
      
        O Here Jezus! hoor de beden
        Van all' uw rankjens en uw leden,
        Die tot U schreien, Heer! al-tijd.
        Geef dat wij met U in dat leven,
        Daar Gij nu zijt op het hoogst verheven
        Ook mogen zijn in eeuwigheid
      
      
        Bij U en de oorspronk aller dingen,
        Wiens lof de Cherubijnen zingen
        In melody en Hemel-vreugd,
        Daar duizend-maal tien duizend Eng'len
        Sta'ig om den troon als lijf-wacht heng'len,
        Ay mij! Wat zoeter ziel-geneugd.
      
    
  