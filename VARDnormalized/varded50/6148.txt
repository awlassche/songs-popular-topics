
    
      
        O Christenen wilt naarstig horen:
        Niemand ten Hemel in kan gaan
        Ten zij hij weder zij geboren
        Ende Christus hebbe aangedaan.
      
      
        Den vader God den Heer almachtig
        Brengt zelf dit nieuwe schepsel voort,
        In zijnen soon, door zijn geest krachtig:
        Het zaad hiervan is des levens woord.
      
      
        Een mense dan door deze lere
        Krijgt d'oghen des verstands verlicht,
        Zo dat hij ziet den glants des Here
        Als met een ongedekt gezicht.
      
      
        Gheen sak en acht hij waard te weten
        Dan Christus die daar in hem werkt:
        De hoogte, diepte, lengt' ende breet'e
        Van Christus liefd' hij staag bemerkt.
      
      
        De hope staat hem voorgeschreven
        Van d'uytghenomen erfenis:
        Hij ziet op 'theerlick eeuwig leven
        Het welk des geloofs beloning is.
      
      
        Hij leeft niet meer na 'svleeschs begeren,
        Gelijk de woeste wereld doet:
        Hij wil hem langer niet generen
        Na d'ydelheyd van zijn gemoed.
      
      
        Den ouden mens, de aardse leden,
        Heeft hij ghekruysset ende gedood:
        Het hart zonder handen is besneden
        Ende van onreinigheid ontbloot.
      
      
        Het lichaam ende kracht der zonden
        Heeft nv in hem gheen overhand,
        Maar hij is van dien dienst ontbonden
        Ende van dien slaeffelichen band.
      
      
        Hoe soud' hij konnen hem begeven
        Te gaan gelijk de wereld gaat,
        End' aan te trekken 'tsondigh leven
        Na dien in hem woont Godes zaed'?
      
      
        Als Gods bemind' end' uitverkoren
        Bewandelt hij de goede pae'n,
        Gelijk of hij waar nieuw geboren
        Of uit de doden opgestaan.
      
      
        Want hij hem zelven is gestorven
        Ende d'eyghen lust begraven heeft:
        Een nieuwen aard heeft hij verworven
        Niet hij maar Christus in hem leeft.
      
      
        Hij geeft zijn leden over Gode
        Tot wap'nen der gherechtigheyd
        Met vlijt betracht hij Gods geboden
        Ende werd door Christus Geest geleid.
      
      
        Barmhartig, heilig, ende rechvaerdigh
        Oodmoedigh, vriend'lick, vreedzaam, zoet,
        Vergraeghsaem, matelijk, goedaardig
        Godzalig, langzaam van gemoed,
      
      
        Hem gevende tot goede werken
        Ende tot gebouw van Godes huis,
        Het geloof door liefd' hij zoekt te sterken,
        Volgt Christus na: neemt op zijn kruis.
      
      
        Het voorschrift van de heyll'ge lere
        Bij hem met trouw gehoorzaamt werd,
        Het zuiver leven onzes Here
        Als een schoon beeld staat in zijn hart.
      
      
        Daarom zijn dwaling uit onweten
        Ende swackheyd daar hij teghenstrijd
        Wil God den Vader gants vergeten
        Ende niet gedenken t'een'ger tijd.
      
      
        Wel waar is het dat hij door het lijden
        Zeer dikmaal moet ten proeve staan,
        Maar hier in moet hij hem verblijden
        Dat Chrisus hem is voorgegaen,
      
      
        Ende wat dat hier hem staat te dragen
        Dat zulks op veel na niet is waard
        Die ere die ten jongsten dage
        Aan hem zal zijn geopenbaard.
      
      
        Ende midd'ler tijd heeft zijn gewisse
        Een troost die alles overwint:
        Zijn hart geeft hem getuigenisse
        Dat God om Christus hem bemint.
      
      
        Och Heer wilt doch de roeckelosen
        Vertonen hare droev' ellend:
        Rukt weg den mensen uit het boze
        Ende maakt haar uwe wet bekent.
      
      
        Die hare dienstbaarheid nu merken
        End' houden uwe wet voor goed
        Verlost haar dat zij niet en werken
        Dat strijdig is met haar gemoed:
      
      
        Geeft dat haar langer niet doe zuchten
        De zware wet van hare lee'n,
        Maar dat zij door het gestadig duchten
        Tot liefde mogen voorwaert tree'n.
      
      
        Die nv beginnen eerst te bloeien
        Ende die noch zijn als kind'ren teer
        Vergunt haar dat zij mogen groeien
        Ende krijgen wasdom meer ende meer:
      
      
        Die nv veel hebben toeghenomen
        Ende mannelijk verwinnen het kwaad,
        Geeft dat zij noch al naarder komen
        Des Here Christus volle maet,
      
      
        Op dat de zielen zijnd' herschapen
        Ende met den heyll'gen Geest gepaard,
        De lichamen na haar ontslapen
        Ook werden wederom gebaard,
      
      
        Niet met haar eerste stands gebreken,
        Maar door een Goddelijke kracht
        Met Christus' lichaam vergeleken
        Ende tot een Hemelsch' eer gebracht.
      
    
  