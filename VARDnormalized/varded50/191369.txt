
    
      
        Ik wil uit des herten grond
        Verbreiden Godes Naam en eer:
        Zijn lof, zijn roem, zal nemmermeer
        Versterven in mijn mond:
        Mijn ziel, mijn dankbaar hert
        Zal op hem roemen datmen’t hoor,
        Dat het den vromen kom ter oor
        Op dat hij vrolijk werd.
      
      
        Maak groot met mij den Heer,
        Laat ons zijn daden heffen op
        En zingen in den hoogsten top
        Tot zijne prijs en eer:
        Ik zocht hem in de nood,
        Hij toefde niet op mijn gebedt
        Maar heeft mij uit de vrees gered
        Van de gedreyghde dood.
      
      
        Wie op zijn bijstand ziet,
        Wie op zijn hulp zijn ogen slaat
        Hoe het hem somtijds tegen gaat
        Geraakt in schanden niet.
        Hoe dikmaals riep een mens
        Tot hem, die arm en haast versmoord
        In ellend lag, en wierd verhoord
        En wierd verlost na wens!
      
      
        Des Heren Engel gaat
        En staat en slaat rondsom de geen,
        Die God ontzien, zijn leger heen,
        En ruckts’ uit alle kwaad:
        Dus merkt en wel verstaat
        En smaakt hoe goed de Here zij;
        Hoe wel daar aan, hoe saeligh hij
        Die zich op hem verlaat.
      
      
        Vreest God en acht zijn stem
        Gij die des Heren heylgen zijt,
        Want die hem vreest en dient met vlijt
        Geen nooddruft mangelt hem.
        Een Leeuw hoe sterk, hoe stout,
        Lijdt honger door gebrek van roof,
        Maar die God zoekt met vast geloof
        Gebreeckt geen onderhout.
      
      
        Komt, kindren, leert van mij
        De vreze Gods, en wilt verstaan
        Wat dien’ gelaten, wat gedaan,
        En wat zijn wille zij.
        Sijt gij op ’tleven zoet,
        Sijt gij voor vroeg te sterven bang,
        Saeght gij uw leven garen lang
        En uwe dagen goed:
      
      
        Bewaard u tong dan wel
        Dat zij bedrog noch valsheid spreeck,
        Die de eer van uwen naest’ en brek
        En die ter neder vel.
        Doet goed en laat het qua,
        Ziet dat gij na de vrede tracht:
        Want God neemt op den sulcken acht,
        En slaat haar bidden ga.
      
      
        Hij zal in grammen moed
        De Goddeloose doen te niet
        Dat geen geheughnis overschiet
        Van haar noch van haar bloed.
        Die roept die werd verhoord;
        Is hij benaut: hij werd verlost;
        Lijd hij gebrek: hij krijgt de kost;
        Die zwak is werd geschoort.
      
      
        Geen hoogmoed hem behaagt:
        Maar al wie hem ontsiet en vreest,
        En een gebroken hert en geest
        In zijnen boezem draagt.
        Als harde tegenspoed
        Somtijds op d’aerd den vromen druckt
        Hij werter weder uitgerukt,
        God helpt hem weer te voet.
      
      
        Den goeden slaat hij ga
        Dat haar geen ramp of onheil deer
        Noch aan gebeent’ of vlees verzeer,
        Noch hare leen beschae.
        De dood is ’tloon van het kwaad
        Dies zal de boze-wicht vergaan
        En voor Gods oordeel niet bestaan
        Die zijne heylgen haat.
      
      
        De mens is wel beraen
        Die God dient als een trouwen knecht
        En op hem bouwt, want in het recht
        Zal hij niet schuldig staan
        Die God vertrouwen kan
        En op zijn hulp zijn ogen slaat
        Hoe slim het bij de mensen gaat
        Zijn recht blijckt nu of dan.
      
    
  