
    
      
        Gij die bezit des Hemels stoel
        En rust dijn voet op aarden,
        Hebt doch met onze smert gevoel,
        O God van groter waerden.
      
      
        Aenschout ons over-groot ellent,
        Ons Zonen gaan verloren,
        Ons Dochters worden heel geschend
        En wij geschat, geschoren.
      
      
        Wij worden heel verbrand berooft
        Daar neven ook gevangen
        Men woelt ons strikken om het hoofd,
        En worden half gehangen.
      
      
        Jck weet niet wat verscheyde pijn
        Daar zij ons mede krenken,
        Duc d'Alba moet verrezen zijn
        Wie sou dit aars bedenken?
      
      
        Verrezen is hij voor gewis,
        Met Beulen uit der Hellen
        Die even in de duisternis
        Zijn zwarte ziel zo kwellen.
      
      
        Och slaat u ogen een-mael neer
        O Heer op dijne knechten,
        Wij hebben (laas!) verdiend veel meer
        Zo gij met ons wilt rechten.
      
      
        Maar neen dijn goedertierentheid
        Die eeuwiglijk zal duren
        Ontsteken met barmhertigheid
        Zal einden onze treuren.
      
      
        Den valstrik die ons is geleid
        Door Hendrick den Jager
        Breekt haast ontwee en straf bereid
        Voor dezen Boeren-plager.
      
      
        Verblindt zijn ogen en verstand
        Vermengt met duizend vrezen
        Zijn nieren, hert, en ingewand,
        Verout zijn gantse wezen.
      
      
        Geeft Here dat hj vloekt dien dag,
        Doen hij in d'Veluw landen
        En dat hij lang beklagen mag,
        Dit moorden, roven, branden.
      
      
        Ons dunkt alree (o grote God)
        Dat gij verhoord ons klagen,
        En onzen vijand tot een spot
        Wel dapper hebt geslagen.
      
      
        Wij weten dat gij wreken zult
        het Geschrei van Weeuw en Wezen
        Waar af den Hemel is vervult,
        Dies moet ons quael genezen.
      
    
  