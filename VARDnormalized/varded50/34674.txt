
    
      
        WAt is den mens, genadig Heer ?
        Dat gij hem groot maakt, en verheft zo zeer,
        Al of hij niet en sproot' wt Adams zaad,
        Weirdigh uwen haat ?
        Hij is vol hooveirdy,
        En van all' onrechtveirdigheyt krielt hij:
        Hij steekt vol gebreken // Is u af-gheweken,
        En tot hem komt gij.
      
      
        Ik weet, dat gij Gods wijsheid zijt,
        Waarom is het dan, dat gij den mense vrijdt ?
        Gij zoekt de vrede, maar hij zoekt den twist;
        Zijdy niet gemist,
        Dat gij hem liefde draagt,
        Die naar u weder-liefde niet en vraagt,
        Maar in vuylligheden // (Tegen alle reden)
        Zich alleen behaagt ?
      
      
        Ik sta verbaasd, als ik bemerk,
        Dat gij den mense vrijdt al even sterk;
        En om met hem alhier te zijn vereend,
        Wildy zijn verkleent:
        Gij daalt den hemel af,
        En komt hier liggen op het stro, en kaf;
        Om hem te verwekken // Liefde aan te trekken,
        Die nooit liefd' en gaf.
      
      
        Verghevet mij (O wijzen God !)
        Mij dunkt dat gij zijt al te zeer verzot
        Op de gedaante van den slechten mens;
        Want al uwen wens
        Is, hem aan u gelijk
        Te maken, in u vreugdig hemels-rijck:
        Gij daarom, vol minne // Trouwt hier een Moorinne,
        Vuylder als het slijk.
      
      
        Waar is het ooit (o God ! gehoord)
        Dat gij, die zijt het eeuwig Vaders Woord,
        Dat gij, die zijt den Soon alleen gezeid
        Van der eeuwigheid.
        Den mense zo bemint,
        Dat gij om zijnen wille wordt een Kind,
        Van een Maegh't ontvangen // Die u tot de wangen
        In de doecxkens wind ?
      
      
        Groot wonder is het, dat gij te nacht
        Geboren zijt voor het menselijk geslacht;
        Maar deze noyt-begrijpelijcke daad
        Verr' te boven gaat,
        Dat gij (o Iesu zoet !)
        Voor ons vergieten komt u Heilig Bloed,
        En de dood wilt sterven // Op dat wij be-erven
        Eens dat eeuwig Goed.
      
      
        Lof, ere, prijs, en danckbaerheyt
        Zij u (o zoeten Iesu !) toe-gheseyt;
        Want gij voor ons uzelven zo verniet,
        En komt in het verdriet:
        Gij lijdt zeer groten nood,
        Ja loopt voor ons gewillig in u dood:
        Wt al uwe werken // Het is klaar te merken,
        Dat u liefd' is groot.
      
    
  