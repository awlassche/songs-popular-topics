
    
      
        LOoze Wereld, die uw strikken zoo behendig open-zet,
        Dat de voeten van uw haaters zig begeven in uw net;
        Die uw masker zoo ont-maskerd, dat, schoon gij te schendig liegt,
        Door een schonen schijn van waarheid uw berispers zelfs bedriegt.
      
      
        Die de logen zoo voor waarheid optooid en aan elk draagt veil,
        Dat uw deerlijk ziels-verraaden aangenomen word voor heil.
        Die Gods-minnaars door uw schalkheid graag zaagt staan ten toon en spot,
        Even of zij, als uw kind'ren, mee wan-trouden haaren God.
      
      
        Die, of iemand schoon gewaapend, en geharnasd u ten keer
        In het veld het hoofd durfd bieden, slaapt hij eens, ligt veld ter neer.
        Die den slaaperigen schild-wagt, die niet snedig op u past,
        Eer hij het weet, heb overwonnen en te jammerlijk verrast.
      
      
        Wat is dog, wat is uw waapen, daar gij elk zoo wis mee treft?
        Dat 'er veel van uw gewonden, nauwlijks een weer het hoofd op heft?
        Anders niet, dan enen beker, op-gevuld met voor-spoeds sop,
        Daar gij elk van geeft te drinken, en giet gulzig in den kop.
      
      
        Enen beker, daar bij aardiglijk van buiten op graveert,
        Foei armoed' en onvermogen, gasten bij elk een onweerd,
        Maar gezegend voor-spoeds leven; daar-men meer heeft dan het behoefd,
        En van elk gelieft, getroeteld, en in weeld' door werd getoefd.
      
      
        Dezen kroes, dus opgeheven en goedgunstig toe-gewenkt,
        Maakt, dat al, die het vaarzjen lezen, graag zijn uit dien kroes gedrenkt;
        En om uwes gunsts genieten, want den drank verheugd haar hart,
        God en het eeuwig goed vergeten; wijl zulk heugen haar maar smart.
      
      
        Dit is, snoode Wereld, het lok-aas, daar gij het oog zelfs mee verblind
        Van haar, bij wien kruis en lijden op het hoogste scheen bemind;
        Van haar, bij wien Gods gehengen scheen te zijn in het hert een wet.
        Foei mij, dat ik mee mijn lippen naa had aan dien kroes gezet.
      
      
        Foei mij, dat ik dijn opsmukzel naa voor waarheid had gekeurd,
        En mij op een weg begeven, daar-men zagjens henen sleurd,
        Heen sleurd, naa een vergeten van Gods heilig woords vermaan;
        Want die van uw nat wil drinken, moet u heel ten dienste staan.
      
      
        Heel ten dienst staan met het herte, lighaam en al zijn verstand,
        En de alder-eelste kragten rijzend' uit het ingewand:
        Maar dien groten God der Goden, zij voor eeuwig eeuwig dank,
        Die door gunst mij openbaarde het schaad'lijk voisje van uw zang.
      
      
        Die mij het oge vlies af-rukte, om te straalen door den mist
        Van dijn schaad'lijk zonden deksel, daar 'k bij naa door had vergist;
        En mij zoo den weg af tuinde, dat ik stil moest blijven staan,
        En door het slingze pads beschouwen, vlijtig mij te rug de gaan.
      
      
        Goede God, die uw genaaden mild hebt op mij neer gestord,
        Klaar het gezigte, dat het nimmer weer door haar beneeveld wordt:
        Maar dat al haar schalke trekken meer en meer mij zijn bekend;
        Zoo dat al haar doen en pogen zijn vergeefs op mij gewend.
      
    
  