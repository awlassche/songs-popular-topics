
    
      
        Hoe loopt de tijd als met gevlerckte benen,
        Niet anders dan als of ze vloog daar henen!
        Stilzwijgende vermeren onze Iaeren,
        Die eermen daar op merkt, zijn weg-gevaren.
        Men kan zo ras niet denken aan de tijd,
        Of ook de tijd des denckens is men quyt.
      
      
        Wanneer hij dan is eens voorbij gelopen,
        Hij is niet weer te halen noch te kopen:
        Zo iemand komt zijn geld of goed te missen,
        Hij zal het, na zijn vermoeden ende gissen,
        Wanneer hij moeit aenwendt, eens krijg weer:
        Verlopen tijd komt weder nimmermeer.
      
      
        Gelegentheidt des tijds is wel van voren
        Te vatten, maar van acht'ren kaal geschoren.
        Zij is gelijk het lopen van de stromen,
        Die vlieden weg en nimmer weder komen.
        Noit wordt dan meer verquistinge begaan,
        Dan als de tijd onnu'lick werd verdaan.
      
      
        O mens, wilt op den tijdtwat beter achten
        En u voortaan van die te spillen wachten:
        Uw werk is groot dat gij noch moet vol enden,
        Uw tijd is kort en zal zich schielijk wenden;
        De Rechter staat alrede voor de deur,
        Die van elk werk zal nemen nauwe keur.
      
      
        Wanneer gij dan gaat om u te vermaken
        In ydelheidt en met des werelds zaken,
        Gedenkt dan ook hoe God u heeft gegeven
        Een korten tijd die haast voorbij zal zweven:
        Gedenkt hoe dat gij van uwe kleinen tijd
        Behoort te doen uw aldergrootst profijt.
      
      
        Zoekt noit den tijd te veel door vreugd te korten,
        Maar tracht veel eer uw lend'nen op te schorten,
        Om staegh in uw gestelde baan te lopen:
        Wilt niet den tijd verdrijven, maar uit kopen
        Als enen schat die dient te zijn bewaard
        Verr' boven al dat kostlick is op aard.
      
    
  