
    
      
        REcht als de schone dageraad, het schoon en glinsterende licht,
        Der sterren veer te boven gaat, zo doet ook het gezicht,
        Van een zo schoon en suyvre maagd, die door haar aangename deugd
        In hare witte handen draagt, mijn lieve levens vreugd,
        Ik ontfonck door de lonk
        Die zij schoot,
        In het gras, daar ik was
        Bij de sloot,
        Zo dat mijn zinnen, haar moeten minnen,
        Alwaar tot inder dood.
      
      
        Hoewel de Grieken prijzen zeer de kuisheid van Penelope,
        Nochtans zo moet zij wijken veer voor mijn lief Galathe.
        Helena die de schoonste was van het wijtberoemde Grieckenlandt,
        Komt bij mijn zieltje niet te pas, noch iemand men hier vant,
        Zo van leen, braaf van zeen,
        Als des Maagd,
        Die met recht menig knecht,
        Wel behaeghd,
        En door schoonheden en geestigheden,
        De kroon des schoonheyts draagt.
      
      
        Zo haast de Zon zijn schijnsel toont, zo wandel ik in eensaemheyt
        Na het Bos, alwaar den Echo woont, die mij dan geeft bescheid:
        Op al het vragen dat ik vraag, op al het zuchten dat ik zucht,
        Op al het klagen dat ik klaag, en schatert door de lucht:
        Hoe mijn hert stadig werd
        Afghebrandt,
        Door de min, die daar in
        Is geplant:
        O Cupidootje, gij kleine Goodje,
        Ik bidt reikt mij u hand.
      
      
        Wanneer de stille nacht begint, zo denck ik staag op mijn Goddin,
        Waar door de liefd' de slaap verwint, en voet mij met de min:
        Maar als de slaap weer boven raakt, en brengt met hem het vergetend' nat,
        Waar mee dat hij mijn bedt genaakt, en voort mijn brein bespat,
        Wellekoom is de droom
        Dan voor mijn,
        Mits hij spelt mijn liefs beeld
        In de schijn:
        Maar ik bedrogen ben, als mijn ogen
        Wed'rom ontloken zijn.
      
    
  