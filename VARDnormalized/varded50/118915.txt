
    
      
        WIe God tot zijnen toevlugt heeft
        In allen ramp en noden,
        En heilig in zijn wandel leeft,
        Gelijk hij heeft geboden,
        Die word van hem bezorgd, gemind,
        En met genegentheden,
        Gekoesterd als zijn lieve kind
        In alle tegenheden.
      
      
        Zo dat geen nood te groot en word
        In wisselvalligheden,
        Noch leed, hoe wreed, ter afgrond stort;
        Dewijl hij met gebeden
        Den troon van zijnen Vader naakt,
        Met hertelijk vertrouwen;
        Die hem dan met zijn geest we'er raakt,
        En het herte komt bedouwen.
      
      
        Zo dat hij midden in den druk
        Met zangen God kan loven,
        Om dat hij weet, dat zijn geluk
        Hem niemand kan ontroven:
        Nadien hem God dat goed bewaard,
        In zijn Hemel-zalen.
        En dat hij hem in het eind van d'aard.
        Bij hem zal komen halen.
      
      
        En stellen hem in all' zijn goed,
        het Bezit van het eeuwig leven;
        Dus zal hij het alderzoetste zoet
        Hem dan met Liefde geven.
        Alwaar men dan in eeuwigheid
        Met de Eng'len zal verkeren,
        En loven Godes Majesteit,
        En Christus onzen Here.
      
      
        Hierom mijn ziel neem dan geduld
        In het geen u God komt zenden,
        Dewijl g' hier niet lang wezen zult,
        Maar rend vast naar uw ende.
        De tijd is snel, het leven kort,
        Ramp kan niet lange duuren,
        Want al dat hier genoten word,
        Dat duurt maar weinig uuren.
      
      
        O dwaze mens! waar loopt gij om,
        Om het geen u zal verlaten?
        Het leven is een yd'le blom,
        Al het goed kan u niet baten.
        Daarom lief toch een ander lot,
        En volg des Hemels Koning,
        Dan komt gij mede bij dien God,
        In zijne Hemel-woning.
      
    
  