
    
      
        BIen Rooi Louis wat gaat mijn aan,
        Ik staan nu heel versteld,
        Eilaas wat heb ik nu gedaan?
        De Prins die komt te Veld,
        En zoekt de Wetten van mijn land,
        Te houden in zijn sleur,
        Dat zij weer zijn in d'oude stand,
        Dus zit ik in het getreur.
      
      
        Jacobus britsen Koninck stout,
        Houd moed als een Krijgsman,
        Geen sak als op het laatst berout,
        Als men niet meer en kan,
        Trekt aan het blancke Harrenas,
        En het helmet fijn van Goud,
        Toont u kloek als gij eertijds was,
        Maakt hem zijn komst benout.
      
      
        O Franken Koninck machtig Heer,
        Ik kan het niet wederstaan,
        Of ik hem al bied tegenweer,
        Mijn Volk en wil niet aan:
        De Zotten bieden hem de hand,
        Roepen wellekom Prins,
        Doen hem met goed en bloed bijstand,
        het Gaat heel na zijnen wens:
      
      
        Gij zijt haar Heer en Opper-hooft,
        Van Engels Schot en Ier,
        Haar moedwil straft, en heel verdooft,
        Dwinght haar op des manier,
        Dat zij wagen haar Lijf en Goed,
        Voor U haar Majesteit,
        Perst tot het laatste druppel bloed
        Tot alle dienstbaarheid.
      
      
        Louis mijn hert dat barst van nijd,
        Op den moetwil'gen Schot,
        Die met den Prins tot minder spijt,
        En Staat te samen rot,
        Daar bij zo komt het Lagerhuis,
        En geeft mijn geen larsjan,
        Voor mijn en is geen munt noch kruis,
        Ik weet al nergens van.
      
      
        Hoe, spelt Jan Hagel dus den baas,
        Hebt gij u niet voorzien,
        Dat gij nu zit in dit geraas,
        Met al u Edelien,
        Had gij de Opper-hoofden al,
        Gebraght voor eerst van kant,
        Zo waart gij niet tot deze val,
        En stond in beter stand.
      
      
        Bourbon ik zocht met listigheid,
        De Wetten na mijn zin,
        Te verkeren met stilligheyd,
        En zo te dringen in,
        Het Roomsche Catholijcke Geloof;
        'k Meinden de Ketterij,
        Te brengen tot een buit en roof,
        Maar 'k zit nu zelfs in lij.
      
      
        Gij moet met kracht en groot geweld,
        Haar treden onder voet,
        Eer gij het Rijk in vreden stelt,
        Vernielen het Geuze Bloed,
        Zoekt hulp aan de een of de ander Vorst,
        Volvoert u wreede lust,
        Die mee na Ketters woeden dorst,
        Zo raakt gij in het eynd in rust.
      
      
        'k Verwacht mijn hulp van u Louis,
        Mijn hoop en toeverlaat,
        Ik u en niemand anders kies,
        'k Bid u komt mijn te baat,
        En helpt mijn in des droeve nood,
        Laat mijn niet in het verdriet,
        Anders sterf ik van rouw de dood,
        Zo mijn geen hulp geschiet.
      
      
        Jacobus 'k heb zo veel te doen,
        Aan de een en de ander kant,
        'k Kan u niet helpen met fatsoen,
        Ieder toont mij Vijand,
        De Keizer, Spanjaard, Pool en Zweed,
        Zoeken mijn ondergang,
        De Duitse Vorsten zijn gereed,
        Dat maakt mijn hert zo bang.
      
      
        O Rooi Louis dat klemt mijn hert,
        'k Had mij op u betrout,
        Laat gij mij nu in druk en smart,
        Dat maakt mijn geest benout,
        Die op een vlezen arm steunt,
        En vind geen Medicijn,
        Maar loos en broos op riet hij leunt:
        En raakt in druk en pijn.
      
    
  