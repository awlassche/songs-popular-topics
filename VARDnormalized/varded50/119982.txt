
    
      
        Gebiedster van mijn hert,
        Dat opgeofferd werd
        Aan u tot teken van mijn liefde-vlam,
        Die uit u ogen als een Blixem kwam
        In deze borst, alwaar
        Zij maakt mijn herte
        Tot een brand-altaar,
        Het gansche lijf vervult met smarte,
        En mijn ingewand
        Ontsteekt in ligte brand
      
      
        Zo Paris u zag staan,
        Hij bod u d’’Appel aan,
        Want ’’t geen verdeeld was in Godlijkheen,
        Bezit gij Kloris al te saam alleen,
        Wanneer gij lagt of lonks,
        En maakt dat ’’t koude
        Ijs, en steen ontfonkt,
        Zo zal men u voor Venus houden,
        Iuno als gij gaat,
        En Pallas in u praat.
      
      
        O sugjes en geween,
        Vliegt na mijn Kloris heen,
        Vertel die over al gevierde Maagd,
        Die mijne ziel op ’’t aldermeest behaagt,
        Hoe dat ik stadig smelt,
        In heete traanen,
        Als de sneeuw op ’’t veld,
        Waar meed’’ ik zoek een weg te banen,
        Door haar hardigheit,
        Tot mededogentheit.
      
      
        Maar in het zwaar verdriet
        Van al haar wreed gebied,
        Van al de pijn en plagen die ik voel,
        Van al de vlammen die ik sta ten doel,
        Zo zeg haar och zo zij!
        In haar gedagten,
        Nog eens denkt om mij,
        Dat het mijn leed zo zal versagten,
        Dat mijn ongeval
        Verdraaglijk wezen zal.
      
    
  