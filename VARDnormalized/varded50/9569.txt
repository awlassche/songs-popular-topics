
    
      
        Mijn Ziele, maakt u los van aardse dingen,
        Gij moet noch een van Christo Iesu zingen,
        En zeggen ons, wat Christus hier bediet,
        Dat is, waarom hij een Gezalfde hiet.
      
      
        Het zeid, dat hem de voorste der Profeten,
        Des Heren Geest is op mij ne'er gezeten:
        Waar mede dat hij ons te kennen geeft,
        Dat God hem met zijn Geest ghesalvet heeft.
      
      
        Tot een Profeet en Leraar aangenomen,
        Die ons den raad, en wille God volkomen,
        Van onzer sond'-verlossingh heeft verklaart,
        En grondelijk genoeg geopenbaard.
      
      
        Dat hij ons ook in eeuwigheid geprezen,
        Soud' eeuwig tot een hogepriester wezen;
        Die, niet gelijk de Priesters in de Wet,
        Maar heilig was, onnozel, onbesmet.
      
      
        Die ons ook met zijn lichaams Offerande
        Heeft af-gelost van zonde, dood en schande.
        Die eeuwig leeft in zijn verhooghden staat,
        En steeds voor ons bij zijnen Vader gaat.
      
      
        Dat hij ons ook is tot een eeuwig Koning,
        Die met zijn Geest, en Woord, in deze woning
        Ons onderhoudt, beschut, bewaard, en leidt,
        Op dat wij niet vergaan in eeuwigheid.
      
      
        Zo dat ik dan, in dit Geloof getreden,
        Een Christen, ja een lid van Christi leden,
        Dien-volghens ook zijns Geests deelachtig ben,
        Ten einde, dat ik zijnen Naam beken.
      
      
        Op dat ik voort niet meer mijnen zelven leve,
        Maar hem mijn zelf gewillig over-geve:
        Dat ik mijn zelf gewillig worde moe,
        En met mijn zelf hem steeds dankoffer doe.
      
      
        Op dat ik ook niet meer de zonden lijde,
        Maar tegen haar, en mijn verklagher, strijde,
        Mijn leven lang, op dat ik in dien dag
        In eeuwigheid met Christo heersen mag.
      
    
  