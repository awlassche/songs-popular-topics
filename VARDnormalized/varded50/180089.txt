
    
      
        WAt heeft ons Vrêvorst niet bevredigt!
        Hoe blinktge, o grote Salomon,
        In het strijden, als een vredezon,
        In het lijden, daar u elk beledigt,
        Geen mens verdedigt!
      
      
        Herodes zelf, hoe fel gebeten
        Op Pontius, wiens Rooms gezag
        Hem staat in het licht en overmag,
        Leert, over Jesus zaak gezeten,
        Dien wrok vergeten.
      
      
        des Verlossers smaat maakt vrê en vrinden,
        Daar twist uit eerzucht oorsprong nam.
        Maar eendragt baat geen weerloos lam,
        Het welk twee wolven wreed verslinden,
        Als eensgezinden.
      
      
        Dus weet de hel ook vrê te planten,
        Als Heidens zaat, en Turks gebroed,
        En Abrahams verbasterd bloed,
        Zich tegens Jesus erfryk kanten,
        Als vloekverwanten.
      
      
        Waar bergt de kerk zich, als tierannen,
        En lasteraars, en afgodist
        Gespuis, door veel geschils gesplist,
        Uit haat eendragtig aangespannen,
        het Geloos verbannen?
      
      
        O Christendom, te droef geschonden
        Door tweedragt, wordt geen twist beslecht
        Uit vrees voor vrê, die u bevecht,
        Ei sluit ten minste vrêverbonden
        Om Christus wonden.
      
      
        Laat Christus in zijn kerk niet treuren,
        Gewont door onverzoenbren wrok:
        En schroom zyn' nadelozen rok,
        (het Welk geen soldaat kon raatzaam keuren)
        Als dol, te scheuren.
      
      
        Stry braaf, door strijden nooit bedorven,
        In broederliefde om d'overhant:
        Omhels den vrê, dat waardtste pand,
        Door des Heilants dood, aan het kruis gestorven,
        Zo dier verworven:
      
      
        Den vrê, die, vast met God gesloten,
        Den mens verzoend met zijn gemoet;
        Aan voorspoed hangt, noch wederspoed,
        Noch Staatbelang, noch gunst der groten,
        Nooit wis genoten:
      
      
        Die smaat van martelaars, als zotten,
        Van elk beschimpt, in roem verkeert;
        Hen blij met lofgezangen leert
        In kerkers, en op moortschavotten,
        De hel bespotten.
      
    
  