
    
      
        KAn het lieffelijck stralen
        De deugd afmalen
        Van Gelderlants gewest,
        Zo roemt Holland u best:
        Want binnen u Steden
        Daar schijnt op heden
        De schoonste strale waart
        Van Gelderlant vermaard.
        Al blincktse slecht
        In het ooch van ieder een,
        Ik acht nochtans
        Heur klare glants
        In Holland ongemeen.
      
      
        Of al de Poeeten
        Zo luide kreeten
        Van Helenaes schoonheid
        Gelijcker werd gezeid,
        En de Hollanders roemen,
        Van het puik van bloemen,
        Daar ieder een af spreekt
        Mijn hert daar niet na trekt:
        Ik houw mij ande
        Stralen van de Zon,
        Die het al ont-mand,
        Ja Gelder-landt.
        En mijn verwinnen con.
      
      
        Mijn zoete Bruinelle,
        Mijn wreede, mijn felle,
        Mijn vreugde aangenaam,
        Ach mochten wij te zam
        Ons dagen met vreugden
        Vol loffelijcke deughden
        Door brengen hier in het dal
        Van de ronde Werelds val:
        Ik liet gewillig
        Paris zijn Helen:
        Holland tot loon
        De Nymphies schoon,
        En koos u lief alleen.
      
      
        Och oft eens gheluckte
        Ik wederon drukte
        U poesle hantjes teer
        Zegt niet gij doet mijn zeer,
        het Zijn woorden die snijen,
        En mijn doen lijen
        Veel onghemeene smert
        In mijn verliefde hert,
        Want als mijn hand
        U lieve handtjes druckt,
        Schijn ik te zijn,
        Verlicht van pijn
        Tot gij mijn dat ontrukt.
      
      
        Ach aerdige Sytje!
        Denkt niet ik verwijtje
        Dit wrevelig of kwaad,
        Mits gij zijt obstinaat:
        Of om dat ik gestadig
        Gij waart ongenadig,
        Als ik u bidden wouw
        Om u stantvaste trouw,
        O neen geenszins,
        Dat was de mening niet,
        Ik tracht u maar
        Weemoedig zwaar
        Te klagen mijn verdriet.
      
      
        Ik bidt u mijn klachten
        Houdt doch in gedachten,
        Die ik hier voor u stort,
        En wat mijn daar toe port:
        In Spangien daar lichten,
        Zo het schijnt, nu u schichten
        En stralen hier voorbij,
        Dat mij in Jalousy
        Vervoerd zo veer,
        Dat ik bijkans het spoor,
        Mijns sinne mis,
        Want lief ik gis
        'k Om Spangien u verloor.
      
    
  