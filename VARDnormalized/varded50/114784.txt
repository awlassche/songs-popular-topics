
    
      
        O Gij, die, veerdig in het verdoemen,
        Vws naastens ere werpt om veer,
        Hebt gij met al geen liefde meer?
        Hoe kond gij zulk een daad verbloemen?
        Wanneer de misslag ruchtbaar raakt
        Die uwen naasten heeft gemaakt;
        Al is het onnozel overtreden,
        Gij zult, o droeve schandlijkheden!
        (Zo nijdig is uw hert')
        Noch lachen in zijn smert.
      
      
        Maar God, die ons zoo zeer beminde
        Zelf als wij, wrevligh van gemoet
        Zijn goetheit stieten mette voet,
        Die leert u ook, o stekeblinde!
        Te zoeken uit een goeden gront
        Na het geen u naasten maakt gezond.
        Indien gij dit maar wilt betrachten,
        Zoo ruimt de smaat uit uw gedachten.
        Vw ziel werd haast gevrijd
        Van afkeer, haat en nijt.
      
      
        Noch erger zijn zij die bevlekken
        Des vromen onbesproken faam,
        Met lasterschriften zonder naam,
        Vol leugenen en lelijk gekken.
        Ik denk, wanneer ik overmerk
        Met zedigheit zoo groven werk,
        De Godsdienst is in zulke mannen
        Of noit geweest, of uitgebannen.
        Geen Pestvyer is zoo quaat
        Als zulk verbasterd zaat.
      
      
        het Is wonder hoe des mensen boosheit
        Haar zoo oogschijnlijk blijken laat,
        In liefdeloosheit, smaat en haat,
        In bitterheit en goddeloosheit!
        Maar laas! de tijden zijn verkeert:
        Want vuilen laster triomfeert;
        En Leerzaamheit met vriendlijk spreken,
        Verandert in vileine streken.
        Die stichten zou, die bijt
        Of lastert oft verwijt.
      
      
        Maar zijt getroost al moet gij lijden
        Der goddeloozen smaat en hoon:
        Des levens kroon is uwen loon,
        O vromen! na een weinig strijden,
        Wanneer den lastermont, gestopt,
        Van God in het helsche vier geschopt;
        En gij, verlost en hoog verheven,
        Den lofzang zingt in het Eeuwig leven.
        Getroost u met dit lot
        V toegeleit van God.
      
    
  