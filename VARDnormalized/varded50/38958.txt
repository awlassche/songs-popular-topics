
    
      
        Een Maagd een Kintjen baard,
        En ook altijd bewaard
        Haar Maeghde reinigheid,
        In grote kleinigheid.
        Ligt zo een groten God
        In een verworpen kot,
        In enen armen stal
        Ligt God den Heer van al.
      
      
        Zijn bedt dat is wat stroy
        Zijn wieg een krib met hooi,
        In doeckxkens arm slecht
        Gewonden en gehecht:
        Van koud hij weent en schreydt,
        om ons hertneckigheydt;
        Die des Hemels vreugd al is,
        Nu al in droefheid is.
      
      
        Sus, sus o zoete Kind,
        Dat ons see zeer bemindt:
        Sus, sus en krijt niet meer,
        Maar laat ik krijten Heer,
        Om mijne zonden groot,
        Die u aandoen de dood.
        om ons te maken rijk,
        Wordt gij zo aerremlijck.
      
      
        d’ Engeltjens even blij,
        Die zingen al glory,
        Aan God in d’hooghste stede,
        Aan mensen peys en vrede:
        d’ Herdertjens komen al
        Naar Bethleemschen stal,
        Aanbidden met oodtmoedt
        Dat goddelijk Kintjen zoet.
      
      
        O zoeten Iesu wij
        Aanbidden u ook blij,
        Geboren ook gewis
        In de heilige Mis.
        Komt, komt togh in ons Hert,
        Daar ook geboren werd,
        Door een Communij goed
        Geeft ons u Vlees en Bloed.
      
      
        Door u groot aerremoedt
        Geeft gij ons het eeuwig Goed,
        En door u pijn en druk
        Geeft gij ons al het geluk,
        Verloft en maakt ons vrij
        Van ‘sduyvels slavernij.
        o Prins van Peys, geeft Peys,
        Peys, peys ook deze reis.
      
    
  