
    
      
        WIe dat, in tijds, den tijd niet acht;
        Maar wil al willens blind zijn;
        En, na de tijd, noch tijd verwacht,
        Zal, laas! te laat het kind zijn.
      
      
        Neemt waar den kostelijkken tijd,
        Dewijl de daagen boos zijn,
        En dat, bij na de deugd ten spijt,
        De mensen goddeloos zijn.
      
      
        De Zwaluw en den Ooievaar,
        De Tortelduif en Kraanen:
        Die nemen haare tijden waar,
        Van komen en van gaan: en
      
      
        Den afgerechten Akker-man,
        Die het Land niet laat verwoesten,
        Slaat in de Sai-tijd, wakker an,
        En past weer op het oesten.
      
      
        Den Schipper die zijn tij vergist,
        Van ebben en van vloeien,
        Zal hem, wanneer hij het vind vermist
        Vervloeken en verfoeien.
      
      
        Dat ons de tijd dan, eer men het weet,
        Niet onverhoeds verrasse:
        Maar dat wij het vuil bezoedelt kleed,
        Der zonden zuiver wassen.
      
      
        Om, naa het verloop van deze tijd,
        In het endelooze blij zijn
        Te raaken, daar het al verblijd,
        Van tijd en pijn zal vrij zijn.
      
    
  