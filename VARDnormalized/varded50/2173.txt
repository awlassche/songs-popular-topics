
    
      
        Schone Hand, als levend Alabast,
        Met saffiere schoten,
        Daar het blaaw op witte gronden wast
        En te saam ziet loten;
        Gij verblind mijn ogen,
        Gij sticht smart
        In het binnenst van mijn hart,
        En doet mij aâmtoogen.
        En doet mij aâmtoogen.
      
      
        Hoe durst gij o schone Diamant
        Aan haar pinkje pronkken?
        Al uw glans vlucht dadelijk aan kant,
        Wen haar oog ziet lonkken.
        Neem een bruynder luister
        Na mijn raad,
        Want of gij helder staat,
        Bij haar word gij duister.
        Bij haar word gij duister.
      
      
        Peerle-snoer, onschatbaar in waardij,
        Poogt gij die te cieren?
        Ik zal nooit uw seeven-dubble rij
        Vol uit kunnen vieren.
        Want haar witte handen,
        Spijt de Melk,
        Ontluisteren u elk,
        En doen u maar schanden.
        En doen u maar schanden.
      
      
        Ik heb lest die blankke hand gekust,
        En was flux vol minne:
        Och wat word mijn brein noch ongerust,
        Eer ik weer-min vinne.
        Maar ik troost mijn tijden,
        En wil om
        Haar Hand en Maagde-blom
        Wel veel droef heyd lijden.
        Wel veel droef heyd lijden.
      
    
  