
    
      
        MAtroosjes die daar vaart ter Zee,
        Neemt dit zeer wel in acht;
        Terwijl gij henen Zeylt in vree,
        Stoeyt, zingt, en springht en lacht;
        Het kan zeer haast verkeren,
        De storm op mooy weer past.
        Wilt dan in voorspoed leren,
        Dat tegenspoed aenwast.
      
      
        Wanneer de Zeyltjes staan voor Wind,
        Dan groeyt de vreugde aan;
        Maar alzo haast den storm begint,
        Dan is het zeer haast gedaan;
        Si is men haast verslagen,
        Door het buld'ren van de Zee,
        En stormse Winter vlagen,
        En wenst na een goe Ree.
      
      
        Het Water tiert, de Wind die rast,
        De Kakken groeien aan,
        De Lucht die vlieght geheel verbaasd,
        Een ieder is belaen;
        De Zeilen laat men lopen,
        Maar los van boven neer,
        En doet ze vast op knopen,
        Door het ongestuimig weer.
      
      
        Hier drijft men zo op Gods genae,
        Al onder een Bezaan;
        Maar is men dan geen wal te na,
        Dan kan het noch wel gaan.
        Want ziet wij zijn in hopen,
        Leit het Schip niet wel op Zee,
        Dat men ter lens kan lopen,
        En zoeken een goe Ree.
      
      
        Maar is men op den lager wal
        Al door den Storm bezet,
        De Dood ons wel haast naken zal,
        Zo God het niet belet;
        De Zee die ziet men branden,
        Door het storten van de Wal;
        Men zieter niet te landen,
        O droevig ongeval!
      
      
        Dan is het, komt laat ons met gevoeg,
        Den Here roepen aan;
        Dan de Ankers kappen van de boeg,
        De Masten laat niet staan:
        Maar wiltse voort gaan kerven,
        Hou, kap de vleet of maet:
        Wil God ons dan doen sterven:
        Dit is de laatste raad.
      
      
        Ziet hier het hol nu als een vrack,
        En rijt op lager wal;
        Zo nu een Ton of Anker brak,
        Zo was het aan de wal,
        Het volk geheel verslagen,
        Dood en terstond van kant,
        het Schip aan stukken geslagen,
        Aan splinters op de strand.
      
      
        Maar als de noot op het hoogste is,
        Dan komt de Here ziet,
        En helpt ons uit de noot gewis,
        En lost ons uit verdriet,
        Hij laat het weer bedaren,
        De Baren leggen neer,
        De Hemel gaat op klaren,
        Terstond zo is het mooy weer.
      
      
        Hier is de zorg weer haast aan kant,
        En al de vrees gedaan,
        Het weer dat neemt of, hand voor hand.
        Nu eens gedronken zaan;
        In plaats men God sou danken,
        Voor zijn behoudenis,
        Zo gaat men (watte ranken/)
        En drinkt om strijd zeer fris.
      
      
        Oorlof gij Zee-luy, wie gij zijt;
        Dankt God den Heer al t'saem;
        En prijst hem met een hart verblijd,
        En roemt zijn grote Naam,
        Die u in groot bezwaren,
        Genadig heeft bewaard,
        Die zal u voort bewaren,
        En zegenen u Vaart.
      
    
  