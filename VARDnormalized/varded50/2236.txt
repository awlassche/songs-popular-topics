
    
      
        Daar een Goddinne wandelt,
        O Goden mij verhandeld
        In bloemkens bij den weg,
        Laat alles klaar ontluiken,
        Op dat de fleur mag duiken,
        Ter plaatsen daar ik leg.
      
      
        Lust haar de rode Rozen,
        Doet minnelijk toegloosen
        Mij in een Roose klaar,
        Begeert zij t'violiertjen,
        Of plukken t'Eglentiertjen,
        Laat ik toebloosen haar.
      
      
        Het Leeliken der dalen,
        Laat zij haar aam inhalen,
        En dalen tot hem neer,
        Hoe langer en hoe liever
        Is haar de mins gheriever
        Voor onzer beider eer.
      
      
        Al dat haar lust laat wezen
        In de ghedaent van dezen,
        Opdat mij t'rusten lust,
        Die rooskens van haar wangen
        Met leelikens behangen,
        Haar hals het lusten blust.
      
      
        Het voedsel uit haar borsten
        Zal mijn ghedaent na dorsten,
        Gelijk Auroras nadt,
        Dat zij zo wel bij dezen
        Als ik met haar te wezen
        Mijn lust en Vreugden had.
      
      
        Zo mogen daar twee bloemen
        Haar prinselijk beroemen
        Al inder minnen hof,
        En zingen met verblijden
        Tot eewicheyt van tijden
        Dezer Goddinnen lof.
      
    
  