
    
      
        ALs ik was in het bloeien van mijn tijd, in het groeien van mijn jaren,
        In het groenste, in het soetste, in het sotste van mijn jeugd,
        Docht ik nooit mij zelven met een vrouw, oft vrouwsgelijck te paren,
        Maar te leven vrij ongebonden in de vreugd:
        Och ik wirp het zo veer,
        Ende dacht altijd weer,
        Die een vrou heeft, heeft in het gemeyn een Heer.
      
      
        Al het geloop, gevlei, gekus, gezoen, dat ander Vryers deden,
        Schilt-wacht staan bij nacht voor des Dochters dove poort,
        Dochten mij uitdrukkelijk te zijn de meeste sotticheden,
        Die men ooit ter wereld gezien hadd’, oft gehoord:
        de edel vrijigheid,
        Heb ik ooit gezeid,
        Gaat verr’ boven de gunste van de Meid.
      
      
        Hoe versierd, hoe prachtig op-ghetooyt met strikken, kant, en boorden
        Of het d’aller-schoonste Maagd was, ‘k en achten het niet een haar,
        Ik en vond’ nooit Juffrouw die zo schoon was, dat ze mij bekoorde
        Tot d’alder minste minn’ door haar trots gebaar:
        Want ik docht altijd,
        Hij is gek die vrijdt,
        En zijn jeugd in haar groenigheid verslijt.
      
      
        Maar, eilaas! het is wel met mij verkeert, een bliksem uit de ogen
        Van een nimmer hoog-genoeg-geprezen Maagd,
        Is onlangs op mijn ys-koude borst met sulcken brand gevlogen,
        Dat mij niet ter wereld dan haar persoon behaagt:
        Nu en doe ik niet,
        Als bedenken iet,
        Waar door ik hare weder-min geniet.
      
      
        Even als de Persianen sterk de gulde Zon aen-baden,
        Bidd’ ik aan den glans van haar hemelse gezicht:
        Want haar deugd, haar eerbaarheid, haar geest, haar aerdige cieraden
        Hebben alder-meest dezen brand in mij gesticht;
        Ach! haar kloek beleid,
        Haar groot-achtbaarheid,
        Is een hemel vol alle lieflijkheid.
      
      
        Dus Goddin, zo verr’ gij enigszins wilt horen naar mijn klagen,
        Zo zal al mijn gemoed met blijdschap zijn vervult,
        En geloofd dat nooit des werelds rond’ heeft trouwer vriend gedragen,
        Als gij mij, in als wat gij wenst, bevinden zult;
        Daarom, Lief, gunt mij,
        Dat ik vrolijk vrij,
        En u zeer gedienstig vlij.
      
    
  