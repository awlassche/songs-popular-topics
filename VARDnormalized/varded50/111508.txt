
    
      
        ALs Thirsis sig in het Bos bevond,
        ALs Thirsis sig in het Bos bevond,
        Sprak hij tot die hem had doorwond,
        Ik sterf, mijn zoete lieve Meisje,
        Ik sterf, mijn zoete lieve Kind.
      
      
        Iris neem dog mijn sugjes an,
        Iris neem dog mijn sugjes an,
        Want niemand mij genezen kan,
        Als gij, mijn zoete lieve Meisje,
        Als gij, mijn zoete lieve Kind.
      
      
        Want waar zag men ooit zulk een Maagd,
        Want waar zag men ooit zulk een Maagd,
        Die mijne ziel dus heeft behaagd,
        Als gij, mijn zoete lieve Meisje,
        Als gij, mijn zoete lieve Kind.
      
      
        Dit tuigen zelf de Rooseblaan,
        Dit tuigen zelf de Rooseblaan,
        Die op de lieve kaakjes staan
        Van u, mijn zoete lieve Meisje,
        Van u, mijn zoete lieve Kind.
      
      
        Het Elpenbeen en Lelie-wit,
        Het Elpenbeen en Lelie-wit,
        Dat op het gladde Voorhoofd zit
        Van u, mijn zoete lieve Meisje,
        Van u, mijn zoete lieve Kind.
      
      
        Geen Inkarnaat in des Werelds-rond
        Geen Inkarnaat in des Werelds-rond
        Is schoonder, dan de rode mond
        Van u, mijn zoete lieve Meisje,
        Van u, mijn zoete lieve Kind.
      
      
        Veel schoonder als de Dageraad,
        Veel schoonder als de Dageraad,
        Is het Zielbetoverend gelaat
        Van u, mijn zoete lieve Meisje,
        Van u, mijn zoete lieve Kind.
      
      
        Indien Jupijn had des Mensen oog,
        Indien Jupijn had des Mensen oog,
        Hij haalde wis uit des Hemels Boog
        Om u, mijn zoete lieve Meisje,
        Om u, mijn zoete lieve Kind.
      
      
        Hoe hoog men d'Ed'le wijn ook schat
        Hoe hoog men d'Ed'le wijn ook schat
        Veel liever ik klaar water had
        Met u, mijn zoete lieve Meisje,
        Met u, mijn zoete lieve Kind.
      
      
        'k Lach met een anders gunst of druk
        'k Lach met een anders gunst of druk
        En laat af hangen mijn geluk
        Van u, mijn zoete lieve Meisje:
        Van u, mijn zoete lieve Kind.
      
      
        Veel Minnaars zoeken geld en goed
        Veel Minnaars zoeken geld en goed
        Maar niemand mij mijn lust voldoet,
        Dan gij, mijn zoete lieve Meisje,
        Dan gij, mijn zoete lieve kind.
      
      
        o Ja, mijn kuische zielsvriendin
        o Ja, mijn kuische zielsvriendin
        Ik tragt alleen na weder-min
        Van u, mijn zoete lieve meisje,
        Van u, mijn zoete lieve kind.
      
      
        Sint dat gij waard mijn enig but,
        Sint dat gij waard mijn enig but,
        Kon ik niet rusten een Minut
        Van u, mijn zoete lieve meisje,
        Van u, mijn zoete lieve kind.
      
      
        Tot ik mijn dagen eindigen zal,
        Tot ik mijn dagen eindigen zal,
        Zal niemand zijn mijn lief mijn Al,
        Dan gij, mijn zoete lieve meisje,
        Dan gij, mijn zoete lieve kind.
      
      
        Wanneer de dood mij heeft doorgrieft
        Wanneer de dood mij heeft doorgrieft
        En dat door al te grote liefd'
        Tot u mijn zoete lieve meisje,
        Tot u mijn zoete lieve kind.
      
      
        het Zal zeker op mijn Tombe staan,
        het Zal zeker op mijn Tombe staan,
        Thirsis is door de min vergaan,
        Helaas! om Iris het lieve meisje,
        Helaas! om Iris het zoete kind.
      
    
  