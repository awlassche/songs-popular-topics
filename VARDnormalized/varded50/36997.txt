
    
      
        ALs Gijs eens hadd' een Gans gekocht,
        Heeft hij van den Poelier verzocht
        Dat hij hem een Briefken med' soud' geven
        Hoe hij met dat Gansken zoude leven,
        En hoe hij die in de schouw
        Tegen des noenens koken souw,
      
      
        Gijs steckt het Briefken in syn Want,
        Gijs draagt het Gansken in syn hand,
        En hem komt een Bracxken naar gelopen
        Die het Gansken zonder geld wilt kopen,
        En de Gans snapt uit syn hand
        Terwijl dat Gijs wat lanterfant.
      
      
        Gijs zag eens om en keker op,
        Gijs knickte zo wat met den kop,
        En hij zeide hem, loopt gij Gansen-diefken
        Gij en weet niet wat er staat op het Briefken,
        Loopt vrij deur gij slechten Bloed
        G'en weet niet hoe gij het koken moet.
      
      
        Gij slechten Jobben als gij zijt
        Gij zijt den vetten Vogel quyt,
        Wat zult gij nu met het Briefken maken,
        Hoe zult gij nu aan den kost geraken?
        Wel Gijs dat des een slechte kans,
        Gij hebt het Briefken, hij de Gans.
      
      
        Och! lieven Gijs uw ongeluk
        Brengt menigh' Vrijster in den druk,
        Als zij op een Briefken van mooi Hansken
        Stelen laat haar eer', en haar vet Gansken,
        Griet die wordt den Vogel quyt
        Die op een Handschrift is ghevrydt.
      
      
        Griet wordt de Vrouw' eer s'is de Bruid,
        Griet wordt bedrogen van den Guit,
        En als hij haar Gansken heeft gestolen
        Laat hij Grietjen zien syn oude zolen,
        Zo wordt Griet den Vogel quyt,
        Griet zit met het Briefken nu en krijt.
      
      
        Griet zit daar nu alleen en ziet
        Met een klein Kind in groot verdriet,
        Hansken is naar Enghelandt gaan reizen,
        Peyst wat Griet mag daar - en - tussen peizen,
        Griet peyst met een droef ghemoet
        Hoe zij het Briefken koken moet
      
      
        Griet doet met het Briefken dat zij kan
        Zij maakt daar Suiker - huyskens van,
        het Komt te pas om het Kindtjens - Pap te koken,
        En om het Vierken met het Pampier te stoken,
        Om te gaan naar Portugal,
        Vrysters daar hebt gij het al - te - maal.
      
    
  