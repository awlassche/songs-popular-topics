
    
      
        Ik verhef tot u mijn ziele,
        O mijn God, dien ik vertrouw,
        Laat mij, die hier neder kniele,
        Niet vergaan van schand en rouw,
        Dat mijn Vijand, die nu lacht,
        Niet mag klappen in zijn handen.
        Die op uw genade wacht
        Liet gij nemmermeer in schanden.
      
      
        Maak beschaemt die u verachten;
        Brengh mij op de rechte baan,
        Leer mij voor de zulke wachten
        Die verkeerde wegen gaan,
        Voer mij door dyns waerheyds slag
        Wilt mij trouwlijck onderrichten.
        Op u wacht ik nacht en dag
        Zonder immermeer te zwichten.
      
      
        Heer, gedenk des tijds voorleden
        Doe gij dijn barmhertigheid
        En zo veel goedgunstigheden
        Aan uw dienaar hebt geleid,
        Maar dat gij niet langer heught
        ’tQuaed wel eer bij mij bedreven
        In mijn slibberige jeugd;
        Wilt die feilen mij vergeven.
      
      
        Gij zijt, Heer, rijk van genade
        Die den zondaar vol berouw
        Liever brengt ter rechter-paede
        Als dat hij verdolen souw;
        Gij zult in gerechtigheid
        Den zachtmoedigen doen treden,
        En daar ’tpad ten leven leit
        Vast doen zetten zijne schreden.
      
      
        Gij zijt goed en ook waarachtig
        In al ’tgeen gij doet of laat,
        te allen tijd des volks gedachtig
        Dat na uw geboden gaat.
        Wilt, o Heer, om uwen naam
        Mij mijn zonden mee vergeven,
        Maak mij voor u aangenaam,
        Uwe gunste doe mij leven.
      
      
        Die God zoeken en hem vrezen
        Zal hij zelver wijzen aan
        Wat voor weg, of die, of dezen
        Is ten leven in te gaan,
        Hij zal haar in rust en vree
        Doen bezitten land en erven,
        Rijk van schatten en van vee,
        En haar saet zal niet versterven.
      
      
        Godes boek schijnt zwaar om lezen,
        Diep de gronden van zijn raad,
        Maar ’tis klaar voor die hem vrezen
        Daar ’tgeheym voor open staat.
        Dies heb ik het oog altijd
        Op zijn wil en wet geslagen,
        Want hij is het die mij bevryt
        Van de geen die mij belagen.
      
      
        Heer, zie om, en laat u vinden
        Tot mijn hulp en troost bereid,
        Ik ben arm en zonder vrinden
        En verdwijn in eensaemheyd.
        Zie hoe mijne ziel verlangt:
        Komt doch haastig aengetreeden,
        Want mijn herte werd gepranght
        In een pers van bangigheden.
      
      
        Zie mij aan met medelijden,
        Wilt mij van het zonden pak
        Door uw goedigheid bevrijden
        Dat ik niet ter neder zak;
        Neem op mijn vijanden acht
        Die geweldig zijn gewassen
        In getal, in moed, en macht,
        En als honden mij verbassen.
      
      
        Heer, bewaar mij voor haar tanden,
        Red mijn ziel en maakt ze vrij,
        Dat ik niet verval in schanden,
        Want op u verlaat ik mij.
        Dat oprechtheid mij behoe,
        Want gij zijt dien ik verwachte,
        Heer, verlost ons, en u roe
        Keer van Israels geslachte.
      
    
  