
    
      
        Ik hebbe een wijl geswegen,
        Nu zal ik eens te degen
        We'er open doen mijn mond:
        Goe' Spruecken zal ik zeggen,
        En 'tOordeel GODS uitleggen;
        Hoort mij tot dezer stond.
      
      
        Ik ga ter sterf-plaats henen:
        (Met mij moet Simon stenen,
        Mijn Kruis hij op hem schort.)
        Den Hemel vast gesloten,
        Door het Bloed al-daar vergoten,
        Van GOD geopend wordt.
      
      
        Gij Vrouwen weest te vreden,
        En luistert na mijn Reden;
        Doch over mij niet weent:
        Maar keert u truerigh klagen
        Veel liever tot die Plagen
        Van uwe Stad versteend.
      
      
        Wel zalig zijn die Borsten,
        Diens Kinders dan niet dorsten:
        O wee dien droeven dag !
        Geschied dit in den groenen,
        Den dorren snoo' plantsoenen
        Naakt noch veel zwaarder slag.
      
      
        Wel hen die altijd bloeien,
        En in GODS Dueghden groeien
        Als Oly-boomen schoon,
        Want GOD haar zal gedenken,
        En zijnen Hemel schenken,
        Tot een genadig loon.
      
    
  