
    
      
        Laat ons varen,
        En met snaren
        En met zang en zoete vreugd
        Ons vermakken,
        En gaan staken
        Droef gezucht en ongeneucht.
      
      
        Nu als mannen
        het Zeil gespannen,
        Of en dient de wind ons niet:
        Drijft de spanen
        Door de banen
        Van dees' koele watervliedt.
      
      
        Spijst het Iachje
        Met een hachje
        Van een goe Westphaelsche Schonk:
        Daar de kakken
        Wel op smakken
        Zal een frissen klaren dronk.
      
      
        Stierman aardig,
        Flux en vaardig,
        Let maar op u stieren wel:
        Des zo zullen
        Wij vervullen
        Ons met zang en snaere-spel.
      
      
        Nu dan baesje
        Spoelt het glaesje
        In dit koele watertje:
        Schenckt uit het kroesje,
        Drink een roesje,
        Spoelt het met u snatertje.
      
      
        Ziet de stranden
        Ziet de landen,
        Ziet ze rondom wel belaen:
        Hier met Haver,
        Gras en Klaver,
        Daar met alderhande graan.
      
      
        Ginder lopen
        Ia met hopen
        Beesten, alderhande Vee:
        Waarom missen
        Wij de Vissen?
        Maakt u net en angel ree.
      
      
        Stierman rustig
        Vaart dan lustig,
        Hebt gestaeg een oog in het zeil:
        Dat wij vrinden
        Mogen vinden
        Onze Haven zonder feil.
      
      
        God wil geven
        Daar beneven
        Een gewenste wederkeer:
        Om naar het zeilen
        En naar het peilen,
        Voorts te leven t'sijnder eer.
      
    
  