
    
      
        Blij was die ziele pur,
        Die schone uytghelesen,
        Die nieuwe creatur',
        Die Bruyt van d'eeuwich wezen,
        Dat zij gevonden hadd' die Goddelijke deugd,
        Die schone Charitaet! die hemelrijk verheugt.
      
      
        Haar ballinckschap was uit,
        Haar blijschap was verkregen;
        Daar alle goed uit spruit
        Was haar gekomen tegen,
        En hadd' haar zo onhelst, en hadd' haar zo omvat,
        Dat zij geheel aertijck om dien kus vergat.
      
      
        Ziet deze liefde zoet
        Heel mildelijk gedreven
        Kwam die claer' van ghemoet
        Twee giften straks te geven:
        Haar oge des geloofs verlichte zij geheel,
        En neigde minnelijk tot God haar opperdeel.
      
      
        Met deze giften rijk,
        Met des' twee minne-voncken
        Wiert zij zo salichlijck
        In het wezen Gods versoncken!
        Dat wat haar tegen kwam, zij stadig God alleen
        Beminde en aensach, beweegd tot anders gheen.
      
      
        Die oge overklaar
        In alle hare werken
        Droeg recht geslagen maar
        Op God al haar gemerken:
        Die vond zij over al, die sach zij t'alle ste',
        Die hadd' zij stadelijk, die hiel' zij wat zij de'.
      
      
        Door die gheneghentheydt
        Tot God haren beminden
        Stond zij heel afgescheid
        Van al dat zij kost' vinden:
        God was haar eynd' oprecht, God was haar pur begin,
        Daar sy't al minnelijk begost' en einde in.
      
      
        Met des' twee giften dan,
        Die haar de Liefde jonde,
        Al wat hert' wensen kan
        Zij smaeckte en bevonde:
        Zo dat zij grondelijk wiert een Godtformich mensch',
        Die zonder onderlaat God hadd' naar haren wens.
      
    
  