
    
      
        Als de lach op het hoogste schatert,
        Is het gehuil wel allernaast,
        En door traanen het oog bewatert.
        Zondaars vreugd verandert haast.
        Is de blijdschap uitgelaten:
        Droefheid zal die haar vergaten,
        Oversnellen, eer men het dacht,
        Onverhoed, en onverwacht.
      
      
        Ja! het harde van de dwaazen
        Heeft in het lachen zelve smert,
        Schoon zij dus onbandig raazen,
        Daar men door verwilderd werd.
        Waar om lacht men dus uitmondig?
        het Is om het ijdel, en het zondig.
        Op dat lachen volgt geschrei,
        En een weeklagt op dien rei.
      
      
        Dat luidruchtig lachgeschetter,
        Is een teken van een zot,
        En gelijk het doorngeknetter
        Onder een gestookten pot,
        Dat wel veel geluid zal maken,
        Maar een korte wijle blaaken,
        En wel haast niet anders was,
        Dan, na rook, een hand vol as.
      
      
        O! dat lachen is uitzinnig:
        En wat maakt die blijdschap doch?
        Dunkt den dwaas dat nu aanminnig,
        Haast is het einde wee! en och!
        O! die lach is ras verdwenen,
        En daar volgt een eeuwig wenen.
        Dat geschater word gehuil,
        In den naaren jammerkuil.
      
    
  