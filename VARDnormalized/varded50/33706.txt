
    
      
        EEn Man zeer rijk en vrome,
        Gelijk een Koninghsken,
        Wanneer hij heeft vernoome
        De blijde tijdingen,
      
      
        Dat Jezus van Judeën
        Weerom afreizen kwam,
        Na't Land van Galileën,
        Met spoed de reis aen-nam.
      
      
        Bad met ootmoedigheede,
        O goede Iesu kom,
        Ei lieve, gaat dog mede
        Tot na Capharnaum.
      
      
        Mijn Zone die wil sterven,
        Hij is op het uiterst krank,
        Ik mag hem geenszins derven,
        Ei beydt dog niet te langk.
      
      
        Jezus zeid datelijken
        Ten zij dat gy-lie ziet
        Miraculen klaar blijken,
        Zo en gelooft gij niet.
      
      
        Ik bid' u Jesu goede,
        Het is zo groten nood,
        Komt af met groter spoede,
        Eer dat mijn Soon is dood.
      
      
        En Jesus zeide een woorde,
        Gaat, uw Soon leeft gezond.
        Wanneer hij dat woord hoorde,
        Geloofd', en ging terstond.
      
      
        Terwijl hij ging zijn wegen,
        Zo kwamen met 'er spoed
        Zijn kneghten hem al tegen,
        En broghten tijding goed.
      
      
        Uwe Soon is al genezen,
        Daarom zo weest verblijd.
        Hij vraagden straks van dezen,
        Na d'uur, en na den tijd.
      
      
        Al gisteren ten zeven,
        In enen korten stond,
        Heeft hem de Koorts begeven,
        Hij worde straks gezond.
      
      
        Dus kreeg den Vaêr bescheyde,
        Dat dit was d'uur en stond,
        Op welke Jezus zeide,
        Gaat, uwe Soon is gezond.
      
      
        Alzo heeft hij gekregen
        Zijns saligheyds begin,
        Geloofde voorts te degen
        Met al zijn Huisgezin.
      
      
        O Heer, wilt ons wat sparen,
        En helpen in ons nood,
        Van siele-siekt bewaren,
        Van onvoorsiene dood.
      
    
  