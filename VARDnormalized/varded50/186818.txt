
    
      
        O Here, wil mijn bede horen,
        Neig tot mijn diep gesmeek uw oren,
        En antwoord mij met goed bescheid,
        Uw waarheit blijk, als van te voren,
        En doe na uw gerechtigheit.
      
      
        Ga met uw knecht niet in het gerichte,
        Dat doch uw recht mij niet betichte,
        Want niemand leefter op der aard,
        Die, voor uw heilig aangesigte,
        Uit zich rechtvaardig werd verklaart.
      
      
        Want, zie, de vijand, uitgelaaten,
        Vervolgt mijn ziel, langs alle straaten,
        Vertreedt mijn leven plat ter aard,
        En legtme hier, in duistre gaaten,
        Als dood en lang tot stof vergaard,
      
      
        Dies is mijn geest, van droeve vlaagen
        In mij bestulpt, ter neer geslaagen,
        Want ik bevind geen vrij verblijf,
        Mijn hart, verbaast van al dat jaagen,
        Versmelt in het midden van mijn lijf.
      
      
        Doch ik gedenk, om mij te sterken,
        Aan daagen van aaloude merken,
        En overleg wat gij al deed,
        Ik spreek van uwer handen werken,
        Steeds bij mij zelf, al wat ik weet.
      
      
        Ook hef ik dies mijn ingewanden
        Tot u, met uitgebreide handen,
        Mijn ziele snakt, in dezen strijd,
        Van dorst na u, als dorre landen
        Na waater, in een heten tijd.
      
      
        Zo laat mij haast uw antwoord blijken,
        Want, Heer, mijn geest is aan het bezwijken,
        Verberg mij doch uw aansigt niet,
        Want anders zal ik die gelijken,
        Die kuilwaarts daalen van verdriet.
      
      
        Maak dat ik, in de morgenstonden,
        Uw gunst, en goedheit hoor verkonden,
        Want ik betrouw op uw genaa,
        Doe mij, met kennis, recht doorgronden,
        Wat wegen dat ik veiligst gaa.
      
      
        Want ik verhef, vol bangigheeden,
        Mijn ziel tot u, met veel gebeden,
        Zo redme van mijn vijand nu,
        Ik dek mijn leed, tot noch geleden,
        Voor mensen, maar ik zie op u.
      
      
        Leer mij uw wil, na mijn verlangen,
        Voldoen in het geen ik aan wil vangen,
        Want gij zijt, Heer, mijn God alleen.
        Uw goede geest gelei mijn gangen,
        Op effe landen zonder steen.
      
      
        Doe, Here, mij behouden leven,
        Om uwen naam meer eers te geven,
        Voer mijne ziel, die u verbeidt,
        Weer onbenaauwt, op ruime dreven,
        Tot blijk van uw gerechtigheit.
      
      
        Verdelg mijn vijand, en syn schaaren,
        Om uw genaade t'oopenbaaren,
        Verdoe alom die, tegen recht,
        Met druk, en angst, mijn ziel beswaaren,
        Want ik ben uw getrouwe knecht.
      
    
  