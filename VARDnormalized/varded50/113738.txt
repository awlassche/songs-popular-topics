
    
      
        Trekt, Herders, na den stal,
        Daar henen spoeit u al,
        Daar zult gij zien een kind,
        Dat u bemint,
        Dat komt vergieten voor u all' zijn bloed,
        Om u te kopen u oneindig goed.
      
      
        Dat, in een krib geleid,
        Om uwent wil nu schreyt,
        Den hemel dat verheugt
        Met alle vreugd,
        Op het hooi in doeckskens stijf van kouw het beeft,
        Aan alle dieren dat hun hitte geeft.
      
      
        Gaat daar, na uwen wens,
        God zien geworden mens,
        Die daar onnnoosel ligt,
        Als een klein wight,
        Gaat onder snoodheid zien de Maiesteyt,
        De wijsheid onder kindtse slechticheydt.
      
      
        Gaat zien hem zuigen daar,
        Die het hier laeft allegaar,
        Ziet hoe dat hem behaagt
        Het zog van een maagd,
        Het zog dat hij in haar borsten vloeien doet,
        Hij, die den oorspronck is van alle goed.
      
      
        Ziet, hij van liefde heet,
        'Tonthelsen u bereet,
        Ghenaedich u verwaght,
        Zo zeer u acht,
        Den kus van vre die u daar geven zal,
        Den vre die inbrenght in dit tranen dal.
      
      
        Gaat hem daar bidden aan,
        Daar na zijn gratie staan,
        Die hij om niet daar geeft,
        Daart al door leeft,
        Die is de mens gekomen in het gezicht,
        Op dat hij eens hem zie in het eewich licht.
      
    
  