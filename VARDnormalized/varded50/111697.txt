
    
      
        o AL te wreede Rozelyn,
        Vergun mij slegs dat ik de bloemen
        Die op u borst gestoken zijn,
        Benyde en haar geluk mag roemen.
      
      
        Gij pluktse met uw witte hand,
        Zo ras Aurora gaat verscheyen,
        Eer Zephyrus, vol minnebrand,
        Om het frisse dauwtje kan gaan vleien.
      
      
        De Glans van uwe kaakjes doet
        Uw ruykertje van schaamte blozen.
        Uw oogjes geven daar een gloed,
        Die rozen maakt van Tuberoozen.
      
      
        Dien roos benyde ik nu voor al,
        Die op zijn half ontloken knopjen,
        Den blanken weerschijn hebben zal
        Van uw melkwit en zwoegend kropjen.
      
      
        o Jupiter, herschep mij nu,
        o Roselyn, laat u belezen,
        Laat mij het Roosje zijn, dat u
        Het plukken heden waard zal wezen.
      
      
        Ay stemt met een zoeten lach
        Jupijn, hoe vrolijk zoude ik sneven,
        Al leefde ik maar een enk'len dag,
        'k Zou niet als voor mijn Heilstar leven.
      
    
  