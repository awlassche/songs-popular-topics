
    
      
        Ik wil tot dienst van God
        Mij gaan begeven;
        Ik acht te zijn mijn lot
        Het geest'lijck leven:
        Ik voel mijn gantse hart daar toe genegen.
        Ik voel dat dezen Staat // zal strekken tot mijn baat,
        En tot mijn zegen.
      
      
        Wat zegt Gij Thecla Maagd?
        Waar zijn uwe zinnen?
        Ziet dat Gij het niet beklaeght,
        Wilt het niet beginnen.
        Want uwe Moeder zal dat niet gedogen,
        Zij zal het niet laten toe // zij schreyt, ik weet niet hoe:
        Drooght af haar ogen.
      
      
        Weet dat uwe Moeder zal
        U aan doen schanden:
        Zij zal, vervult met gal,
        U doen verbranden.
        Thamyer, uwe Bruyd'gom, zal dat geenszins lijden;
        Hij zal beklagen gaan // U, Thecla, t'stonden aan,
        Waar zult Gij vlijden?
      
      
        Ik vraag na brand, noch vier,
        Noch na mijn Moeder:
        Ik pas niet op Thamyer,
        Ik volgh mijn Hoeder.
        Ik volgh Sint Paulus raad, en zijne lering;
        'k Heb om de Maagden-krans // mij nu begeven gans
        In zijn regering.
      
      
        Hij leert, en Hij betoond
        Met goede reden,
        Dat worden best gekroond
        In des Hemels stede,
        Die zuiver leven hier; ik volgh zijn raden.
        En gij, o mensen all'// die zijt op des werelds dal,
        Volgt hare paden.
      
      
        Men mag den Echten-staat
        Zeer wel aanvaarden;
        'k Hou het menselijke zaad
        In grote waarde.
        Maar meerder is geacht bij God Almachtig
        Der Maagden suyverheyd, der Jongmans reinigheid,
        Het is waarachtig.
      
      
        Zo leert ons Godes Kerk
        Van Christi tijden.
        Dit moet ik (Christi Klerk)
        Aan u belijden.
        Den Echten-staat is goed; s' is waard te loven;
        Dan evenwel zo gaat // den Maeghdelijcken Staat
        Haar verr' te boven.
      
      
        Des Ouders hoort eens aan
        het Geen ik zal zeggen;
        En wilt op mijn vermaan
        Uwe zinnen leggen.
        Wilt uwe Kind'ren nooit haer' roep beletten,
        Vervordert hare zin // vervordert hare min
        Tot Christi Wetten.
      
      
        Dit zal u eer, en lof,
        En glory wezen
        Als gij tot des hemels hof
        Zult zijn verrezen:
        Waar Thecla hoog nu zit bij God verheven;
        Aan Wien ik doe mijn groet // en Wien ik val te voet,
        Uit liefd' gedreven.
      
      
        Vaart wel vrindinne Gods,
        O pronk der Maagden!
        Och of in de uyr des doods
        Ik God behaeghden!
        Verkrijgt dit, Gij, die het vuur hebt vroom verdragen,
        Ja Leeuwen, Stieren mee // en menigvuldig wee,
        Met goed behagen.
      
    
  