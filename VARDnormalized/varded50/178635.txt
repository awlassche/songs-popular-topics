
    
      
        IK stelle op u, Heer, mijn betrouwen,
        Dat mij nooit schande of smaat
        Treffe of benaauw'; maar laat
        Mij eeuwiglijk uw heil beschouwen.
        Help mij uit, naar mijn beden,
        Door uw gerechtigheden.
      
      
        Neig, Heer, uw oren tot mijn klaagen.
        Redt mij van des vijands trots.
        Wees mij een sterke rots,
        Een vesting, vast door haters laagen:
        Een huis, om mij te hoeden
        Voor hun geweld en woeden.
      
      
        Want gij zijt mijne steenrots, het leven
        Van mijne ziel, mijn borg;
        Gelei mij door uw zorg,
        Om uwen naam, in top verheven.
        Redt mij uit alle netten,
        Die zij mij heimlyk zetten.
      
      
        'k Bevel myn' geest in uwe handen.
        Want gij hebt mij bevrydt,
        God, die waarachtig zijt.
        Ik haate hen, die, tot hun schanden,
        Op nietige ijdelheden
        Acht nemen, en hun zeden.
      
      
        'k Betrouwe op God, verheugt van harde,
        Wiens goedertierenheit
        Geroemt wordt en verbreidt.
        Want gij zaagt mijne ellende en smarte,
        En kende in gunst mijn ziele,
        Dat ze in geen wanhoop viele.
      
      
        Gij, Heer, hebt mij ook niet besloten,
        In des vijands magt en hand,
        Stout tegen mij gekant;
        Maar mij uit zijne sterke poten
        Gered; en mijne voeten
        De ruimte doen ontmoeten.
      
      
        Wees dan, o Heer, mijn ziel genadig,
        Beangst en zwaar geplaagd.
        Mijn oog is doorgeknaagt
        Van smart. mijn lijden rist gestadig,
        En prangt mijn buik en leden.
        Mijn geest wordt fel bestreden.
      
      
        Want door de droefheit is mijn leven
        Verteerd; mijn jaaren zijn
        Verzucht in rou en pijn.
        Mijn kracht heeft mij ook gans begeven
        Door misbedryf: mijn wenen
        Doorknaagt mijn vlees en benen.
      
      
        Van wegen alle mijn bestryders,
        Ben ik mijn nabuurs smaat;
        Bekenden, in dees' staat,
        Tot schrik; gehoond van mijn benyders.
        'k Zie mij ook op de straaten
        Van ydereen verlaaten.
      
      
        Ik ben als uit het hart vergeten,
        Gelijk een dode in het graf.
        Elk wendt zich van mij af.
        'k Ben als een vat rondom gereeten,
        Bedorven en onwaardig.
        Elk smaat mij heel boosaardig.
      
      
        Want ik, rondom bezet met vrezen,
        Vernam aan alle zij
        De naspraak tegen mij;
        Hun raadslag heeft mijn ziel verwezen,
        Om haar met kracht te roven,
        En het levens licht te doven.
      
      
        Maar ik betrouwe op u, o Here,
        Ik zeg: gij zijt mijn God.
        Mijn levenstijd en lot
        Zijn in uw hand, verhoogd in ere;
        Redt mij uit des vijands handen,
        En mijn vervolgers tanden.
      
      
        Laat over mij uw aanschijn lichten,
        Verlos in gunste uwe knecht,
        Naar het woord hem toegezegt:
        En laat mij nooit door schaamte zwigten,
        Want ik roepe u aan, Here,
        Opdat geen quaat mij deere.
      
      
        Maar schaamte treff' de goddeloozen,
        Verdelg hen tot in het graf.
        Verstom, tot smaat en straf,
        De valse lippen van de bozen,
        Die trots bestaan de vromen
        Te lastren, zonder schromen.
      
      
        Hoe groot zal het goed ook voor hen wezen,
        Dat gij hebt wechgelegt,
        Gewrocht en toegezegt,
        Voor hun die uwen naame vrezen,
        Hier bij der mensen kindren:
        het Goed dat nooit zal vermindren !
      
      
        Gij zult hen in het geheim versteken,
        Van het Goddlyk aangezicht,
        In het ongenaakbaar licht,
        Om des mans hoogmoedigheÃªn te breken;
        En in een hut besluiten,
        Om tongentwist te stuiten.
      
      
        Gelooft zij God, die zijn genade,
        En goedertierenheit
        Heeft wonderlijk verbreidt
        Aan mij, tot des vijands schande en schade,
        Mij voerende in een sterkte,
        Dat elk zijn bijstand merkte.
      
      
        Ik zeide wel: 'k ben afgesneden
        Van voor uwe ogen, Heer;
        Dan hoorde gij noch weer
        Mijn roepen, smeken, en gebeden.
        Lieft God zijn gunstgenoten,
        Hij zal uw heil vergroten.
      
      
        Want God, de Heer, behoed de vromen,
        En straft den euvelmoed,
        Door trots en waan gevoed.
        Zijt sterk, en hoopt vrij zonder schromen
        Op God, hij zal u sterken
        En het goede voor u werken.
      
    
  