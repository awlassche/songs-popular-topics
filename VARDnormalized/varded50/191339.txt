
    
      
        O God, gij weet mijn recht en reden:
        Wanneer ik roep verhoor mijn stem,
        Geef mij bescheid op mijn gebeden,
        Gelijk gij deed zo doe ook heden:
        Gij hilpt mij eertijds uit de klem
        Maar, Mannen, hoe lang sal’t u smakken
        Mijn roem te rekenen tot schand
        En op mijn eer uw Gal te braken?
        Hoe lang sal’t Liegen u vermakken,
        En het kwaad te broeien in het verstand?
      
      
        Weet vrij dat God mij heeft verkoren,
        En uytgesondert tot een Vrind,
        Dien hij zijn gunst heeft toegeswooren.
        Wiens roepen hij belooft te horen,
        Die staegh zijn oren open vind.
        Dat schrik en schroom u hert bewegen
        Op dat gij u van zonden wacht,
        En overdenkt bij u te degen
        Als gij te bedde zijt gelegen
        Wat kwaad gij daags of deed of dacht.
      
      
        Wilt tot des Heren auter treden,
        Brengt hem aldaar een rein gemoed,
        Een Offer van oprechtigheden,
        Een reuk van zuivere Gebeden:
        Betrouwt op hem, dat is u goed.
        Veel zeggen met vervloekte talen,
        Wie doch zal ons het goed doen zien?
        Laat gij, o Heer, de zoete stralen
        Van uw gezegend aanschijn dalen
        Op mij en alle vrome lien.
      
      
        Gij doet mij blij en vrolijk wezen
        Meer als de Goddeloose zijn,
        Wanneer met schoven uit-gelezen
        Haar schuyr en bargen zijn geresen
        En hare Kelders vol van Wijn.
        Ik slaap gerust en zonder beven
        Als ik mij op mijn Leger-stee
        Des Avonds heb te rust begeven,
        Want gij allenig doet mij leven,
        En wonen in gewenste vree.
      
    
  