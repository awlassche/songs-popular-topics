
    
      
        U Geyle liefd o Venus kind,
        Die is maar wind,
        U pijl en koker en geweer,
        U felle schichten, en snelle lichten,
        Die leggen neer.
      
      
        Zeg waarom spildy uwen tijd,
        Vol hoon en spijt?
        Want ik heb nu door vlijt en kracht,
        U fakkel branden, en loose banden
        Al te onder bracht
      
      
        Diana als zij toog ter jacht,
        Heeft u veracht,
        Gij spilden daar u konst om niet:
        Mits wackre zinnen, en wars van het minnen,
        U zijn verdriet.
      
      
        Dag Atalanta zoete Maagd,
        Die u behaegd,
        Die liet haar door het geld en goed,
        Door lust bekoren, en gaf verloren
        Haar fiere moed.
      
      
        De tijd die alle dingen slijt,
        U ook verbijt:
        het Gemoed is dan met zorg belaen,
        En het nare zuchten, en het minnen duchten
        Is ook gedaan.
      
      
        Ook d'armoe die den Minnaar druckt
        De Min verrukt,
        Die maakt hem mager en ontstelt,
        Dat zijn gedachten, de Min verachten
        En haar geweld.
      
      
        De wanhoop dik u pijlen scheurt,
        Wanneer zij treurt;
        En snijd haars levens draad ontwee
        En Brengt u te onder, met storm en donder,
        Vol rouw en wee.
      
      
        Dus is u liefd o Venus Kind!
        Maar rook en wind
        Geen deugd die over al beslaet:
        Weg ijdel schijnen, gij moet verdwijnen
        Met schand en smaad.
      
    
  