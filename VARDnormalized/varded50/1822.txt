
    
      
        DE wijn die hij ons mildlijck geeft
        Doet wel het hert verheughen
        Van een die zonder minne leeft,
        Maar mijn, hoe souse mengen?
      
      
        Ik weet van liefd’, ik ken haar kracht,
        Ik hoor veel minnaers klagen,
        Als haar haar liefjen niet en acht,
        Maar ik wilt al verdragen.
      
      
        Noch had ik liever meerder pijn,
        En om haar meer te denken,
        Als door onkunde vrij te zijn
        Van smerten die mijn krenken.
      
      
        Het huwlijck maakt twee lieven een,
        Maar liefd’ vereend twee zielen,
        Dies lijckheyt trouw en anders gheen
        Ons liefs trouw zal vernielen.
      
      
        Ons zielen aangeboren min
        Doet elk aars pijn gevoelen,
        Zo dat wij twee met enen zin
        Zijn dikwijls ’sanders boelen.
      
      
        Ik zie mijn lief al is er niet,
        Ik voelse met gedachten,
        Het gheen mijn waken dik verdriet
        In deze lange nachten.
      
      
        Gedachten die niet stil en staan
        Door-loopen alle dingen,
        Die doen mijn leit en vreugde aan,
        ’K had vreugd con ik ze dwingen.
      
    
  