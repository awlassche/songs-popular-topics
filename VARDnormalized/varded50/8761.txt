
    
      
        O God van Hemelrijcke
        Ziet doch neder in het Aardse dal,
        Op u kind'ren alghelijcke,
        Die bedrukt zijn over al,
        Al van Duc d'Alba met wreden geschal,
        Hij vervolgt de Christenen groot en smal,
        Voor Haerlem buiten de Stede,
        Daar leyd hij met grote onvrede.
      
      
        Duc d'alve zond drie Posten getrouwe
        Voor Haerlem die Stede vailjant,
        Of zij de Stad opgeven wouwen
        Van des Konings wegen in zijner hand,
        Of wij eyssen de Stad te zwart en te brand
        Zo wij die winnen met stormender hand,
        En zal der niemand houden zijn leven,
        Wilt u in onze genade leven.
      
      
        Doen sprak een borger van waerden
        Wij hebben wel van zijn genade gehoord,
        Al van die schaem'le borgers van Naerden
        Die zijn zo deerelijck vermoort,
        Mans, vrouwen, kinders, men sloeg ze al dood,
        De borgers van Zutphen deden open de poort,
        Men woud'se in genaed' ontvangen,
        Maar zijn dood geslagen en gehangen.
      
      
        De stad wij niet opgeven
        Sprak den Oversten Luitenant,
        Wij willense bewaren van des Konings wegen,
        En geven ons in Godes hand,
        Gij wilt den Koning verderven zijn Land,
        Vermoorden de Luiden aan elken kant,
        Met kruid en loot wij u verwachten,
        Van honger zult gij ons niet versmachten.
      
      
        Doe schoten zij wel zeven dagen
        Op Haerlem met groot geweld,
        Cartouwen en dubbele Slangen
        Hebben zij na de Mueren gesteld:
        Maar die van Haerlem schoten lustig in het veld,
        Zij hebben zo meenigen Ruiter geveld,
        En zo meenigen Spangiaert geschoten,
        het Welk den Kolonel heeft verdroten.
      
      
        Men sach Haerlem bestormen,
        De Spangiaerts vielen met macht daar an,
        Daar lagen zo veel in het veld gestorven,
        Viermaal zijn ze geslagen daar van,
        Want die vrouwen kwamen zo stoutelijk an,
        Met stenen, pek-repen, vier ende vlam
        Wierpende de Spangiaerts van de mueren,
        Dat zij kreten als lelijke Dieren.
      
      
        Doen zij den lesten strom verloren
        Bleeffer acht honderd dood en gewont,
        De Spangiaerts schudden haar oren
        Gelijk als enen Waterhond:
        Zij traden haar geweer met voeten terstond,
        En riepen met tyranniger gront
        Is God een Luthriaen geworden?
        Doch zij d'onnoosle niet konden vermoorden.
      
      
        Zestien vaendels knecht en getrouwe,
        Waren te Haerlem binnen gewend,
        Noch twee vendels gemonsterde vrouwen,
        Hebben zo meenigen Spangiaert geschend,
        In het stormen deden zij groot geweld,
        Zij droegen dat Vaendelijn als een Held,
        Zo lustelijk in haar handen,
        Den Duc de Alba t'zijnder schanden.
      
      
        Die van Haerlem (wilt horen)
        Hebben twee Poorten wijt open gedaan,
        Als of sy't gaven verloren,
        Dat hebben die Spangiaerts verstaan,
        Die Cornel riep: loop an, loop an,
        Nu slaat al dood, spart vrou noch man,
        Wantsy hebben't verloren gegeven,
        En laat de Kinders in de wiege niet leven.
      
      
        De Spangiaerts zijn voort gelopen
        Om te vermoorden dat Christen bloed:
        Een loose brugge was binnen de poorte,
        Die brak in met al dat Spaense gebroed,
        Daar bleeffer wel zes honderd dood,
        Misericordia riepen zij klein en groot:
        Doen de achterste dit verstonden,
        Daar was geen Kar aan haar aars gebonden.
      
      
        Doen zijn die van Haerlem uit getogen,
        Met een zo euvelen moet,
        Zij hebben zo fellijck geslagen
        Dat zij gingen door haar bloed,
        Die Spaense Cornel die bleef daar dood,
        Met veel Soldaten en Capiteynen groot,
        God heeft haar victory gegeven,
        Noch hebben zij 'tgeschut na Haerlem gedreven.
      
      
        Ach wij arme Duc d'Albes Knechten
        Sterven hier van armoede groot,
        Hoe zouden wij konnen gevechten?
        Hier lechter alzo vele dood,
        het is al pots lijden, pots martel, aan elken oord,
        Heeft ons de Duivel in Holland gebrocht?
        Och, ten helpt pijpen noch trommen,
        Als de Hollanders beginnen te komen.
      
      
        Een Borger van Haerlem geprezen
        Heeft in Duc d'Albes Leger gevoerd
        Vijftien Hollantse gevalschte Kezen,
        Die daar af aten die bleven al dood:
        Een Spangiaert vraagden hem metter spoed
        Van waar brengh dij des Kazen goed?
        Van Amsterdam mijn goede Signore,
        De Spangiaert sprak: wilt ons het Amsterdam voere
      
      
        het Gebeurden des avonds late
        Wilden de Spangiaerts schampen daar van,
        Daar kwamen zeven Spaense soldaten
        Die dwongen den goeden man,
        Dat hij ze most voeren na Amsterdam,
        Die twee hadden goude ketens an,
        Den Voerman heeft een mijl of twee om gereden,
        Zij brochse te Haerlem binnen der stede.
      
      
        Doen zij te Haerlem kwamen,
        De vrouwen riepen al even dol,
        Hier komen zeven Heilige mannen,
        'tIsser effen een Galge vol,
        De Spangiaerts kregen zo meenigen sol,
        Zij schudden haars aars, zij krauden haar bol,
        Des morgens sachmense hangen pronken,
        De borgers den Voerman een goude keten schonken.
      
      
        Oorlof gij Christenen verheven,
        Bid voor ons Hollanders klein en groot,
        Dat ons God victory wil geven
        Tegen onze vijanden verwoed,
        Wij willen nu strijden tot in de dood,
        Al sterven wij dan om Godes woord
        Zo bidden wij dan Christum geprezen
        Dat hij ons Ziel wil genadig wezen.
      
    
  