
    
      
        CAtoken schoon Vrindin,
        Gij staat in mijnen zin,
        Ach ziet hoe dat ik u bemin,
        Ik roep om u schoon Bruid,
        Ei steekt u Hoofd eens uit,
        Aenhoort doch eens mijn droef geluid.
      
      
        Wie hoor ik zuchten non,
        Die mij biet zijne Trouw,
        Het is Mejonker van het Getouw,
        Weg, weg niet meer en brult,
        Zander met de Bult,
        Want gij zijt door de Min vervult.
      
      
        Mijn Lieveken waarom,
        Waar ik u Bruidegom,
        Ik sou u eren schone Blom,
        Ik zal u eren schone Maagd,
        Zo gij mij liefde draagt,
        En mijn beleeftheyt u behaagt.
      
      
        Wat sou ik met u doen,
        Gij ziet als een Kalkoen,
        En daar bij noch een vies fatsoen,
        Gij ziet als Baviaan,
        Gij en staat mij niet aan,
        Wilt doch bij een ander gaan.
      
      
        Kaetjen gij zijt zo zoet:
        Stoot mij niet met de voet,
        En ziet voor u wat gij doet,
        Gij zult de Liefste zijn,
        En in den Arm van mijn,
        Rusten in de Mane-schijn.
      
      
        ‘k Lag liever in de Scheld,
        Laat mij doch ongekweld,
        Want gij den Aap te zeer spelt,
        Gij stinckt u heel Lijf deur,
        Heeft een vuilen geur,
        En uwen bult die staat van veur.
      
      
        Kaetjen wat zwaarder pak,
        Leit gij op mijnen zak,
        Lief ten is maar van den Toeback:
        Ik min u schone Blom,
        Komt dan Lieveken kom,
        En omhelst u Bruidegom.
      
      
        Veegt uwen baard eerst schoon,
        Gij zijt een Schots Persoon,
        Waar in de Vogels houden woon,
        Daar lopen in u Broek,
        In zo meenigen hoek,
        Luizen en Vlooien gij Koekoek.
      
      
        Ik heb ze al Verbrand,
        ‘k Ben zuiver als een Vismand,
        Liefken geeft mij doch u hand,
        Want ik ben waarachtig in lij,
        O gij drollige prij,
        Ik bid u Kaatje staat mij bij.
      
      
        Ik smijt u diefse Uil,
        In u Backhuys het is zo vuil,
        En met mijnen natten Muil,
        Weg Buffel plompe Koe,
        Ik smijt mijn Venster toe,
        Want ik ben uw praat heel moe.
      
      
        Nu mag ik gaan na Huis,
        Zo stillekens als een Muis,
        En alzo kaal gelijk een Luis,
        ‘k Meinden het Meisje op te doen,
        Met een goed fatsoen,
        Maar maakt mij uit voor een Kapoen.
      
    
  