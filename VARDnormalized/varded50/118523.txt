
    
      
        het Afgezonderd eenzaam leven
        Kan een ziel, die Iesum mint,
        Meer vermaak en blijdschap geven
        Dan de wereld wel besint;
        Mits hij noit allene leeft,
        Die slechts Iesum bij zich heeft.
      
      
        Nimmer is men minder eenzaam,
        Dan verselt met hem alleen,
        Daar men met hem, zo gemeenzaam
        En zo vrij, houdt spraak en reen.
        Weg dan, Wereld; al mijn lust
        Strekt tot afgescheide rust.
      
      
        Mijn beminde, bovenmaten
        Zo onsaglijk, rein en kuis,
        Wil zich niet graag vinden laten
        Bij zijn Bruidt, in het aarsche gedruis,
        Om haar daar te kussen. Neen.
        Hij wil met haar zijn alleen.
      
      
        Kond' ik u in het herte sluiten,
        Liefste Jezus, na mijn zin,
        Nimmer kwaamt gij weer daar buiten,
        Maar gij bleeft'er eeuwig in.
        Kom dan, Heer, en woon bij mij,
        Dat mijn ziel te vreden zij.
      
      
        Uw gezelschap geeft mij vreugde,
        Meer als al de wereld doet,
        Die mij noit alzo verheugde
        Met haar vleiend bitter zoet.
        Hierom is mijn Lof-sank nu
        Dus in stilligheit tot u.
      
      
        Laat mij zo met u verkeren,
        Dat ik mij aan u gewenn',
        En geen groter goed begeren,
        Dan dat ik na bij u ben,
        En steeds, na de rechte streek,
        Met u in mijn herte spreek.
      
      
        Laat mij in der mensen oordeel
        Eenzaam zijn, en stom en dom:
        'k Houd' al het uwe en u te voordeel.
        Kom, mijn zielen-vreugde, kom.
        Ben ik schoon van het aardse schuw,
        'k Hebb' een tong en hert voor u.
      
      
        Daar men, verr' van het aards gewemel,
        Dus in het stil begunstigt werd,
        Krijgt men het hert haast in den hemel,
        En den hemel in het hert.
        Ik begeer geen meer geneugt.
        Hier bij leeft de ziel in vreugd.
      
    
  