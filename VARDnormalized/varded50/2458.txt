
    
      
        Nu Heereman, nu Jong-gesel,
        Hoort toe, en houwt wat stal.
        Non laat mijn gaan jij ouwe vel,
        Wat schortje? sinje mal?
        Hoe komt dat gij u zo verhaast?
        Ay lieve houwt wat stee.
        Weg, ouwe Totebel, gij rast:
        Dat jij zoekt, zoek ik mee.
      
      
        Hoe valt u dit zo euvel in,
        Dat gij mij zo versmaad?
        Weg quijl-bab met u kevel-kin,
        Weg met u malle praat.
        Ay Jonghman geeft mij wat gehoor,
        Het is mijn eerste bee.
        En prevelt mij niet meer an het oor:
        Dat jij zoekt, zoek ik mee.
      
      
        Dit schenk ik u, o jonger Held!
        Daar toe mijn lijf, en goed.
        Nu Besje, laat mijn ongekweld,
        En zoekt een gierig bloed.
        Ik maak u Jongeling zo rijk
        Als het water van de Zee.
        Gij zijt mij al te ongelijk:
        Dat jij zoekt, zoek ik mee.
      
      
        Ik zal u houden als een Graaf,
        In het gouwt, in het zilver stijf.
        Daar voor souw ik dan zijn een slaaf
        Van een verschrompeld wijf.
        Dat kleuter is te wispeltuur,
        Al is zij blank as snee.
        En gij zijt mij te goons en zuur:
        Dat jij zoekt, zoek ik mee.
      
      
        Weg taye tandeloose Best,
        Weg druipneus, weg root-oogh,
        Gaat haalt ien kooltje in u test,
        En zettet vrij wat hoog,
        En rast en blaast daar leven in,
        En laat mijn in mijn vree.
        Dit is een Meysjen na mijn zin!
        Dat jij zoekt, zoek ik mee.
      
      
        Den ouderdom, is wijs van raad
        Daar toe suynigh en vroed.
        Ghelijckheyd in den Echten staat
        Baard vruntschap in het gemoet:
        Wat is hier lieffelijcker ding,
        Of het alderdroefste wee,
        Als goe, of geen vereniging?
        Dat jij zoekt, zoek ik mee.
      
      
        Al waar de Rijkdom van u schat
        Als al de wereld groot:
        En eer ik ze met u bezat,
        Ik was veel liever dood:
        Weg Morssebel gij hebt een gongs:
        Gaat door gij ouwe kwee,
        Och Beste-moer gij zoekt wat iongs
        Dat jij zoekt, zoek ik mee.
      
    
  