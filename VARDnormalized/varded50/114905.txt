
    
      
        O Dat gij wist, Bruid Christi die met zuchten
        En tranen zo zeer claeght.
        Wat liefde dat u Lief, die met ghenuchten
        Rust in u hert, u draagt;
        Als hij u schenckt een kruis, zo zwaar,
        En u laat in druk, in pijn, in vaar.
      
      
        Waar het dat gij het wist, gij zout u anders dragen
        In uwen zwaren druk,
        Van ongeluk verkeerdelijk niet klagen
        In een zo groot geluk.
        Want meerder weldaad en kan u,
        Als het lijden, God doch geven nu.
      
      
        Als u dus ziet den Hemel droevig schreien,
        En hoort u klagen zeer,
        Dat van u is den Bruidegom ghescheyen,
        Vervremt is meer en meer,
        Dan is het dat hij uit liefde lacht
        Met een zo dolende gedacht.
      
      
        Die uwen God zo zeer u dan ghenaecken,
        Zo bij uit liefde ziet,
        Met alle zorg zo letten op u zaken,
        Op allen u verdriet.
        Aan alle zij u helpen zeer,
        Zijn Bruid verlaten nimmermeer.
      
      
        Die u aenschout gedragen op Gods handen,
        Sorchvuldelijck bewaard,
        Als gij zo zeer schroomt van der zielen banden,
        Van des vijands last vervaard,
        Die u, als gij meynt zijn te niet,
        Den strijdt gheluckich winnen ziet.
      
      
        Die ook u kroon gedurig zeer ziet groeien,
        Die gij verloren acht,
        In alle denkt voorspoedelijk u bloeien,
        Als gij de dood schier wacht,
        Verheft zo zeer u groot geluk
        In uwen aldermeesten druk.
      
      
        Daarom schept moed, en doet u ogen open,
        En ziet waarom gij lijdt:
        Vast van gemoed in Christo blijft doch hopen,
        Die u tot dezen strijdt
        Geroepen heeft, om voor u moet
        Meer te schenken u het oneindig goed.
      
    
  