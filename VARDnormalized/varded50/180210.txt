
    
      
        KAn de mens gehoor ooit weigren
        Op zijn scheppers last en stem,
        Ooit zo hoog zijn moedwil steigren?
        Al de wereld buigt voor hem.
        'k Zwyg van Englen, hoftrouwanten
        Van zyn' zetel, in zijn werk,
        Op zyn' wenk ook, als gezanten,
        Heet van ijver, snel van vlerk.
      
      
        Wie kan deze in eer gelijken,
        Hen te volgen nooit bereit,
        Die geen' hoger eerprys strijken,
        Dan met des gehoorzaamheit?
        Starren, aan Gods wet gebonden,
        Goude zon en zilvre maan,
        Sluiten naar zyn' wil haar ronden,
        Wijken nimmer van heur baan.
      
      
        Lucht, die klaar is, of, betrokken,
        Van veel regens hangt bevrucht,
        het Land bezaait met witte vlokken;
        Lentegroen en zomerlucht,
        Herrefstweêr en wintervlagen,
        Dag en nachttyt op zijn beurt,
        Dienen des Hoogsten welbehagen,
        Naar den plicht, elk toegekeurt.
      
      
        des Hoogsten stem berst uit met donder.
        Hem gehoorzaamt hagelplaag,
        Vier omhoog, en vier van onder,
        Damp en nevel, nimmer traag;
        Al de drift van wind en wolken,
        Al de zee, waarze ebt en vloeit,
        Stilt, of opzwelt uit haar kolken;
        En wat lucht en stroom doorroeit.
      
      
        Kraan en duif en zwaluw weten
        Fiks te passen op haar' tydt,
        Van Gods wysheit net gemeten,
        Vlug en vaardig, als om strijd.
        Wie kan al Gods heirkracht noemen?
        In zyn' dienst is ieder dier,
        Berg en dal, geboomte en bloemen,
        Beek en bron, ook muis en mier.
      
      
        Durft gij mens, noch wederhorig
        D'Oppermajesteit versmaân;
        Bozer, blinder dus uitsporig,
        Dan dit alles, wederstaan?
        Kuntge op reêngebruik dan roemen?
        Al het geschapen, het stomme vee,
        Helpt u voor Gods troon verdoemen
        Met een stem van wrake en wee.
      
    
  