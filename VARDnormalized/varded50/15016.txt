
    
      
        Maraan, hoe moogt gij Spies en Lans
        Verheffen tegen God?
        Merkt hoe gij met u sterke Schans
        Geworden zijt ten spot.
        Gij, door u moorders' spel,
        Wilt al de Wereld drukken,
        End' alles slaan in stukken;
        Maar God die ziet het wel.
      
      
        Hij heeft de winden in zijn hand,
        End' stuertse waar hij wil,
        De wat'ren en het vaste land,
        'tOnweder en het still'.
        De nacht, en ook den dag,
        Mens, Vee, ook waar zij vlieden,
        'tStaet onder zijn gebieden
        Al wat er wezen mag.
      
      
        Wie pochter dan op macht en kracht,
        Om alles te verdoen
        Wat dat hem ziet in zijn gedacht?
        Wie is er toch zo koen
        Die tegen God zal slaan?
        Daar niemand, wie't mag wezen,
        Kan voor hem, zonder vrezen,
        Een ogenblik bestaan?
      
    
  