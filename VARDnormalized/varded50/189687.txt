
    
      
        O Christenvolk, bemin uwe Heer,
        Uwe Heiland en zijn waare leer,
        En doe al het geen hem kan behaagen.
        Houd zijne wet stantvastiglyk.
        Geef van uw liefde blijk op blijk,
        En leer van hem het leed verdraagen.
      
      
        Verzaak uw zelf en uwen wil.
        Schuw alle vyandtlyk geschil;
        En wil nooit iemand leed betonen.
        Volg hem in kruis en lijden na.
        Merk op zijn lessen vroeg en spa,
        Om nimmer kwaad met kwaad te lonen.
      
      
        Volg zijne grote nedrigheit,
        Zijn zacht en vriendelijk beleit,
        Zyn' ijver om Gods zaak te sterken.
        Volg zijn gehoorzaamheit aan God.
        O, hoe gelukkig is hun lot,
        Die naar dit grote voorbeeld werken!
      
    
  