
    
      
        CHristus komt bij zijne Discipelen elve,
        Aan Tafelen vergaard,
        Hij berispt haar door zijne woorden zelve
        Over haar kwaden aard,
        Dat zij ongelovig bleven in dezen,
        Niet willig wilden nemen aan,
        Dat haren Heer was opgestaan,
        En weer verrezen.
      
      
        Hij belast haar alle om te gaan preken,
        Het Evangely klaar,
        En zij tot alle Mensen zouden spreken,
        Dat het waeragtig waar,
        Wie niet Gedoopt was, en wilde Geloven,
        Al niet en zouden zalig zijn,
        Maar eeuwig in de Helsche pijn,
        Worden verschoven.
      
      
        Hij sprak veel teek’nen, zullen zij uitwerken,
        Die Regt Gelovig zijn,
        Waar door men klaarlijk wel zal konnen merken,
        Dat het zijn van de mijn.
        Duivelen zullen voor haarlieden vrezen,
        Spreken met nieuwe Tongen klaar,
        Slangen zullen niet schade haar,
        Zieken genezen.
      
      
        Dus sprekende, zo is hij weg-genomen,
        Voor haar, van dezer aard,
        Zij zagen daar twee Mannen bij hem komen,
        Als hij ten Hemel-waert,
        In het aanschouwen, nu was opgevaren,
        Gekleed in schone kleed’ren wit,
        Die spraken: Mannen, wat is dit,
        Dat gij wilt staren.
      
      
        En opwaarts zien al na den hogen Hemel,
        Daar uwen Heer nu is?
        Een wollik kwam met een zeer stark gewemel,
        Als enen duisternis,
        Van boven neder van den Hemel zweven,
        Voor haar ogen alle gelijk,
        Als God in zijne Hemelrijk,
        Nu waar verheven.
      
      
        Hij zit nu ter regterhand van zijn Vader,
        Verheven in den Troon,
        Van waar hij wederom zal komen nader,
        En geven ieder loon,
        Zijn vonnis zal hij dan over ons geven,
        Dat ieder zal zijn regt ontfaen,
        Van alles wat hij heeft gedaan,
        Hier in dit leven.
      
    
  