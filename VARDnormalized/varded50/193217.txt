
    
      
        Wie wil horen een Lied eerbaar,
        En dat zal ik gaan zingen,
        Al van een meisje van zeventien Iaer,
        Die de waarheid wou volbrengen.
      
      
        Zij wiert het Antwerpen binnen gebragt,
        Gevangen en kort gedwongen,
        Maar doen zij voor de Poorte kwam,
        Zij heeft vrijmoedig gezongen
      
      
        Och! Broeders wilt vast op Christum staan
        En wilt daar niet van keren;
        Dat ik zo zwaar gebonden moet gaan,
        Is om het woord des Heren.
      
      
        In de Vierschaar brocht mense ras,
        Om dat meysken t'ondervragen,
        Om dat ze zo jonk van jaren was,
        Zij meendense te versagen.
      
      
        Maar doen zij voor de Heren kwam,
        Hoort wat zij ginck gewagen.
        Och! mijn Heren hoe zij dij op mijn dus gram:
        Heb ik u iet ontdragen?
      
      
        Wat sprak de Goddeloose partij,
        Om dat meysken te doen verbloden,
        Neen, gij moet af laten u ketterij,
        Of wij zullen u doden,
      
      
        Och! mijn Heren dat wil ik gaarne doen,
        Kont gij mij anders betogen:
        De woorden die Christus gesproken heeft koen
        Daar na zal ik mij pogen.
      
      
        De Heren antwoorden na haar verstand
        Haar sententie zij daar horen
        Dat ze sou worden aan een staecke gebrand,
        En dat met korte woorden.
      
      
        Och! mijn Heren gij zijt van herten kwaad,
        Hoe kondy dat gedogen,
        Te niet te brengen dat vrolijk Zaal,
        Klaegh ik met wenende ogen.
      
      
        Met dies kwam daar een Kapitein
        Die de wereld wou bekleyden,
        Vijf honderd goud gulden boot hij voor haar,
        mocht hij ze met hem leiden.
      
      
        In niemand en heb ik geen lust,
        De Wereld wil ik verlaten,
        Mijn ziel is in den Here gerust
        Gaat wandelen uwer straten.
      
      
        Na de Mark wiert zij geleid,
        Te branden aan een staecke,
        Zij boot den Scherprechter haren mond,
        Zij kusten hem aan zijn kaken.
      
      
        Hij stackhet Vuyr in het hout zeer koen,
        Zij riep zo luide: O Here verheven!
        Al die mij deze Tormenten aan doen,
        O Heer! wilt haar vergeven.
      
      
        Zij stond te branden in het vier,
        Zij riep al met verlangen,
        O! Hemelse Vader nu scheid ik van hier,
        Wilt doch mijn ziel ontvangen.
      
    
  