
    
      
        Gij zijt, o Heer, een woonstee voor ons leven,
        Van het voorgeslacht, in het naageslacht, gebleven.
        Eer bergen, door uw woord geboren, rezen,
        Aleerge d'aard, en wereld bragt in wezen,
        Ja eeuwiglijk, van aller eeuwigheit,
        Zijt gij de God vol magt, en majesteit.
      
      
        Gij doet den mens tot brysels wederkeren,
        En zegt, gij zult, o mensen kind, verteren,
        Maar kom eerlang u weder oopenbaaren.
        Want in uw oog gelijken duizend jaaren
        Den gisteren voorbygegaanen dag,
        Ja korter dan een nachtwaak, die men zag.
      
      
        Gij rukt hem weg, als in een stroom verslonden,
        Hij schijnt een slaap. Zelf in syn morgenstonden
        Gelykt hij zoo veranderlijk van wezen,
        Als welig gras, dat des morgens bloeit gereesen,
        Van daauw vervarscht, maar eer het aavond wordt,
        Wel afgesneÃªn, verandert, en verdord.
      
      
        Want wij vergaan, door uwe toorn, in quaalen,
        En schrikken van uw gramschaps heete straalen,
        Wanneer gij al het onrecht, datwe deden,
        Naakt voor u stelt, en, om in het recht te treden,
        Ons heimlik kwaad, en wat zo was misdaan,
        In het scherpe licht uws aangesigts doet staan.
      
      
        Want onze tijd gaat alle daagen henen,
        Door het gloeien van uw grimmig oog bescheenen.
        Als het geen men dacht verdwijnen onze jaaren.
        Het jaargetal, dat wij bedaagd vergaaren,
        Is zeventig, of, zynwe magtig sterk,
        Ons leven heeft van tachtig jaar syn perk.
      
      
        Syn treflikst deel, hoe fier de jeugd mag schynen,
        Is vol verdriets, heeft moeiten in, en pijnen,
        Ook stort het snel, wij vliegen, afgesneden,
        Als bloemen, weg. Wie kent, na eis van reden,
        Uw torens kracht, en al uw gramschaps gloed,
        Met zulk een vrees, als elk u vrezen moet?
      
      
        Leer ons uw toorn ons zoo voor ogen stellen,
        Om onzen tijd van daagen wel te tellen,
        Dat wij een wijs, en deugdzaam hart bekomen.
        Keer weder, Heer, wil uwe gramschap tomen.
        Hoe lange zult gij noch uw knechten slaan?
        Heb eens berouw van het leed hun aangedaan.
      
      
        Versaadig ons, al des morgens, uit dit lijden,
        Met uw genaa, zo zal zich elk verblijden,
        Zo juichen wij, in alle onze daagen.
        Verbly ons naa de daagen uwes plaagen,
        Geef naa het kwaad, veel jaaren tijds, met druk,
        Bij ons gezien, ons nu zo lang geluk.
      
      
        Men zie uw werk, wil het aan uw knechten tonen,
        Uw heerlikheit kom bij hun kinders wonen.
        Het lieflik oog van onzen God, den Here,
        Zij over ons, en hou ons steeds in ere.
        Voltooi gij het werk, dat wij ter handen slaan,
        Ja, Heer, voltooi ons handwerk nu voortaan.
      
    
  