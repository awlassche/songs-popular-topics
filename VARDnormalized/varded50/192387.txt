
    
      
        Oorspronk van alle licht! en wijsheids schatten,
        Van wie afdaalt ‘het geen ‘het schepsel kan bevatten,
        Die al uw werken zaagt van eeuwigheid,
        En van doe af een raad hebt voorgenomen,
        Om schepsels buiten u, te doen voort-koomen,
        Waar over zig uw magt en eer verspreidt.
      
      
        Die g’hebt ontdekt, hoe heilig en regtvaerdig,
        En teffens hoe barmhertig en meewaerdig,
        Gij waart door uwen Geest in uwen Zoon:
        Gedoog dat in hem door dien Geest, o Vader!
        Tot u een dwaas en schuldig schepsel naader,
        En zig vrijmoedig buig’ voor uwen Troon.
      
      
        Ik was als ‘het veulen uit het woud geboren,
        Die blind, vol waan, liep zorgeloos verloren,
        Doe eerst uw licht mijn duisterniss bescheen,
        ‘het Geen in uw Zoon mij ‘s levens weg ontdekte,
        En in mijn geest een lust tot hem verwekte;
        Dies door dat licht mijn blindheids-nagt verdween.
      
      
        Maar schoon gij door dien Geest mij op deed klaaren
        Uw licht, ik ben nogtans zo onervaaren,
        Zo dom en dwaas in uwe waarheids-leer,
        Nog heeft zelfs-waan van wijsheid mij bedrogen;
        Ei rukt de schellen van mijn duist’re ogen!
        Uw Geest dat zwakke licht in mij vermeer.
      
      
        Wilt d’oogen mijns verstands tot u gewennen,
        Leert mij uw wezen en volmaaktheid kennen,
        Zoo als g’uw Naam in Jezus, door het woord
        Des Evangeliums hebt doen ontvouwen,
        Op dat ik in zijn licht, uw licht aanschouwen
        En kennen mag, en gaa in kennis voort.
      
      
        Leert mij verstaan uw zuiver welbehaagen,
        Leert mij, hoe ik mij tot uw eer zal draagen,
        Uw wet zij mijn beseffing nagt en dag,
        Uw woorden laat mijn Leeraars zijn en raaden,
        Op dat mijn voet, verstandig op de paaden
        Des levens, steeds naar boven treden mag.
      
      
        Uw Euangely-weg doe mij begrijpen,
        En als mijn schuld komt ‘het zwakke hert benijpen,
        Leer mij, op nieuws, naar ‘het bloed van Jezus gaan:
        Als ik mijn onmagt zie, doe door uw straalen
        Mijn ziel verstaan, hoe uit hem kragt te haalen,
        En door zijn kragt mijn haaters te weerstaan.
      
      
        Doe uw beloften, die alleen en t’zaamen
        Zijn in den naam van Jezus, Iaa en Amen,
        Mij kennen, in haar trouw en dierbaarheid,
        Op dat ik die gelooviglyk beséffe,
        En naar ‘het beloofde goed mijn ziel’ op-héffe,
        Tot gij de kragt daar van in mij uitspreidt.
      
      
        Mag ‘het zijn, vergun mij Algenoegzaam Here!
        Ene klaar begrip van uw voorzeggings-leere,
        Dat ik uw waarheid, in haar vast verband,
        En Goddelijk’ onfeilbaarheid bekenne,
        Mij ter naa-speuring van dat licht gewenne
        Met een zagtmoedig en bedaard verstand.
      
      
        Op dat ik zie het oogmerk der Profeten,
        En ‘het pit en merg der prophety mag weten,
        De Christus, die daar klaar word voor-gestelt;
        Op dat ik zie, wat zegening en roeden,
        Wat troost in ‘het heftigst van des vijands woeden,
        Zijn volk al eeuwen lang word voor-spélt.
      
      
        Vertoon mij het geheim der offeranden,
        Die op den Brand en Reuk-altaaren branden,
        Dat ik in scháduwen het lichhaam zie,
        En in der Priest’ren-dienst aanschouw de pligten,
        Die Priesters van het Nieuw-verbond verrigten,
        Tot zig mijn ziel als Priester u aanbiê.
      
      
        Laat mij uw Naam en deugden-roem vertellen,
        Terwijl mij hier de Zondaars nog verzellen;
        Vermeerder mijn talent, maak mij bekwaam,
        Om die u nog niet kennen, te ontdekken,
        En die u kennen, vuurig op te wekken,
        Tot liefd’ en tot verering van uw Naam.
      
      
        Voor al, gun mij, dat ik regt mag door-gronden
        Mijn hert, zoo diep en boos, dat nest der zonden,
        Uw licht ontdek deszelfs verholen list,
        Leert mij alzo mij zelven regt beproeven,
        En nooit in ‘het doden van mijn lust vertoeven,
        Hoe sterk van drift of schoon van schijn vernist.
      
      
        Leer mij de arglistigheid des Satans wikken,
        Dat zijn omleidingen mij nooit verstrikken,
        Gun dat ik waakzaam en met ernst weer-staa
        Al zijne pijlen, zoo gescherpt en vuurig,
        Geev’ mij ‘het verstand, dat ik in strijd geduurig
        Volhard’, tot hem uw hand voor mij neer-slaa.
      
      
        Leer mij des wêrelds list en dwanglandyen,
        Haar vals gevlei en wreede tirannyen
        Zo kennen, dat ik haar nog min nog vrees,
        Maar ongestoord, u lieve en vertrouwe,
        En staadig uwe min en magt beschouwe,
        Die mij van ‘s wêrelds lust en schrik genes.
      
      
        Dit alles heb ik ganselijk van noden,
        Gij hebt dit al ten ruimsten aangebooden
        In Christus, als gij dien tot wijsheid geeft:
        Laat mij tog van dien Opper-leraar leren!
        Dan zal mijn duisterheid in licht omkeren,
        Dan zie ik door zijn licht dat in mij leeft.
      
    
  