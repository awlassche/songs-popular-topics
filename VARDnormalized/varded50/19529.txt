
    
      
        NEptunus is verheugt,
        En Thetis springt van vreugd,
        De Nymphen en Najaden
        Die komen cier'lijck voort,
        In alsulcke gewaden
        Als het nu wel behoort.
      
      
        En Hijmen als een man,
        Die steekt de tortsen an,
        En ciert de Bruylofts-kamer,
        Pan laat zijn Fluytjen gaan,
        Nu veel aengenamer
        Als hij wel heeft gedaan.
      
      
        Juffertjen zoete sus,
        Ik moet een met een kus
        Op uwe lipjens stranden,
        De Bruygom gaat ons voor,
        Tsa, tsa tsa vat de handen,
        Volgt hem op het spoor.
      
      
        Bruidegom, tot besluit,
        Wij laten u de Bruyt,
        Gij zult het t'saem wel klaren,
        Keren wij na de Zaal;
        Ei! laat zien hoe varen
        Des Roemers al-te-mael.
      
      
        Ik vatter eentjen an,
        Hei! waar is de kan?
        Kameraad het zal u gelden,
        Ik brengt u schoontjens uit,
        En dat op de gezondheid
        Van Bruygom ende Bruyt.
      
    
  