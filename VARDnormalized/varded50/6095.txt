
    
      
        Naar den opganck der Zonnen klaar
        Doe Christus nu verrezen waar
        Hebben specerien gekocht
        Dry Marien en het graf bezocht.
        Alleluia, Alleluia, Alleluia.
      
      
        Dus gaend' in liefde niet verkout
        Spraken onder haar gans benout,
        Wie zal ons nu wentelen af
        Den zwaren steen al van het graf ?
        Alleluia, Alleluia, Alleluia.
      
      
        Groot wonder zij vernomen daar
        Den steen daar van gewentelt waar,
        En sagen een Engel bereet
        Blinckend' en schoon met wit ghecleet.
        Alleluia, Alleluia, Alleluia.
      
      
        Den Engel sprak, gij vrouwen goed
        Weest niet bevreesd sijt wel gemoet,
        Gij zoekt Iesum met droefheid groot
        Hij is verrezen van der dood.
        Alleluia, Alleluia, Alleluia.
      
      
        Komt ziet tot meerder zekerheid
        Die plaats daar hij in was geleid,
        Maar gaat tot zijn Discipels voort
        Verkondigd haar dit zoete woord.
        Alleluia, Alleluia, Alleluia.
      
      
        Maar eerst brengt Petro dit bescheid,
        Die treurt en zijne sond' beschreyt,
        Hij zal na zijn beloften zaan,
        Voor haar in Galileen gaan.
        Alleluia, Alleluia, Alleluia.
      
      
        Haar hert met blijdschap was bevaen,
        Zij gingen heen na zijn vermaan,
        En hebben na het Engels gezicht,
        Haar boodschap metter haast verricht.
        Alleluia, Alleluia, Alleluia.
      
      
        Gelooft, geÃ«erd, gebenedijt,
        Moet wezen nu en alle tijd,
        Jezus die all' des doodes macht
        Verrijsend' heeft tot niet gebracht.
        Alleluia, Alleluia, Alleluia.
      
      
        Met blijdschap en met zoeten toon,
        Zij God geloofd in s'Hemels troon,
        En in de gansche wereld vrij,
        Laat nu klingen des melody.
        Alleluia, Alleluia, Alleluia.
      
      
        Die Engelen Choren, Cherubin,
        Heyrcrachten, Tronen, Seraphin,
        Die Engels schier zonder getal,
        Zingen met vreugd en groot geschal.
        Alleluia, Alleluia, Alleluia.
      
      
        Op Orgels, Cyters, snarenspel,
        Herpen, Trompetten, Zinken hell',
        Wordt schoon ghespeelt, en met praktijk
        Wordt nu gezongen in het Muziek.
        Alleluia, Alleluia, Alleluia.
      
      
        Op aardrijk alle Christenheid,
        Tot vreugd eendrachtig is bereid,
        En u ter eren zingt en spelt,
        Van groot en kleinen wordt gekweld.
        Alleluia, Alleluia, Alleluia.
      
      
        Wij bidden u verwinner zoet,
        Dat gh' ons vrolijk verrijzen doet,
        Brengt in het Hemels Ierusalem,
        Daar wij zingen met luider stem.
        Alleluia, Alleluia, Alleluia.
      
    
  