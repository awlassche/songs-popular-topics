
    
      
        O God, neem mijn gebed ter oren,
        Verberg u niet, maar wilme horen,
        Mijn diep gesmeek is al te klagtig.
        Zo merk op mij, en antwoord mij,
        Ik peins geduurig wat ik lij,
        Misbaare zeer, en tiere magtig.
      
      
        Want des vijands stemme gaatme laaken,
        En het godloos volk kan zich vermaaken,
        Dewijl het mijn geest, van angst, doet kwijnen,
        Men schuift veel onrechts vals op mij,
        En derft, uit haat, in raasery,
        En toorne, tegen mij verschijnen.
      
      
        Ik lij, in het midden van mijn harde,
        Een smart, gelijk een baarens smarte,
        De doodschrik viel op al mijn leden.
        De vrees, en beving kwam mij bij,
        En grouwelen bedekken mij,
        Dies zeg ik, vol van bangigheeden:
      
      
        Och kon mij iemand vleugels geven,
        Om, als een duive, weg te zweven!
        Ik vloog hier ergens met die schachten,
        Nam mijn verblijf in struik, en heg,
        Of, ziet, ik swurf veel verder weg,
        En ging in een woestijn vernachten.
      
      
        Ik zou, eer deze drift van winden,
        En woede stormen mij verslinden,
        Mij haasten, om die ras t'ontkoomen.
        Verdeil hun tong, verslind dien raad,
        Want, Heer, ik zag de stad, en staat,
        Van twist, en wrevel, ingenomen.
      
      
        het Zij dag, of nacht, steeds gaan die vloeken
        Hun muuren om, op al hun hoeken.
        Het onrecht is daar toegelaaten,
        En overlast, en schendery
        Zijn binnen op hun markten vrij,
        Bedrog, noch list wijkt van hun straaten.
      
      
        Geen baare vijand hoontme daagliks,
        Dat waar mij anders iet verdraagliks,
        Geen van mijn haaters doetme zorgen,
        Noch maakt zich heden tegen mij
        Tot zoo een grootsche weerparty,
        'k Had anders mij voor hem verborgen.
      
      
        Maar gij, o mens, die zoo mij schendde,
        Waart mijns gelijk, mijn best bekende,
        Mijn leidsman, dien ik dorst berrouwen,
        Mijn zoeten heimraad, voor, en naar,
        Met wien ik, in der vromen schaar,
        Te saam Gods huis ook ging beschouwen.
      
      
        De dood, als schuldheer, moetse haalen,
        En levendig ter hel doen daalen,
        Dewylse, waarse zich vergaaren,
        Inwendig vol van boosheit gaan.
        Maar ik roep God, mijn heiland, aan,
        Dies zal de Heer mij wel bewaaren.
      
      
        Ik bad des aavonds, en des morgens,
        En klaagde des middags ook, vol sorgens,
        Hij horende mijn stem misbaaren,
        Heeft mijne ziel in vree verlost,
        Want niemand mij eens naadren kost,
        Schoon vele mijn bestryders waaren.
      
      
        God hoorde wat ze mij verweeten,
        En zal, als al van ouds gezeten,
        Hun dies, door plaagen, antwoord geven,
        Dewijl men van dat kwaad geslacht
        Gans geen verandering verwacht,
        En het doch niet wil godvruchtig leven.
      
      
        Die schender leit, als met twee poten,
        Syn handen aan syn vreegenooten,
        Ontheiligt zijne trouwverbonden.
        Syn mond is wonder zoet, en glad,
        Ja gladder dan een botervat,
        Maar krijg werd in syn hart gevonden.
      
      
        Syn woord schijnt oli, en noch sachter,
        Maar geen bloot zwaard kwetst onverwachter.
        Gij, die oprecht zijt voor Gods ogen,
        Werp op den Heer uw zorg voor al,
        Hij, die u onderhouden zal,
        Zal nooit uw wankeling gedogen.
      
      
        O God, gij werpt die het zoo verkerven
        In putten, die hun ziel verderven.
        Een bloedsiek man werd afgehouwen,
        Wie met bedrog syn daagen slyt,
        Haalt niet syn halven levenstijd,
        Maar ik blyf mij op u vertrouwen.
      
    
  