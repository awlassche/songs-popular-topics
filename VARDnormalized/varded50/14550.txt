
    
      
        IErusalem gij schone stad,
        Hoe staat gij Bruid in mijn behagen,
        Mijn ogen maakt gij dik zo nat,
        Mijn herte doet gij na u jagen.
        Mijn ogen maakt gij dik zo nat,
        Mijn herte doet gij na u jagen.
      
      
        Want boven alle schoonheid schoon
        Zijt gij van buiten en van binnen,
        Zo dat tot uwen lof ydoon
        Noch mensen zijn, noch Seraphinnen.
        Zo dat tot uwen lof ydoon
        Noch mensen zijn, noch Seraphinnen.
      
      
        O gulde Zon, o silv're Maan,
        O Sterr'kens blinckend' als robijnen,
        Maar die daar binnen eens kost gaan,
        Veel Zonnen soud' hij vinden schijnen.
        Maar die daar binnen eens kost gaan,
        Veel Zonnen soud' hij vinden schijnen.
      
      
        Schoon Vaderland, schoon Vaderland,
        Gods aller triumphantsten throone:
        In u is rijkdom abondant,
        O zalig die u krijgt ten loone.
        In u is rijkdom abondant,
        O zalig die u krijgt ten loone.
      
      
        Uwe mueren zijn van goude fijn,
        Bestroyt met peerlen zijn uwe straten,
        In u en is geen Sonne-schijn,
        Want gij schijnt zelver boven maten.
        In u en is geen Sonne-schijn,
        Want gij schijnt zelver boven maten.
      
      
        Hoe schoon blinckt daar den diamant,
        Hoe soetkens lachen de saphieren,
        Ook den karbonkel triumphant
        Geeft licht in duysentich manieren.
        Ook den karbonkel triumphant
        Geeft licht in duysentich manieren.
      
      
        Tapijtsery en is er niet,
        Dit zijn Hierusalems tapijten:
        De motten doense geen verdriet,
        Den tijd en kanse ook niet slijten.
        De motten doense geen verdriet,
        Den tijd en kanse ook niet slijten.
      
      
        Och schoon Sion mijn liefste lief!
        Gij hebt berooft alle mijn zinnen:
        Maar dezen roof doet mij gerief,
        Nu zal ik u alleen beminnen.
        Maar dezen roof doet mij gerief,
        Nu zal ik u alleen beminnen.
      
      
        Dus roept mijn ziel', o Heer wanneer,
        O wanneer zal ik van hier scheiden!
        Naar u zo haak ik even zeer,
        Al wilt het vlees mij ne'erwaerdts leiden.
        Naar u zo haak ik even zeer,
        Al wilt het vlees mij ne'erwaerdts leiden.
      
      
        Ik ben hier in het tranen-dal,
        Den hogen Thabor is daar boven:
        Och laat mij met u vrienden al
        Uwe Majesteit eens zalig loven.
        Och laat mij met u vrienden al
        Uwe Majesteit eens zalig loven.
      
    
  