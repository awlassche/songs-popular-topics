
    
      
        O Jesus! liefste Heer!
        Mijn hert begeert zo zeer
        Gestadig u te minnen,
        Druk dan mijn lieve vriend,
        Uwe liefde in mijn sinne,
        Uit liefd' en onverdiend.
      
      
        O mijn Emanuel!
        Dat ik u hierom quel,
        Geschied door groot begeren.
        Mijn Ziele is gewondt,
        En is schier niet te keren,
        Tot dat zij kust uwe mond.
      
      
        Wel dan, mijn waarde vriend,
        Mag dit mij zijn verlient?
        Mag mij des troost gebeuren?
        Ik zal zo lustig Heer!
        Vrolijk, en zonder treuren,
        Dit roemen, tot uw eer.
      
      
        Druk dan uw zegel neer,
        Mijn alderwaerste Heer!
        Op mijn begerig herte.
        Mijn alderliefste lief!
        Versoet doch mijn smerte,
        Door enen Minnebrief.
      
      
        O Liefde van Gods liefd',
        Uwe liefd' in het herte griefd,
        En druckse in mijn zinnen,
        O Lam! voor Godes Troon,
        Mocht ik dees' schat gewinne,
        Gewis ik had de Kroon.
      
      
        Gij dan mijn Bruidegom,
        Mijn alderliefste, kom,
        En wilt mijn hert bestralen,
        Laat uit uwe Hemel-sael,
        Uwe gloed en vlamme dalen,
        Ei doe mij dit onthaal.
      
      
        Och dat uwe liefde kwam!
        En settent in de vlam,
        En deed het lustig branden.
        Wat eertijds kout en stijf,
        Te traag, te slap van handen,
        Zeer weinig had om het lijf.
      
      
        Dit soud', zo wel van smaak
        Mij wezen, het grootst vermaak,
        Ik sou het niet anders wensen,
        Als reine liefd' in het hert,
        Kreeg ik dit, nietig Mense,
        Ik was bevrijd van smert.
      
      
        Dus roep ik voort, en voort,
        Mijn alderliefste hoort!
        Wilt mij uwe liefd' toevoegen:
        Mijn zeer begerig hert
        Heeft anders geen genoegen,
        Maar blijft vast in de smert.
      
      
        Mijn Jesus! mag het zijn,
        Verhoor de beden mijn,
        Zie aan mijn innig zuchten.
        Blijft staan, en nu verschijnt,
        En wilt niet langer vluchten,
        Eer dat mijn hoop verdwijnt.
      
      
        Tree toe, geef mij de hand,
        Uw geest tot onderpand,
        Mijn vriend laat mij u kussen:
        Laat ik mijn hertz begeer
        Door liefd' met u eens blussen,
        Mijn uitverkoren Heer!
      
      
        Och! mocht dat eens gezien,
        Hoe souw mijn hert opvlien!
        Hoe zoudt het staan te lonken?
        het Sou zijn als in de brand,
        In vuur, in vlam, in vonken,
        Uytsiend' na het Vaderland.
      
      
        Dus singh ik voor het slot,
        Mijn vriend, mijn Heer, mijn God,
        Ei wilt mijn bee verhoren,
        Uwe liefd' in het herte prent:
        Laat ik niet gaan verloren,
        Tot aan mijn levens endt.
      
    
  