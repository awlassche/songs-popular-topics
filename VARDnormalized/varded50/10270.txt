
    
      
        Het aardrijk en de zee, vissen in de stromen,
        Het ongetemde vee, dat door de bossen swiert,
        En het tedere ghediert
        Betreurt mijn droeve staat, waar in ik ben gekomen.
      
      
        Geen Satyr op het veld in zijne lust-prieelen
        Ons enig deuntjen schenckt // en Pan dor mijn verdriet,
        Beweegd, vergeet zijn Lied,
        Mijn Laura zit alleen om mijn verdriet te kwelen.
      
      
        De schichten die mijn borst verstoppen, en versmoren
        Die loos is zonder hulp, in haar bewuste stoep,
        Dies of ik smeeckend' roep,
        Zij stiert mijn klachten weg, en stopt haar wreede oren.
      
      
        Haar overstaelde hart, met wreedheid gants bevangen
        Aenschout mijn drofheyt wel, en ziet het lijden aan
        Maar zonder acht te slaan,
        Keert hare preutsche tret, en volgt haar oude gangen.
      
      
        Ach Laura onbevlekt, zo 'k ongetroost moet blijven,
        Doorsteeckt mijn teder hart, dan is mijn smart gedaan,
        En als gij het hebt bestaan,
        Laat op mijn nare Graft des droeve versen schrijven.
      
      
        Hier leidt de Minnaers proef, die het jong-bejaarde leven
        Op offerde de Goon, dat vrije wil gebood
        En liever zag de dood.
        Als dat het ene hart het ander sou begeven.
      
    
  