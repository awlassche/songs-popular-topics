
    
      
        WAtmagh? ei zeg! wat mag 'et wezen,
        Dat hij, die and'ren kan genezen,
        Door voorschreven Artsenij,
        Die hoofd en borst en buik en leden,
        In wendig en uitwendigheden,
        Geeft voor te helpen, uit de lij;
      
      
        Die snelle lopen, bange boortzen,
        SwaarmoedigheÃªn en heete koortzen
        Te bannen weet, hoe komt, dat hij
        Zoo arrem wordt van raat gevonden,
        Tot heling van zijn eigen wonden?
        Hoe komt? ei zeg! hoe komt dit bij?
      
      
        O! wat een stof tot droevig klagen!
        Heeft de aarde bloem nocht kruit gedragen,
        Die heilzaam zijn, voor liefdes wond?
        Kan al de konst der Medicijnen
        Een minnend harde, van zijn pijnen
        En ziekte, maken niet gezond?
      
      
        Helaas! dan leven, vol ellenden!
        Waar zal hij dan, om hulp, zich wenden,
        Dien Min een wond, ter borst, in ziet?
        Is al zijn toevlucht, in het och armen!
        In het diep verzuchten, deerlijk karmen?
        Helaas dan leven, vol verdriet!
      
      
        VOor Min en is geen Kruit gewassen.
        Zij wil op Doctors raat niet passen,
        En op Aptekers tuig niet meer.
        Zij is niet schuw voor Diaeteren,
        Voor Aderlaten, oft Purgeren,
        Niet voor de Zetpil nocht Clijsteer.
      
      
        Haar helpt geen bitter Apozema,
        Geen lieflijk Julep, nocht Tragema,
        Geen zweetuitdrijvend Mithridaat,
        Geen Bolus, Slikpot, Pil, oft Balsem,
        Geen Cardobenedict, nocht Alsem.
        Bij Doctors haalt geen Minnaars baat.
      
      
        O neen! hier is geen stof tot klaghten,
        Al staat van Kruit geen heul te waghten,
        Het venijn der Minn' heeft tegengift.
        Bij Doctors is geen troost te vinden,
        (Het is waar) maar wel bij die beminden,
        Die het voorwerp zijn van onze drift.
      
      
        Men bezig hier maar zuikre woordtjes,
        (Die zijde ziels en sinnenkoordtjes)
        Op de oogenwenk gedienstigheit,
        Gemengd met quikjes en met kluchjes,
        Met aardigheitjes en genuchjes,
        Terwijl men smeekt en bidt en vleit.
      
      
        DUs wist 'er,... mee te leven.
        Hij toont zich hier niet min bedreven,
        In de Artsenij van zijne min,
        Als in het genezen van de qualen.
        Hij weet zijn eigen hulp te halen,
        Uit kwetsing van zijn Juffers zin.
      
      
        Hem rest, haar wonden weer te helen.
        Maar niet, met Doctors rol te spelen:
        Min fluit Aptekers waren uit.
        Hier zijn maar nodig die secreten,
        Die Maagden niet, als duister, weten,
        En moeder maken van een bruit.
      
    
  