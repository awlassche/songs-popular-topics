
    
      
        KOm nu Vryers, kom nu Vrysters,
        Kom, hoe elk u noemen mag,
        Kom nu Vossen, kom nu Lysters,
        Kom nu vrij maar aan den dag.
        Kom elkander onderschraagen;
        Trek nu saamen ene lijn.
        De een zal de ander niet beklaagen:
        Kom ik zal uw rechter zijn.
      
      
        Aapen zullen dan wel luizen.
        Vossen krijgen dan een gat.
        Katten zullen leren muizen.
        Huizen raakken aan een kat.
        Haasen zwemmen dan in soussen.
        Oorlog word verkeert in vreê.
        Benen pronkken met de koussen.
        Messen steektmen in de scheê.
      
      
        Paarden krijgen Hengste-speenen,
        Cyters krijgen toon en kwint.
        Koussen trektmen aan de benen.
        Wiegen vultmen met een kind.
        Koeien zullen niet meer loeien.
        Kaarens geven room en hui.
        Landen zal een ploeg vermoeien.
        Klapper-werkken worden lui.
      
      
        Ruiters raakken dan aan paarden,
        Officieren aan een lans.
        Bokken aan de klaauw en baarden.
        Kerkkemissen aan een dans.
        Kerkken draagen dan haar torens.
        Lijfland krijgt een guarnisoen.
        Hinden pochchen op haar hoorens.
        Hoenders zullen eyers broên.
      
      
        Haanen treden Hen en Kiekken
        Nachtegaalen soekken het bos.
        Doctors helpen dan de siekken.
        Water krijgt dan baars en pos.
        Keegel-perkken geven keegels.
        Rammen lopen met de Bel.
        Maayers swaayen dan de fleegels.
        Duivels raakken aan een Hel.
      
      
        Weergunst doet dan gunst beklijven,
        En de Bok krijgt smaak in het Zout.
        Niemand zal dan Vrijster blijven,
        Noch de Vryers ongetrouwt:
        Stuur dan niet na vreemde orden,
        Nu dit goed hier nodig is.
        Holland word het ruyge Noorden.
        Holland word een Keulse Mis.
      
    
  