
    
      
        Als ik van ramp wierd aangegrepen,
        Als ik mij zag alom benepen
        Heb ik tot mijnen God geropen,
        En zijn gehoor ging voor mij open:
        Nu vind ik mij van valse tongen
        Beloogen, en mijn eer besprongen,
        Des roep ik weer, bewaar mij, Heer,
        Dat mij haar valsheid niet en deer.
      
      
        Wat kan een valse tong niet stoken?
        S’is erger als vergifte poken,
        Als het moorders mes en priem en stijlen;
        S’is scherper als gezwinde pijlen
        Die snorren gaan van pees en bogen
        Met sterke handen ingetogen.
        Zij brand meer als genever doet
        Wanneer hij is in volle gloed.
      
      
        Och, waar toe is het met mij gekomen!
        Ik heb uit nood de vlucht genomen,
        En moet gaan sukkelen, en zweven,
        En in der vreemden landen leven:
        In Mesech en in Kedars hutten
        Moet ik gelijk een balling dutten.
        Ach, ik heb al te lang verkeert
        Met volk dat gene vree begeert!
      
      
        Ik wens de vree in mijne dagen,
        Maar ik en kanse niet bejagen;
        Wanneer ik reppe van de vrede
        Zo maakt zich elk ten oorlog rede.
        Ik zoek in rust en vree te leven
        Maar ik en kanse mij niet geven,
        Want als ik spreeck van vree en rust
        Zo werd van hen ten krijg gerust.
      
    
  