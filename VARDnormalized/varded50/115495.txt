
    
      
        ACh Hemel scheurt u Nacht-gordijn:
        Ach Zon en Mane, laat uw stralen
        Niet weder op mijn snoode trein,
        Uit u Lasueren Hemel dalen.
      
      
        Ach Hemel-vocht ontreckt mij dâ€™Aert,
        Och Boom en Bloempjes wilt u buigen;
        Komt Water-beeckjens, lief en waart,
        En weest van mijn misdaad getuigen.
      
      
        Want ik beken, het is mijn schuld;
        O Goon! helpt mij mijn straffe dragen,
        Want ik moet lijden met geduld
        Het schempen van mijn naaste Magen.
      
      
        Den enen zeid, gij vuyle Hoer,
        Gaat na uw eersten Dryer keren,
        En noch daar boven wil mijn Moer
        Mijn met stok-slagen gaan vereren.
      
      
        Mijn Vader is toornig en gram
        Dat ik den tweeden heb verlaten,
        Nu zit ik met mijn kleine Lam,
        Een ieder heeft genoeg te praten.
      
      
        Den derden, daar mijn hoop op stond,
        Heeft God den Here mij ontnomen,
        En ik ben op een losse gront,
        O Goon! wat zal mij over komen?
      
      
        Mijn Lief, mijn waarde Lief is dood,
        En ik ben Moeder zonder Vader,
        De Aarde heeft hem in haar schoot,
        Komt Speel-genootjens treurt te gader.
      
      
        Wilt u gaan kleden in den Rouw,
        Wilt wenen, klagen, huilen, zuchten
        Over mijn liefste Lief getrouw;
        O God! waar zal ik henen vluchten?
      
      
        Komt felle Dood, en spart mij niet,
        Komt, spant uw boog, en wilt mij schieten;
        Komt haalt mij uit dit zwaar verdriet,
        Komt, laat ik eens uw gunst genieten.
      
      
        Komt ook mijn kleine lieve Lam,
        Komt helpt u moeders leed beklagen;
        Komt felle Dood toont u eens gram,
        En laat dit Lichaam mee weg dragen.
      
      
        Oorlof gij jonge Maagden al,
        Wilt een voor al jou trouwe houwen,
        Want God u anders straffen zal,
        Dat moogt gij vrij van mijn vertrouwen.
      
    
  