
    
      
        God sprak die in mij stelt zijn zinnen,
        Die zal mijn woord' bewaren klaar,
        Den Vader zal hem weder minnen,
        Die recht mijn woord zal kennen waar.
      
      
        Wij zullen tezamen bij hem komen,
        En wonen in zijn goed gemoed;
        Maar wie het versmaad die mag wel schromen,
        Want hij geen liefde aan mij doed.
      
      
        Wat ik spreek zijn mijn Vaders woorden,
        Die mij tot u gezonden heeft,
        Al wat gij ooit hier van mijn hoorden,
        Is zijn wil die hier boven leeft.
      
      
        Mijn woord hebt gij van mij vernomen,
        Noch bij u zijnde over al,
        Maar Gods Geest trooster zal haast komen
        Die het u te recht al leren zal.
      
      
        Ik schenk u heden nu mijn vrede,
        Ik laat mijn vrede bij u zijn,
        Niet als de wereld die deelt mede,
        Want dat maar vrede is in schijn.
      
      
        En laat u harten niet ontstellen,
        Noch wilt niet vrezen nu hierom,
        Gij hebt gehoord nu mijn vertellen,
        Ik ga en kome wederom.
      
      
        Zo gij mij lief had al te gader,
        Gij soud'voorwaerlijck wezen blij,
        Om dat ik ga tot mijnen Vader,
        Die meerder is als ik nu zij.
      
      
        Ik heb u dit al toe geschoven
        Voor gij nu ziet dat dat geschiet,
        Op dat gij als dan moogt geloven,
        Wanneer gij dit geschieden ziet.
      
      
        Nu zal ik met u niet meer spreken,
        Den Prinse dezer wereld komt,
        In mij en vind hij geen gebreken,
        Daarom zal hij dan staan verstomt.
      
      
        De wereld zal dan ook wel weten,
        Dat ik den Vader recht bemin,
        Al dat hij mij ooit heeft geheten,
        Dat doen ik al na zijnen zin.
      
    
  