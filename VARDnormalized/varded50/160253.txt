
    
      
        EEn mense van natuur,
        Is wel bekwaam om ieder Land, en Stad,
        Door neerstelijk bestuur,
        Te doen vervullen, met rijkdom, en schat,
        Maar kan niet vaten in zijn gemoed,
        Hoe men moet winnen het hoogste goed.
      
      
        En wat komt hem te baat,
        Dat hij al in het bezit verkregen heeft
        Rijkdom, en eer, en staat,
        Die hier de wereld aan haar beminders geeft,
        Zo hij de Wereld voor de Hemel kiest,
        En dan ten lesten die beide verliest?
      
      
        Wat is het, of iemand zeylt
        Tot aan het einde van den Oceaan?
        En alle gronden peylt,
        En weet de wereld geheel rondom te gaan?
        Zo hij met enen niet verstaat,
        Wat weg ten Hemel binnen gaat?
      
      
        En of een Krijghs-man ook
        Door hem de gantse wereld beven doet,
        En blaast staegh vuur, en rook:
        Indien hij zelf in zijn verwoest gemoet,
        Zijn eigen driften niet en bevecht,
        Zo blijft hij dan noch een Satans knecht.
      
      
        Dies is in Land, noch Stad,
        Schoon dat ze zijn vervult met machtig goed,
        Geen kostelijcker schat,
        Als het woord dat God ons nu heden schenken, doet,
        En van den Hemel hier gestiert,
        Ons Land daar mee op het hooghst' versierd.
      
      
        Het wijst ons het hoogste goed,
        En ook den weg, op welke men daar gaat:
        En ook hoe ieder moet
        Hem dragen in zijn wereldlijcken staat:
        En wat voor plichten in elk geval,
        Hij aan de mensen, en God, doen zal.
      
      
        Wilt gij van nu aan voort,
        Den zegen op onze Landen trekken ne'er,
        Zo draagt u na het woord,
        Dat van den Hemel komt van God de Heer:
        Dan wordt de wereld zegen bereid,
        En voor u zelfs de zaligheid.
      
    
  