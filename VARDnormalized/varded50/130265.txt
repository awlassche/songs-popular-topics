
    
      
        ‘Ach Aldersoetste hart, mijn ziel en leven,
        Ik bid, neemt dog eens op mijn klagen agt.
        Ei, wilt mijn het lieve Ja woordje geven
        Daar ik zo langen tijd heb na getragt,
        Mijn Uitverkoren,
        En stilt uw toren,
        En wilt dog horen
        Na mijn droeve klagt.’
      
      
        ‘Wel lieve Beuling,   wat sou het dan wezen
        Als ik jou Troutje kwam te nemen an?
        Dan hoefden ik voor geen hartzeer te vrezen,
        Want gij sou het mij dan genoeg doen an.
        Loopt heen, jou sotje,
        het Karmelks potje
        Sou zijn mijn lotje:
        Dat staat mijn niet an.’
      
      
        ‘Stelt dog u hert gerust, ik kan wel winne
        Tien stuivers daags, dats geld in overvloed.
        Ag hartje Lief, wilt u dog wel verzinnen.
        Daar is geen zwarigheid, weest wel gemoed.
        Verhoord mijn kermen,
        Wilt u ontfermen
        En mijn omermen,
        Ag, mijn Engel zoet.’
      
      
        ‘Dat klein gewin dat heb ik wel van noden
        Om bij de Koffie en Thee te zijn.
        Ik hou veel van gebraden en gezoden
        En ook wel van een lekker glaesje wijn.
        En lang te slapen
        En vreugd   te rapen.
        Wilt niet vergapen
        U, Jonkman, aan mijn.’
      
      
        ‘Ik zal mijn best doen en staag voor u werken,
        Bij dag en nagt. Ik bid, weest maar gerust
        Dat gij uw lieve hartje wel zal sterke:
        Eten en drinken het geen dat gij maar lust.
        Wilt dog ontvangen
        Op uwe wangen,
        Met groot verlangen,
        Uit liefde een kus.’
      
      
        ‘Neen Monsieur pover, dat en sou niet lukken.
        Wij moeste wis en zeker op den Boer,
        Het eerste Jaar de poort al uit om stukken.
        Loop, gek, ik gooi het liever in het rumoer.
        Ei, staakt jou wenen,
        Verbint jou scheenen,
        Jou rotte Benen,
        En loop naar Jou Moer.’
      
      
        ‘Wel spijtig   Meisje, het kon jouw wel berouwen
        Dat gij mijn trouwe min nu zo veragt.
        Gij kont in korten tyt uw Hoofd wel klouwen
        Wanneer de zaak zal zijn te laat bedagt.
        Vrede,   Godinne:
        Ik stel mijn zinnen
        Voort van het minnen
        En zeg goeden nagt.’
      
      
        ‘Ja, gaat vrij heen, gij zult mijn niet bekoren.
        Daarom bij tijds dog na een ander ziet.
        Dat gatie, lieve vriend, zult gij niet boren,
        Jou haring, lieve bloed, die braat hier niet!
        Weg, droge Zander,
        het Moet syn een ander
        Want gij en kander
        Mijn dog helpen niet.’
      
    
  