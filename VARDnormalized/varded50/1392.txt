
    
      
        HEt waeyt een windeken koel uit den Oosten,
        Hoe lustig staat het groene wout,
        De Vogelkens zingen, wie zal mij troosten
        Vrouwen gepeins is menichfout.
      
      
        Ik wil mij zelver eens gaan vermeyden
        Aldaar de liefste te wonen plag,
        Ende denken op den tijd voorleden,
        God geve de liefste goeden dag,
      
      
        Ik was een Klercxken, ik lach ter scholen
        Den rechten weg hebbe ik gemist,
        Schone jonge Vrouwen deden mij dolen
        Weder te keren dat dunkt mij best.
      
      
        Dit heffe ik op, dat wil ik vaten,
        Al om de alderliefste mijn,
        Drink ik mij dronken, drinkt gij bij maten
        Dat u misquame daar waar mij leed.
      
      
        Noch weet ik een Liefken uitverkoren,
        Daar waar ik alzo geerne bij,
        Wat ik minne t'is al verloren,
        Kranken troost zo geeft ze mij.
      
      
        Al op een hoek van dezer straten,
        Daar woont zo proper meysken fijn,
        Daar zal ik noch een nacht bij slapen,
        Of Kraai en zal geen Vogel zijn.
      
      
        Rijk God mocht ik den dag noch leven,
        Dat zij mij minde, ende ik haar niet,
        Zo sou mijn Herteken in vreugde leven,
        Dat nu leit in zo zwaar verdriet.
      
      
        Nu is dat Lot op mij gevallen,
        Daar ik een kanse af wachten moet,
        Aylacen ik en heb geen troost met allen
        Dan altijd druk en tegenspoed.
      
    
  