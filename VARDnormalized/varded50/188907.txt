
    
      
        VErheft uwe hert, ontsluyt uw oor,
        O Zondaars! in u zelfs verloren;
        Om Gods beraamden Raad daar voor,
        Tot uwe behoudenis horen.
      
      
        God heeft de Wereld in zijn Soon
        Met zich verzoend en hare schulden
        Niet toegerekent haren loon;
        Om dat de Borge die vervulde.
      
      
        God heeft dat Zoen woord aan zijn Knegt,
        Gelijk een schat in aarde vaten,
        In het hert en in de mond gelegd,
        Om uwe Zielen te bepraten.
      
      
        Elk Leraar, dien u Jesus zond,
        Is een gezant van zijnen wege,
        Als of God bade door zijn mond
        Mijn bidden u ter zoen bewegen.
      
      
        Komt gij mij bidden, lieven Heer,
        Uw bidden is meer als gebieden:
        Ik bidd u dan van herten weer,
        Dat uwe wille mag geschieden.
      
      
        Wat wilt gij, Heer! Dat ik verright,
        Waar op gij mij komt Heil beloven?
        Is ieder hoorders grote plight,
        In Jesus name te geloven.
      
      
        Ik bid u in des Heren Naam,
        O Zondaars! die des tijding horen;
        Hoort dit doch voor u zelfs all tsaam:
        Die niet gelooft die blijft verloren.
      
      
        Ei! neemt eens uwe vervloekte staat,
        Nu, zonder uytstell, regt ter herten;
        Gezonde zoeken genen raad:
        Gevoeld uw krankheid doch met smerten,
      
      
        Druk dan het heel middel op uw Ziel,
        het welk God zelf wou dat zou geschieden;
        het Gevall u wel wat God beviel,
        En u vry-willigh aan komt bieden.
      
      
        Daar is geen ander middel-baan,
        Geen ander Middelaar te dromen;
        Om in Gods Oordeel te bestaan,
        En nooit den toorn des Lams te schromen.
      
      
        Legg uwe schuld op het Lam van God,
        Eer dat zijn Vloek u overstulpe;
        Maak u gebed van zijn gebod:
        Heer! Kom mijn ongeloof te hulpe!
      
    
  