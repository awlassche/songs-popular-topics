
    
      
        Vrienden wij lezen, in Apoclipsis drie,
        Tot leer in dezen, wie ik lief hebbe die
        Kastijde ende straffe ik,
        Daarom zijt sorghvuldelick,
        Betert u en doet boet // van herten metter spoed.
      
      
        Ziet ik sta voren // u deure ende klop,
        Wie mijn stem horen, en doen haar deuren op,
        Tot dien zal ik in-gaen met vlijt,
        En houden met hem de maaltijd,
        En hij met mij, verstaat // wie verwint krijgt genaed.
      
      
        Vrienden geprezen // laat ons met neerstigheid
        Toezien in dezen // voor den Heer staan bereid,
        Doen boet en beteringe fijn,
        Van herten zorgvuldig zijn,
        Boidt ende waakt met vlijt // want gij weet uyr noch tijd.
      
      
        Wanneer de Here // komt kloppen aan het gemoed,
        Tot onzer lere // dat men hem open doet,
        Die deur ons herten vlijtelijk,
        En ontvangen hem blijdelijk,
        Van herten rein oprecht // waakt als een getrouw knecht.
      
      
        O! hoe geprezen // zijn die knechten versint,
        Die God in dezen // altijd wakende vindt,
        Hij zam hem opschorten zeer fijn,
        En dezen knecht genadig zijn,
        En noden hem met vlijt // ter Bruiloft en maaltijd.
      
      
        Maar is het dat dezen // knecht zeid, tot zijn verdriet,
        Mijn Heer geprezen // 'vertreckt zijn toekomst ziet
        Eet en drinkt dronken onbelaen,
        Begint zijn mede-knecht te slaan,
        Dan komt de Heer subijt // en vint hem ter ontijd.
      
      
        Vrienden wilt achten // op zijn oordeel en wee,
        Dat wij niet slachten // de dwaze maagden mee,
        Den rijken Man met al zijn schat,
        En die geen Bruylofts-kleedt aan had,
        Zij mosten buiten staan // en loon na werk ontfaen.
      
      
        Is het dat gij heden // zijn stem hoort en verstaat,
        Waakt op met reden // zoekt geen uitstel noch raad,
        Met wereld, vlees noch bloed gewis,
        Want het leidt tot u verdoemenis,
        Maar waakt en bid altijd // en zorgvuldig zijt.
      
      
        Bidden en waken // is zeer nodig, verstaat,
        Voor alle zaken // God bidden om genaed,
        Van herten met een rein gemoet,
        En doen oprechte ware boet,
        En betert u met vlijt // t'wijl gij noch gezond zijt.
      
      
        Men zeid geprezen // een kers die voor heen gaat,
        het Licht best in dezen // voor den Here, verstaat,
        Dat is boet en betering fijn,
        God vrezen en gehoorzaam zijn
        Van herten metter spoed // het is nu den tijd van boet.
      
      
        Och! dat wij het deden // van herte met aandacht
        Inder waerheden // God bidden dag en nacht,
        Voor zijn goedheid gestadelijck,
        Dat hij ons dus genadelijk,
        Bewaard uit liefden schoon // door Christum zijnen Soon.
      
      
        Prinse, almachtig // en Heer allene goed,
        Ik bid aandachtig // van herten met ootmoed,
        Dat ik de deur mijns herten fijn
        Mag open doen en beter zijn,
        En voor u bereid staan // om ter bruiloft te gaan.
      
    
  