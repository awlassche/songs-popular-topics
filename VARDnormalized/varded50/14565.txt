
    
      
        Mijn ziel, o schone creatuere
        Van God geschapen excellent.
        Hoe lang zal noch ons dwaasheid duren?
        Hoe lang zal duren mijn ellent?
      
      
        Hoe lang zullen wij noch beminnen
        Des werelds lust en ijdelheid?
        Die ons betooverdt onze zinnen,
        Om niet te peizen de eeuwigheid.
      
      
        Nu dan, mijn ziel, wilt eens ontwaken,
        En uit den diepen slaap opstaan:
        Wilt toch na ware wijsheid haken,
        En wilt haar lere nemen aan.
      
      
        Mijn ziel wilt toch eens over-peizen,
        En wilt hier neerstigh acht opslaan,
        Waar wij gedurig henen reizen,
        En waar ons reize komt van dan.
      
      
        Wt niet geschapen, en verloren
        Door Satans list, zijn wij geweest:
        In zonden van Moeder geboren,
        Berooft van Godes zoeten Geest.
      
      
        Nu staat den Hemel weder open,
        Door Jesu Christi wonden rood:
        Die al die tot hem komen lopen
        Verlost en helpt uit allen nood.
      
      
        Die hier sijn' vrienden op der eerden
        Beproefd in druk en lijden zwaar:
        En daer-en-tegen, hoog van werden,
        Een wijn vol troost zo schenct hij haar.
      
      
        Een troost die niemand hier kan geven,
        Hoe rijk, hoe e'el, hoe schoon hij zij:
        Al wat hier is, zal ons begeven,
        het En mag ons niet lang maken blij.
      
      
        Veel dienaars die mijn Vader loven,
        Worden verzaad met Hemels brood:
        En gij, mijn ziel, van hem verschoven,
        Soud' sterven hier van hongers nood.
      
      
        Zullen wij dan heel zijn verstoten,
        Verschoven uit ons Vaders huis?
        Zal mij de deur dan zijn gesloten?
        O God! dit waar te groten kruis.
      
      
        Neen, neen, ik wil mij tot hem keren,
        En haasten, eer het wordt te laat,
        Ik wil mij voor hem gaan verneren,
        Zijn kruis aenveerden metter daad.
      
      
        Prins, Heer, God Vader, weest genadig,
        Ontfermt u over mijn verdriet:
        Al ben ik zondig en misdadig;
        Ik bidd' verstoot mij daarom niet.
      
    
  