
    
      
        ALs ik mij spiegel in het gezigt
        Van Rozemondjes ooges,
        Hoe lieflijk straalt dat morgenligt,
        Vol Goddelijk vermogen!
        Een kusje noopt, met diep ontzag,
        Haar mond ten vriendelyken lag,
        (Met geur en kleur door mengeld)
        Wanneer de min ons, t'elken stond,
        Vrijwillig Ketend mond aan mond,
        En ziel aan zieltje strengelt.
      
      
        o! Bron van het alderzoetste zoet,
        o! Voedster van de herten,
        Die door uw kragt den Minnaar doet
        Verheugen in zijn smerten;
        Hoe stroomt uw mond van levens vogt;
        Mijn Lief, ach! dat Leander mogt
        Zig in uwe Nectar baden!
        Hij liet u nimmer ongekust,
        Al schoon zijn lust, door nieuwe lust,
        Zig nimmer zou verzaden.
      
      
        Het Beitje, dat de Bloempjes plet,
        Zog uit de kragt der Kleuren,
        Van Roos, Narsis en Fiolet,
        Nooit aangenamer geuren,
        Uit Roozemondjes zieltjes zweeft;
        Een geur die Tijm en Nardus geeft,
        En op haar Lipjes spreijen
        Den Nectar en het Ambrozijn
        Een Hemeldauw, o! Marzepyn,
        o! Zoete Lekkernijen.
      
    
  