
    
      
        Here, toevlucht aller vromen,
        Laat mijn roepen tot u komen
        En de tranen die ik giet;
        Berg voor mij u aanzicht niet;
        Neyg’ uwe oren tot mijn klagen,
        Dat ik in benaeude dagen,
        Dat ik doe in bange nachten;
        Hoor mij, Here, zonder wachten.
      
      
        Want mijn dagen die zijn henen
        En gelijk als rook verdwenen
        En mijn benen zijn verteerd
        Als een uytgebranden heerd;
        En mijn hert is neer geslagen
        Als het gras bij heete dagen,
        Dat ik dikmaals heb vergeten
        Mijne spijs en brood te eten.
      
      
        Door mijn zuchten en mijn wenen
        Ben ik niet als vel en benen:
        Bloed en vlees gerak ik kwijt
        Dat van al de droefheid slijt,
        Die mijn spieren doet verdwijnen;
        ’k Ben een roerdomp der woestijnen,
        ’k Ben gelijk den schuwen uylen
        Die zich voor het licht verschuilen.
      
      
        Nachten brengh ik deur met waken
        Als het muschjen op de daken,
        Dat zich vind in eensaemheyd
        En zijn dode ga beschreyt;
        Van de vuyle laster-monden
        Werd ik alle dag geschonden,
        En die mij te krenken zoeken
        Hoort men mij alom vervloeken.
      
      
        Ik ben in het stof gezeten
        Daar ik as als brood moet eten
        Daar mijn drank gemengeld word
        Met de tranen die ik stort;
        Om dat ik de harde slagen
        Van u gramschap heb te dragen,
        Want gij hebt mij eerst verheven
        En daar na ter neer gedreven.
      
      
        Mijne dagen zijn als schaeuwen
        Die verdunnen en verflauwen,
        Ik versmelt gelijk het was,
        Ik verdor gelijk het gras:
        Maar gij, Heer, zult eeuwig duyren,
        Gij en eyndight door geen uyren,
        Gij zult leven in gedachten
        Van geslachten tot geslachten.
      
      
        Gij zult eens met open armen
        Over Syon u ontfarmen,
        En ontwaken voor de Stad
        Die gij u verkoren had;
        Want, o Heer, het werd al spade,
        En den tijd van uw genade
        En het uyr is al gekomen,
        Zijt gedachtig aan den vromen.
      
      
        Ijver is er in uw knechten
        Om dijn Tempel op te rechten,
        Om dijn omgeworpen huis
        Te doen rijzen uit zijn gruis;
        Dan en zal der niemand wezen
        Die niet uwen naam zal vrezen:
        Bij den Koningen der aarde
        Zal hij zijn in eer en waarde,
      
      
        Als men weder aan zal schouwen
        Dat gij Syon hebt herbouwen
        En uw heerlijkheid en licht
        Ziet in het heilige Gesticht;
        Als gij u tot ons zult wenden
        En een end maakt van ellenden,
        En zult helpen die in nood zijn
        En van uwen troost ontbloot zijn.
      
      
        O, wat heugelijcker uyren,
        Daar het heugen af zal duyren
        En van stam tot stammen gaan
        Door getrouwe letter-blaen!
        O, wat heugelijcker stonden,
        Daar het volk zal af vermonden
        En des Heren lof doen horen
        Dat noch niet en is geboren!
      
      
        Om dat hij zijn gunst liet stralen
        Uit de heylge hemel-zalen,
        En sloeg een genadig oog
        Na der aarde van om hoog
        Op het zuchten der gevangen,
        Op’t gebedt van die verlangen
        En die hakken om te rakken
        Uit des Doods gesparde kakken.
      
      
        Op dat zijnen naam mag brallen
        Binnen Salems nieuwe wallen,
        En zijn roem weer zij gehoord
        Binnen Syons heilig oord;
        Als de volkeren met hopen
        Derwaarts zullen komen lopen
        En de Koningen van waarde
        Door hem vallen neer ter aarde.
      
      
        Wie beleeft zo blijde maeren?
        Ach, voor’t rijpen mijner jaren
        Werd ik onder weegh gestort!
        God heeft mijnen tijd verkort
        Dies zo zei ik: Heer, mijn dagen
        Waarom zijn die afgeslaegen
        Op het midden van mijn leven?
        Dagen die u nooit begeven?
      
      
        Gij, die waard voor tijd en uyren,
        Gij die zijt en die zult duyren,
        Gij die hebt begin noch perk?
        Aard en Hemel zijn u werk:
        Aard en Hemel zal verderven,
        Maar gij, Heer, en zult niet sterven:
        Aard en Hemelen zijn endigh
        Maar gij, Here, zijt bestendig.
      
      
        het Aardrijk zal het niet eeuwig houden
        En gelijk een kleed verouden:
        Als de slijtende gewan.
        Zal den Hemel ook vergaan
        En al wat hij overwelfde;
        Maar gij, Here, blijft de zelfde,
        Uwe jaren, dagen, uyren
        Zullen zonder einde duyren.
      
      
        Ook de kindren uwer knechten
        Die haar weg en wandel rechten
        Na u wet, en wil, en last,
        Zullen zeker, vrij, en vast
        Het gezegend land bewonen
        Met haar dochteren en zonen,
        En het zaad van hare lijven
        Zal aldaar gevestigd blijven.
      
    
  