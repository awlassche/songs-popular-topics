
    
      
        ALs eens een jongen Harder ging,
        Des morgens als den dag aenving,
        In enen groene Wei:
        Bedroeft was hij van hart en zin,
        Om dat zijn schone Harderin
        Hem steeds haar liefd' ontsey,
        Hij sprak ik lief, ik dien, ik eer:
        Maar ach! ik kan doch nimmermeer,
        (met geenderley gelegendheid)
        Haar krijgen bij de Vrolikheyt.
      
      
        Ach is het niet een groot verdriet,
        Dat men zo menig Harder ziet,
        En Harderinnen, die
        Genieten zo veel lieve lust:
        Maar ik alleen moet ongerust
        (Als een jaeloerse spie)
        Verslijten des mijn fiere jeugd,
        Berooft van al het vermaak, en vreugd,
        En alderley gelegendheid,
        Van hare zoete Vrolikheyt.
      
      
        Mit kwam een andere Harder gaan,
        En hoorde al des klachten aan:
        En sprak ay broeder rust,
        Gij weet dat alle mensen juist,
        Op een manier niet zijn verkuist:
        Ook is u wel bewust,
        Als dat het teere Vrouws geslacht,
        Door een manier niet werd gebracht
        Tot gunst, om ons gelegendheid
        Te voegen in haar Vrolikheyt.
      
      
        Dan waar het zo, wat hoefd' men doch
        De Luid, Fyool, de Harp, en noch
        De Sak-pijp, en Schalmei,
        De Trommel, Fluit en Boere-lul,
        Voort alderley ae'r snare spul,
        En het danssen van de Rei:
        Maar is mijn Lief bedroeft van zin,
        Zo stem ik straks mijn Pijp daar in,
        Verdrijf alsoe de treurigheid,
        En krijgse bij de Vrolikheyt.
      
      
        De eerste sprak, o waarde Vriend!
        Des middel mij te wonder dient,
        Ik dank u voor die raad:
        Mit liep Hij na zijn Harderin,
        En pep zo zoet in hare zin,
        Tot dat het wiert heel laat,
        Of schoon de donk're nacht kwam aan,
        Noch wou zijn pijp niet stille staan:
        Maar dreef van haar de treurigheid
        En kreegse bij de Vrolikheyt.
      
      
        O Harders! die nu zijt belust
        Hoe gij u liefd' met vreugd, in rust
        Zult bruiken, leert dit eerst,
        Dat gij u lief met ernst bemint:
        En zo dra gij haar treurig vint
        Bevel ik u op het seerst,
        Dat gij des middel neemt in acht,
        En pijpt zo lang tot dat ze lacht:
        Dan kunt gij met manierlikheyt
        Haar krijgen bij de Vrolikheyt.
      
    
  