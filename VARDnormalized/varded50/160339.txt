
    
      
        Merkt dan iemand aan het gelaat
        Van mijn angstig wezen,
        Of uit mijn bedroefde staat
        Enigszins kan lezen:
        Dat ik liefde heb geleid,
        Op de een, of ander meid,
        Die moet van mijn weten
        Wie mijn heeft bezeten.
      
      
        Twijffelt aan de schoonheid niet,
        Van mijn Harderinne,
        Die de hand zelfs Venus biedt,
        Met den God der minne:
        Al de schoonheid van den tijd
        Is bij de hare niet een mijt:
        Al de moye Vrouwen,
        Kunnen het veld niet houwen.
      
      
        Net van voorhoofd, net van haar,
        En van groot vermogen:
        Net van wezen en gebaar,
        En van fiere ogen:
        Net van kaeckens, net van mond,
        Net van boven tot de gront:
        Net van lijf en leden,
        Net in al haar treden.
      
      
        Net als zij uit Melken gaat,
        Net bij haar geburen:
        Net als' in de deure staat,
        Net zelfs in het schuren:
        Net is mijne Galathe
        Op het land en in de Stee,
        Net op 'Heere straten,
        Net in doen en laten.
      
      
        Mij heeft dan zo netten Meid
        In haar Net gevangen:
        Dat zo net was uitgespreid,
        Wie sou zo niet hangen,
        Aan het haar of aan de Mond
        Die zo net mij open stond,
        Wie sou niet ontvonken?
        Door zo nette lonken.
      
    
  