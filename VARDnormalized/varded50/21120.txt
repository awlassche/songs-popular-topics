
    
      
        Ik moet een Lied tot uwer eren
        V schenken, Bruidegom en Bruid,
        Ik wensche dat den Heer der Heren
        In het Paradijs u Houw'lijck sluit,
        Dat gij als twee verbonde zielen,
        Meugt al wat liefde breekt vernielen.
      
      
        Den Bruidegom Jesus zij u beelde,
        Die zijn Bruid zo met min bemint,
        Dat hij nooit  had volkomen weelde,
        Dan als hij haar bij hem bevind,
        En eer dat hij haar soud' verlaten,
        Hij soud' veel eer hem zelven haten.
      
      
        het Heeft hem gekost zijn dierbaar leven,
        Zijn rijk, zijn kroon, en al zijn vreugd,
        Wanneer hij haar zijn trouw kwam geven,
        Want daar uit bleek der liefden deugd,
        En noch en kan hij nu niet rusten,
        Voor zij geniet zijn Hemels lusten.
      
      
        Haar krankheid heeft hij zo gedragen,
        Haar wonden hij met zoetheid band,
        Wanneer zij komt haar noden klagen,
        Hij is bedienstig met zijn hand,
        Want dat is de liefde geen hinder,
        Altijd te buigen tot het minder.
      
      
        En ook haar eigen wil te sterven,
        Dat valt zijn lieve Bruid zo zoet,
        Zij wil veel liever alles derven,
        Als hem te missen in het gemoet,
        Zij practiseert hoe zij zal buigen,
        Om haar ootmoedigheid te tuigen.
      
      
        Dit maakt den band van twee gelieven,
        Wanneer zij beydt', na Gods in-stel,
        Malkander zoeken te gerieven,
        En niet te bouwen hier de Hel:
        Christus Exempel is een lere,
        Hoe men zal trouwen in den Here.
      
      
        Twee zielen eerst in God verbonden,
        Die leggen altijd daar op toe,
        Hoe dat zij zullen, vrij van zonden,
        Malkander dienen in het goe,
        Want dat is al haar vreugd en leven,
        Malkander troost en dienst te geven.
      
      
        Vyt God vloeyt liefde, en zoete vrede,
        En die dit dragen in hun hert,
        Die deylend' ook malkander mede,
        Zo dat het alles enig werd,
        Want uit dit Een is het al gevlooten,
        het Geen hem in velen komt vergroten.
      
      
        God wil u t'saem gebenedyen,
        En ook wanneer gij kinders wind,
        Dat haar welvaart u mag verblyen,
        Gelijk gij aan u Ouders vint:
        Volgt de voetstappen van de vromen,
        Zo zal u God te hulpe komen.
      
    
  