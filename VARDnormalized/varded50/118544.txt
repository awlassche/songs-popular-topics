
    
      
        GAet'er van mijn Poesije
        Oit iets nieus onze Kerspel door,
        Dan gaat gij gemeenlik voor,
        Eiberg met uw Burgerije,
        Die 'k 'er eerst mee moet verzien.
        Dat zal hier nu ook gezien.
      
      
        het Mag dan vloejen, of het mag ebben,
        Met mijn Vreugt- en Liefde-Sank,
        het Rijm ga met of zonder dwank,
        Gij moet boven al wat hebben,
        En zult hier dus, boven-aan.
        Hoog bij mij te boeke staan.
      
      
        Ziet, mijn hert en mond zijn heden
        Ten-waarts, door genegentheit,
        Opgedaan en uitgebreidt.
        Schoon ik het door mijn zwakke reden
        Noit genoeg te voorschijn bring,
        Hoort nochtans nu, wat ik sing.
      
      
        het Wens, dat ik in het Huis des Heren,
        En in uwe Huizen t'saam,
        Zo voortaan, in Jesus naam,
        Met u allen mag verkeren,
        Dat mijn leven, stem, en schrift,
        U vertoon mijns liefdens drift.
      
      
        Wat ik dichte, wat ik make,
        Waar ik ijver, wat ik preek,
        Waar ik oit mijn hoofd mee brek,
        Of, vol onrust, des nachts omwake,
        Is al voor of om u meest,
        Acht-tien jaren lank, geweest.
      
      
        Sitt' ik meest, den dag door, Eenzaam
        In mijn Huis bij Winter tijd,
        Niet dat mij zo zeer verblijd,
        Als dat ik mij fraai gemeenzaam
        Op den avond met u maak;
        Daar ik t'elkens weer na haak.
      
      
        Zo 'k bij de een of d'aar, in orden,
        Korts nu niet geweest en zij,
        Wie het ook is, die wachtte mij.
        Wat niet is geschied, mag worden.
        Niemand is er, die 'k vergeet.
        Denkt hij anders, het is mij leed.
      
      
        'k Zie ' God lof het getal der vromen
        Hier in onze Stad zo lank,
        Dat ik met elk' avond-gank
        Noch zo haast niet om kan komen.
        Somtijds krijg ik zelfs belet,
        Dat mijn werk te rugge zet.
      
      
        Zo God wil, en wij het leven,
        Kom ik haast u, op een rij,
        De een zo wel als de ander, bij.
        'k Voel mij sterk tot u gedreven,
        En, zo veel ik immer kan,
        Maak ik nu mijn werk hier van.
      
      
        Mits ik hier, bij Zomer-dagen,
        Niemand schier met zijn ghesind',
        Als ik kome, het huis en vind',
        Is het mijn lust en welbehagen,
        Dat ik des Winters, dag op dag,
        Huis bij huis bezoeken mag.
      
      
        Maar hoe vrolijk zijn mijn gangen,
        Als ik, laat in de avondstond,
        Langs de straat, zo menig mond,
        Tot Gods lof, mijn eigen Sangen
        Uit veel huizen galmen hoor !
        het Raakt mijn herte door en door.
      
      
        Dat moet dan geheel verzoeten
        Of verzetten al het quaat,
        Dat mij somtijds van de straat,
        Tot mijn onschuld, komt ontmoeten.
        Iss'er een, die mij bestrijdt,
        Honderd maken mij verblijd.
      
      
        Doch wat spreek ik van bestrijden ?
        Niemand is er onder u
        Oit zo zuur of stuur, of schouw,
        Of hij kan zich noch verblijden,
        Als ik hem bezoeken kom.
        Welkom ben ik hier al-om.
      
      
        'k Moet u t'saam getuignis geven,
        Dat ik hier, in ieder hoek,
        Vreugd zie over mijn bezoek
        Sou mijn hart aan u niet kleven,
        Daar het uwe kleeft aan mij,
        Vriendelijke Burgerij ?
      
      
        Is er iemand van u allen,
        Door een vleeschlijk misverstand
        Al te heftig overmant,
        Oit een haastig woord ontvallen,
        Tot mijn nadeel en verdriet,
        Dat meent gij zo qualik niet.
      
      
        Gij ziet eindlik, dat Gods ere,
        En de stichting van zijn Kerk,
        Zijn het enig oogemerk
        Van al wat ik oit beweere.
        Zo 'k niet wat van u verdroeg,
        'k Hadd' u nimmer lief genoeg.
      
      
        Liefde dekt ook, zonder klagen,
        Allerlei gebreken toe.
        Liefde neemt het al in het goe.
        Liefde kan veel lasten dragen.
        Liefde ziet zo weinig leer,
        Dats' ook roet, als suiker, eet.
      
      
        Kond ik schoon met Engle-talen
        Tot u spreken, wat waar dat,
        Zo 'k geen liefd' in het hert en had ?
        'k Waar als klinkende metalen,
        Of een schel, slechts hel en hol;
        Veel gerucht en weinig wol.
      
      
        'k Wil voortaan u steeds beminnen,
        Hoe gij het immer met mij maakt.
        Zo der een zijn liefde staakt,
        Dien wil ik met wel doen winnen.
        Hoe men het ook met mij aan gaat,
        Ik vergelde goed voor quaat.
      
      
        Zoudt ik Eibergs nadeel zoeken ?
        Neen. Veel liever en veel eer
        Wil ik Eiberghs roem en eer,
        Met mijn Dichten, met mijn Boeken,
        Zo verbreiden over-al,
        Dat er elk van weten zal.
      
      
        Daar men noit van Eiberg droomde,
        Noch eens wist, of hier of daar
        Eiberg in de Wereld waar,
        En of daar de Berkel stroomde,
        Wordt nu alles, voor en naar,
        Door mijn Boekjes, openbaar.
      
      
        Zo blijft noch, na honderd jaren,
        Al zo wel als nu ter tijd,
        Eibergs name wijd en zijd,
        Als wij lang zijn heen gevaren
        Daar men haast vergeten is,
        Heuglik in gedachtenis.
      
      
        Noit ben ik zo zeer verlegen,
        Als, wanneer ik vrees', dat gij
        Iet verkeerts gevoeld van mij;
        Noit zo vrolijk daarentegen,
        Dan, als gij, na liefdens aard,
        Alles recht en wel verklaart.
      
      
        Laat ons zo malkander lieven,
        Dat geen ramp of tegenheit
        Onze liefd' oit weder scheidt.
        Denkt eens, doe 'k mijn Liefde-brieven
        U, in d'oorlogs-tijt, toe zond,
        Hoe het met u en mij doe stond.
      
      
        Laat uw Godsvrucht noit vermindren.
        'k Hebb' op aarden geen vermaak,
        Welk mij zo aan het herte raak,
        Als dat gij, mijn lieve kindren,
        Gaat op waarheits effen straat,
        het Goede doet, en het kwade laat.
      
      
        Leeft voor-al in vreed' en liefde,
        En de God van liefd' en vree
        Is en blijft u altijd mee.
        Al wat oit uw herten kliefde
        Of verdeelde van malkaar,
        Dat vergeeft doch d'eene d'aar.
      
      
        Sa, vervult mijn blijdschap immer,
        Dat gij, zonder arg of schijn,
        Tezamen eens gezind meugt zijn.
        Breekt niet daar ik bouw en timmer.
        Onvree dood, vernield en breekt,
        Wat de Vrede baard en queekt.
      
      
        Woont hier de een zo dicht bij de ander
        Deur bij deur, aan ene straat,
        Woont ook, zonder twist of haat,
        Zo door liefde bij malkander.
        Zijt een hert en een gemoet.
        O ! dan is het zo goed en zoet.
      
      
        Zoudt gij niet na eendragt haken ?
        het Vaandel, dat de Burger-jeugd
        Langs de straat hier swaeit met vreugd,
        Zegt, dat Eendragt magt kan maken.
        het Staat 'er in gemaalt met goud.
        Ziet dan, dat gij Eendragt hout.
      
      
        Maar dat Jesus Vree baniere,
        Die all' onvree heel ontsegt,
        Onder ons is opgerecht,
        Leert in allerlei maniere,
        Dat elk, achter hem, voortaan
        Op het vrede-pad moet gaan.
      
      
        Noit of zelden vind' ik twisten
        Bij de huis-lien om ons heen:
        Elk is met het zijn te vreen,
        Zonder nijd, of strijdt, of listen.
        Dat het hier dan ook zo ga
        Zoekt de vreed' en jaagtse na.
      
      
        Hoedt u, dat der huis-lien ijver
        U den prijs niet af en winn'.
        Wakker, Burgers, stelt u in.
        Gij behoeft geen straffe drijver,
        Zo gij u voortaan door mij
        Willig leiden laat, als zij.
      
      
        Zo zij na de Kerk toe vlieden
        Voor en achter-middag weer,
        Denkt, het moet te eer en meer,
        Zo na-by, van u geschieden.
        Die de Kerke woont op het naast,
        Kom'er doch niet allerlaatst.
      
      
        Draagt u steeds als Hemel-borgers,
        Waarde Borgers dezer plaats.
        Zo geeft gij veel vreugts en baats
        Aan het werk uws Ziel-besorgers,
        Die uw wegen Hemelwaarts
        Tracht te stieren van dit aards.
      
      
        Sticht gedurig de een den and'ren.
        Strijdt voor Sions Borgery.
        Bidt met allen ernst voor mij,
        Voor u zelfs en voor malkand'ren.
        Zo wordt gij, voor Jesus troon,
        Eens mijn vreugd, mijn roem en kroon.
      
    
  