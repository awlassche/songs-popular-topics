
    
      
        Naar dat volbrocht was in de kerk
        In die claer' siel' Gods minnewerck,
        Naar huis met haren uitverkoren
        Ghinck zij, die met haar kwam te voren.
      
      
        Gekomen was zij met den Heer',
        En de' met hem den wederkeer:
        Zij kwam, zij ghinck, hij haar geleide,
        Die nergens ooit van haar en scheyde.
      
      
        Wel vergheselschapt vond zij haar,
        Die met God ghinck, en kwam van daar:
        Denkt hoe dat moest' die creature
        Versmolten gaan in liefde pure.
      
      
        Een open oogh' die reine siel'
        Al gaande op den Liefsten hiel,
        Zij sach hem aan die haar aenschouwde,
        Zij hiel hem vast die haar vast houwde.
      
      
        Zij gingen beyd', en waren een;
        Den Liefsten ghinck met haar alleen:
        En leerde haar gaan lancks die wegen
        T'hemwaerts alleenelijck genegen.
      
      
        In trouwe pur', in minne zoet
        Ontstak den Liefsten haar ghemoet:
        Die met dat vier verteerd ten gronde
        Niet dan den Liefsten minnen konde.
      
      
        Met reinen geest hinck zij hem aan,
        Haar herte scheen in hem te staan:
        S'en sach niet anders op die straten,
        Dan die zij minde boven maten.
      
      
        Zo kwam zij tehuis met hare vreugd,
        Die haar ook gaande hadd' verheugt:
        Die haar al om tot allen tijde
        Met allen troost in hem verblijde.
      
    
  