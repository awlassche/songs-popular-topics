
    
      
        WAt hoeft den Mens te wezen doch alhier,
        Die altijd staat in Godes goed bestier,
        Hij staat bevrijd in een vast Bolle-werk,
        Onwinnelijk an altijd even sterk.
      
      
        Niet schaden kan hem Helle noch de Dood,
        Hij stelt dit al vrijmoedig buiten noot,
        Hoe dikwijls was ook David in den angst.
        God stond hem bij als hij was alderbanghst.
      
      
        God kwam te hulp ook Daniel in den kuil,
        Daar bond hij toe der wreeds Leeuwen muil,
        Hij maakten haast die wilde Dieren tam,
        Want ieder Leeuw die lag daar als een Lam.
      
      
        Den Oven die was gloeyende gemaakt
        (Gelijk een Vier dat van de hitte blaeckt)
        Heeft ook in het minst gheen hindernis gedaan,
        Want onverzeerd sachmen de mannen staan.
      
      
        God eerst voor al dan tot u hulpe kiest,
        Zo wind gij vast, ja nooit gij dan verliest,
        Hij is den Vorst, hij is den grootsten Held.
        Den Vijand haast alleen hij neder veld.
      
    
  