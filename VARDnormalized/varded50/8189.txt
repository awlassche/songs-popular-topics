
    
      
        Ik mag niet langer zo klagen of zuchten,
        Want al mijn kwijnen dat is doch om niet;
        Filis die acht het voor enckele kluchten,
        En hij kan lagchen in al mijn verdriet.
      
      
        Maar Filis al uwe vonken en lonken,
        Ik weet die hebben op mij geen meer macht;
        Ik was voor dezen van liefde wat dronken,
        Doch ik heb mij nu al beter bedacht.
      
      
        Waar is de minnegod? laat hij zijn bogen
        Spannen, en schieten mij pijlen na het hert;
        'k Laat mij belagchen, zo hij niet bedrogen
        En van mij zelfs belagchen en werd.
      
      
        Ik achte voor dezen u als een Godinne,
        Philis ik gaf u mijn zinnen en hert;
        Maar het is zotheid lang te beminnen,
        Daarmen veracht en niet weer bemind werd.
      
      
        Is 'er een trage en wat ongenegen,
        de Ander is grager en vast'er weer na:
        Daarom mijn Filis staat liefde u tegen,
        Zoo is het best dat ik wandelen ga.
      
      
        Daar zijn meer Juffers als Kloosters en Kerken,
        Filis het en komt'er noch zo niet op aan;
        Daar is geen meisje dat zal kunnen werken,
        Dat ik zal quijnend in liefde vergaan.
      
      
        Adieu dan Liefde en sotte gedachten;
        Adieu dan Philis, ik heb u bemind;
        Gij kondt'er een die het u behaagt verwachten,
        Ik soeck'er een die mij weder bemindt.
      
    
  