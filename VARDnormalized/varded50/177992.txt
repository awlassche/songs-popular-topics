
    
      
        FRancisce Patriarch
        Der Minder-broeders Orden,
        Ei laat mij worden
        Een van het getal
        Van uwe Broeders in dit Tranendal,
        Ik bidd'u met ootmoedigheid
        Laat mij God dienen in uw slecht Habijt;
        Helpt mij mijn leven
        Ten dinst begeven
        Van Gods Majesteit.
      
      
        Des Werelds ijdelheid,
        En alle aardse zaken
        Wil ik verzaken
        Om u altydt
        O Heer te dienen in verworpentheydt,
        O Goddelijke Majesteit,
        Die aan het Kruis met groot' Ootmoedigheid
        Hebt willen sterven
        Om te verwerven
        Onze Zaligheid.
      
      
        'k Gaan mijn Professie doen
        In deês verworpen Kleêren
        Tot uwer eren,
        O groten God
        Die in een zots-kleed wirdt voor mij bespot,
        Ik ben met Christi naam genaamd,
        Ik wil dan ook met Christo zijn beschaemt,
        Mijns herten wensen
        Zijn van de mensen
        Hier te zijn gheblaemt.
      
      
        De baan daar wij langs gaan
        Naar s'Hemels hoge Zalen
        Is neder-dalen
        Naar het leeghste diep
        Van onzen niet daar God ons ziel uit-schiep,
        Een Ziel die wandelt in het dal
        En weet van zware vallen niet met-al,
        Maar die zich vergen
        Te gaan langs Bergen
        Wachten zwaren val.
      
      
        Den stoel daar Lucifer
        Om syn verwant vermeten
        Wirdt uyt-ghesmeten,
        Is nu den Troon
        Van u Francisce in des Hemels Woon,
        Gij zijt om u ootmoedigheid
        Van God verheven tot deês weerdigheydt,
        Die zich verachten
        Staan te verwachten
        Sulck'-een achtbaarheid.
      
      
        Al toont de Wereld haar,
        Op mij geheel verbolgen,
        'k Zal nochtans volgen
        Mijn exemplaar,
        Den bloedigen gekruysten Jesum naar,
        'k En min ter wereld niet met al,
        Als God alleen die is mij lief-getal,
        Uit al mijn zinnen
        Wil ik beminnen
        Mijnen God en al.
      
      
        Als ik Franciscum volgh,
        En mij schik naar den zegel
        Van zijnen Regel,
        Weet ik voor waar
        Dat ik dan volgh den naakten Jesum naar,
        Want als ik in Franciscus lijf
        De Wonden tel van Jesus alle vijf
        Schijnt Jesus Wezen
        Volmaakt te wezen
        In Franciscus Lijf.
      
      
        Ik haak, en snaeck o Heer,
        Uwe bloedighe Voet-stappen
        Hier te betrappen,
        En Jesus Kruis
        Te houden voor den Huisraad van mijn Kluis,
        Ik nagel m'aen den zoeten last
        Van Jesus Kruis met dry beloften vast,
        Ik wens te sterven
        om u te erven
        Jesu zoeten last.
      
    
  