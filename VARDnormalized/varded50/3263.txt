
    
      
        Ach dat ik heel en al moght water wezen!
        En dat mijn oog een traan-fontein na dezen
        Mogt zijn! waar uit steeds tranen moghten bloejen,
        En ‘het ziltig nat mijn dorre wang besproejen,
        Ach kond’ ik met beklag!
        Gedurig naght en dag
        Nederlands elend’ betreuren!
        En om haar nare smert,
        Mijn ongevoelig hert
        Van droefheid als verscheuren!
      
      
        Gij hebt de Krijgs-baniere opgeheven,
        En een uitlandig volk bevel gegeven
        Haar dodelijk gereedschap toe te rusten,
        En door te breken binnen onze kusten,
        Zoo dat men niet en hoort
        Als krijgsgeschrei en moord,
        Als klagen, en als kermen,
        Men zucht, men vlugt, men jaagt,
        Men rooft, men brand, men plaaght,
        Dat het is om t’ erbermen!
      
      
        Ons land het welk een korten tijd geleden,
        Een Paradijs, een lust-hof was, een Eden,
        Een Canan dat vol honig en vol melk was,
        Zoo schoon dat het een wonder als van elk was,
        Des werelds lust-prieel,
        Dat eertijds van geheel
        Europa schier de kroon was,
        Dat lijckt nu een woestijn,
        Een wildernis te zijn,
        Dat eerst zoo over-schoon was!
      
      
        Ons Kerken daar de waarheid in gepreeckt wiert,
        En tot den waren God alleen gesmeeckt wiert,
        Daar word een kers den Afgod aangesteken,
        En hoort men niet als Babels tale spreken,
        Daar word het ware ligt
        Geblust, en een verdigt
        Van ‘s mensen eigen vonden
        Gepredikt en gestijft,
        Ik grouwel! foei men drijft
        Daar handel met de zonden.
      
      
        Men roept rein af, rein af zelfs tot de grond toe,
        Daar is het nu de rechte tijd en stond toe,
        Op dat de naam van Jacob niet vermeld word,
        En zijnen lof op aarden meer verteld word,
        Men juygt nu met gelag,
        Ha! ha daar is de dag,
        Daar lange na gewaght is!
        Zijt vrolijk en verblijd,
        Want daar is nu de tijd
        Daar lange naa getracht is.
      
      
        Mijn dunkt het is een doot-steeck in mijn benen!
        Ik zoud’ mij zelfs wel schier tot water wenen,
        Als ik gedenk hoe stoutelijk en vermeten,
        Ons daaghlijcks word zeer smad’lijck toegekreten,
        Van ‘het heyl-loos Babels rot,
        Waar is nu uwen God,
        Dat hij u red’ en helpe,
        Mijn moed die word daar van
        Zoo vol, Heer dat ik dan
        Mijn droefheid niet kan stelpen.
      
      
        O God! gij zijt rechtveerdig in u plagen!
        Ik ben gewillig uwen toorn te dragen,
        Want ik ben ‘het werd, het is Heer! uwe schuld niet,
        Aan ons en hielp u wachten en geduld niet,
        Wat hebje niet gedaan?
        Hoe ‘het met ons aangegaan?
        Maar alles mocht niet baten,
        Wat dattje deed of liet,
        Neen, het en hielp dog niet,
        Men wild’ het kwaad niet laten!
      
      
        Ons land had gij verzien Heer! met een schaare,
        Van yv’rige ziel-zorgende Dienare,
        Die krachtelijk als kinderen des donders,
        Gods vreselijke toorn tegens de zonders,
        En ‘het nakende bederf,
        Zeer dik en menigwerf
        Met ernst hebben verkondigt,
        Maar wat’ er wierd gepreeckt,
        En hoe daar wierd gesmeeckt,
        Daar wierd niet min gezondigd!
      
      
        Wat had gij ons niet wonderlijk gezegend!
        Met alle heil, en rijkdom over-regent,
        Zoo dat ons Land een hoorn van alle goed was,
        Een magezijn van alle over-vloed was,
        Maar ‘het was al vruchteloos!
        Men bleef al even boos,
        In die voorspoed en ruste,
        Ja uwe goedheid Heer,
        Mis-bruyckte men wel eer
        Tot voedsel van zijn luste.
      
      
        Als ‘het wel-doen niet en hielp doen gaaft gij slagen,
        Begonst ons’ vuren eerst ronds om te plagen,
        Gij liet ons zien dat Duits-land omgekeerd wierd,
        En Britten-land door burgertwist verteerd weird,
        Het Noorden ging niet vrij,
        Den Unger was in ‘het lij,
        Gij riept, ziet Neder-land, ziet dog
        In haar verderf het uw;
        Bekeerd, bekeerd u nu,
        U nakend kwaad ontvlied dog.
      
      
        het Was al vergeefs, wij zagen in haar smerte
        De onze niet, wij namen ‘het niet ter herte,
        Daarom begonst’ gij ook ons zelfs te plagen,
        Zoo dat men ook een ieder hoorde klagen
        Dat oorlog, pest, en brand
        Droogt, door-brenck, muizen ‘het land
        En ‘het minderen van nering
        Ontsenuwde van kracht,
        Het was niet als het placht,
        ‘het Ging kwijnen aan een tering.
      
      
        Dit was het al. Maar ach! men onderzocht niet
        Na de oorzaak van dit kwaad, helaas! men dogt niet
        Dat eigen zond’ de oorzaak van die smert was,
        Dat het voor Neder-land zoo bitter, en zoo hert was,
        Men bleef nog onbekeerd,
        De zond wierd niet geweerd,
        Men wierd verherd in boosheid,
        Met ‘het meerd’ren van de straf,
        En nam de zond’ niet af,
        Maar wies nog de godloosheid.
      
      
        Tot dat des Heren toorn zoo wierd ontsteken,
        En zijne grimmigheid zoo aan ‘het doorbreken,
        Gelijk een vier dat niet en was te keren,
        Door enig middel van ons af te weren,
        Maar alles door zijn vlam
        Wat dat’er ook voor kwam
        Vernield, en neer-geveld wierd;
        En wij gans overheert,
        Het Land als omgekeerd,
        In ‘s viands macht gesteld wierd.
      
      
        O God! ik ben bedroeft! ik schrik! ik yse!
        Mijn ziel versmelt! mijn hert bezwijkt! ik grijse
        Als ik gedenk hoe ‘het land in diepe schuld is,
        Ten Hemel toe met zonden opgevult is,
        Ik word ik weet niet hoe,
        Mijn hert en mond gaat toe,
        Ik kan mijn tong dat lit niet
        Bewegen met bescheid,
        Het is als of gij zeid,
        Voor Neder-land en bid niet.
      
      
        Maar evenwel en kan ik niet vergeten
        Uw’s Sions Heer, dat deerlijk en bekreten,
        Amechtig in een dodelijcke smert leyd,
        En u nochtans zoo dicht en na bij ‘het hert leyd,
        Erbermt, erbermt o God!
        En toont nog datje tot
        Het zelve zijt genegen,
        Ontwaakt, ontwaakt met kracht,
        In zwakheid toont u macht,
        Want wij zijn zeer verlegen.
      
      
        Ons scheepjen is in groten nood der baren,
        Het houd het effen boven in het vaaren,
        Het strijkt het zeil. Zo gij ‘het niet stilt, het zinkt Heer!
        Of uwe hand toereyckt, u volk verdrinckt Heer!
        Waakt op, ‘het is meer dan tijd,
        Toont dat je wakker zijt,
        Stilt de buld’rende winden,
        Het bruisen van de zee
        Gelijk eens Christus de,
        Wilt met een woord inbinden.
      
      
        Laat niet toe dat de zond’ des Lands zouw weren
        U goedheid Heer! en uwe hulp afkeren,
        Vergeeft door uwe goedheid ‘s Lands godloosheid,
        Ziet over onze over-grote boosheid,
        En schelt genadig kwijt,
        Om Jesu wille zijt
        Verzoend in zijnen bloede
        Met ons en met ons land,
        En laat dan uwe hand
        Gekeerd zijn ons ten goede.
      
      
        Gedenkt dog aan het zuchten en het stenen,
        En merkt dog aan het klagen en het wenen,
        Van die die zig geduriglijk ontstellen,
        En om de zond des Lands haar zielen kwellen,
        Om harent wil behoud,
        Gelijk gij voormaals woud
        Om tien vromen verschonen,
        Daar zijn der nog wel tien,
        Ja tienmaal tien misschien
        Veel meer die bij ons wonen.
      
      
        Laat ons geroep u ingewand bewegen,
        En strijd met uwe sterke hand eens tegen
        Die lasteraars, die zeggen God die haat haar,
        Waar is haar rots? haar burgt? o die verlaat haar!
        Verschijnt ter dezer stond
        Eens blinckend’, stopt haar mond,
        Verlossende zoo zegt haar,
        Dat gij nog onzen schild,
        En helper wezen wilt,
        Met werken weder-legt haar.
      
      
        Gij zijt van ouds Israels hulp in noden,
        Die onze Vaders hebt uit duizend doden
        Zeer wonderbaar gered, als s’ op u bouwden,
        In hare nood op u alleen vertrouwden,
        Wij steunen ook op u,
        Verlost ons dan ook nu,
        Wilt ons dog niet beschamen,
        Maar red, en helpt ons Heer!
        Hersteld, hersteld ons weer,
        Op ons Gebed zegt Amen.
      
    
  