
    
      
        Op enen morgen,
        Ben ik vroeg opgestaan, Om te gaan,
        Met mijn Hengeltuyg belaen,
        ‘het Was in ‘het zoete Mei zaysoen,
        Veld en Bomen stonden groen, Phebus glans,
        Die stond al aan ‘s Hemels krans:
        Maar toen ik buiten kwam in ‘het riet,
        Heb ik alzo dra verspied, In ‘het verschiet,
        Dat een Maagd haar baden ziet.
      
      
        Haar schoene en koussen,
        Had zij uitgedaan, wilt verstaan,
        Om zoo in de Beek te gaan;
        Zij heeft haar kleeren opgeschort,
        Voor en agter even kort, En voortaan,
        Ook haar Boezem los ontdaan;
        Toen zoo trad zij met haar voet,
        In die kristalijne vloed, Mijn gemoed
        Branden als een Emoe’s gloed.
      
      
        Ik was gedooken,
        In het riet ter neer, Mijn begeer,
        Strekten nog wel eens zoo veer:
        Zij zag dikmaals om en weer,
        Of zij iemand zag van veer: maar ik was,
        Stiller als een muis in ‘het Gras;
        ‘k Had in ‘het kijken meer pleyzier,
        Van dit zoete venus-dier, Hart en Nier,
        Gloeyden mijn door ‘het minnevier.
      
      
        Ik zag haar wassen,
        Haar leden bol en glad, Dat het nat,
        Schier tot aan haar middel spat,
        Zij wies haar blanke zwaene hals,
        En haar boezem wit en mals, Borsjes blond,
        Als twee golven blozend rond,
        Zij streek lager na haar knieën,
        Toen wierd ik verrukt door ‘het zien, ‘het Oog allien,
        Zal niet klappen wat ik mien.
      
      
        Haar krulde lokken,
        Waren gemanierd, Net gezwiert,
        Om haar jeugdig hoofd geciert,
        Twee Zonnen zag ik daar ook staan,
        In haar aanschijn als de Maan, En met een,
        Ook haar Neusje net besneen;
        Haar Roze mond met tanden kleen,
        Witter als het Elpenbeen, ‘k Zeg met reen,
        Dat zij meer als menschlijk scheen.
      
      
        Ik kon niet beide,
        Maar trad na de kant; Deze band,
        Stapten uit de Beek op het Land;
        Zij greep strak kous en schoen,
        Die zij spoedig aan wou doen, Maar ik sprak:
        Schoon kind houd dog u gemak,
        ‘k Heb hier lang genoeg allien,
        U geneugte aangezien, Wilt niet vlien,
        U en zal geen leed gezien.
      
      
        Zij scheen bezweken,
        ‘k Sprak Lief weest gerust, ‘k Heb uit lust,
        Eens haar Roze mond gekust:
        U en zal hier in het Veld,
        Niet geschieden met geweld, Schone blom,
        Kiest mijn voor u Bruidegom,
        ‘k Ben gewond door u gezigt,
        Want gij zijt mijn Zon en ligt, Venus wigt,
        Heeft mijn hert tot min verpligt.
      
      
        Zij sprak verheven,
        Frisse Ionge Kwant, Daar ‘s mijn kand,
        Trekt daar af een Diamant,
        Zwijgt het geen gij hebt gezien,
        Ik en zal niet van jou vlien, Is ‘het geschied,
        ‘het Oog en krenkt mijn Maagdom niet,
        Zo gij bent een braaf Jonkman,
        Wilt aan mijn betonen dan, ‘k Neem u an,
        Voor mijn bijslaap en mijn Man.
      
      
        Wij gingen treden,
        Samen na de Stad, Waar door dat,
        Ik mijn Hengeltuyg vergat,
        Wij dronken lustig beste Wijn,
        Van de Moezel of de Rijn; Met geneugd,
        Dat ons hert en Ziel verheugd;
        Sa vat aan het Glas en Fluit,
        Drinkt het op gezondheid uit, Tot besluit,
        Van de Bruidegom en Bruid.
      
    
  