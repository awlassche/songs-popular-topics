
    
      
        GIJ had ons, Heer, om grote reen
        Verstoten en gescheurd van een,
        Uw toorn is over ons gegaan,
        Komt weer tot ons en neemt ons aan;
        Gij hebt doen schudden al het land
        Door oproer, twist en mis-verstand,
        Wij waren als van een gereeten:
        Geneest de breuk en held de spleeten.
      
      
        Gij hebt u volk doen zien, o God,
        Een harde sak, een grousaem lot,
        Gij hebt ons met een wijn gedrenkt
        Die zwijmen doet en zinnen krenckt,
        Maar nu ontrolt gij een banier
        Voor alle die u vrezen hier
        Om tegen ieder op te rechten
        Die dijne waarheid wil bevechten.
      
      
        Bewaard ons onder dijne vaan
        En al die u ter herte gaan,
        Bevry ons door dijn rechter arm
        En hoort mij als ik tot u karm.
        God sprak in zijne heiligheid
        (Dies ben ik blij) en heeft gezeid
        Ik stel u binnen Sichems palen
        En meet u toe de Succots dalen.
      
      
        Het deel van Gilead komt mij,
        Manass’ en Ephraim daar bij,
        Dees’ is de sterkte van mijn hoofd
        Gelijk eens stiers, die breekt en klooft
        Al wat hij met zijn hoornen naakt,
        Ook Iuda, die de rechten maakt
        En geeft in Israel de wetten
        Waar na zich ieder heeft te zetten.
      
      
        Mijn waschtob is de Moabijt
        Mijn voet-veegh is den Edomijt
        Bei staan zij vaardig en bereid
        Als slaven tot mijn dienstbaarheid;
        Het volk van het machtig Palestijn
        Zal ik mij doen gehoorzaam zijn,
        Haar Vorsten zal ik na gaan jagen
        En voeren op mijn Zege-wagen.
      
      
        Wie zal mij voeren in de stad
        Die vaste muyr en vesting had,
        Wie is het, die mij zal leiden heen
        Tot in het land der Idumeen?
        Zult gy’t niet zijn, mijn God, mijn Heer,
        Die ons verstoten had wel eer
        En weygerd’ in voorleden tijden
        Met ons te trekken om te strijden.
      
      
        Dat ons u hulpe kom te baat
        Als het water aan de lippen staat,
        Want die men bij de mensen vind
        Is niet als ijdelheid en wind.
        Wij zullen door Gods sterke hand
        Doen grote daden in het land,
        Hij zal ons vijanden vertreden:
        Daar God is, werd met winst gestreden.
      
    
  