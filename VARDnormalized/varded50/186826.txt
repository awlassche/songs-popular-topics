
    
      
        God, die met vier, en donderstraalen,
        Op Sinaas spitsen, in een wolk,
        Uit zijnen hogen troon, kwam daalen,
        Sprak deze woorden tot syn volk.
      
      
        Ik ben alleen uw God, en Here,
        Die uit Egiptens slaaverny
        U heb geleidt, zo doe mij ere,
        En hebt geen andren God, dan mij.
      
      
        Gij zult u voor geen beelden buigen,
        Ik wil niet dat men die erken,
        Of dientge die, ik zal betuigen
        Dat ik, uw God, zeer yvrig ben.
      
      
        Gebruikt, in het spreken, noch in het zweren,
        Des Heren naam vergeefs, noch licht,
        Hij laat die zijnen naam onteren
        Niet ongestraft van syn gericht.
      
      
        Zes daagen zult gij arrebeiden,
        Maar rust den zevenden met lust,
        Die is tot heiligheit bescheiden,
        Doe heeft de schepper zelf gerust.
      
      
        Eert uwen vaader, en uw moeder,
        Op datge lang voorspoedig leeft,
        In het land, dat God, uw zielbehoeder,
        U, tot een goede woning, geeft.
      
      
        Gij zult geen mens lichtvaardig doden;
        Verbreekt geen echt, noch tracht daar naa.
        Steelt niet, al hebtge brood van noden.
        Getuigt niet vals tot iemands schaa.
      
      
        Begeert geen huis, geen wijf, noch slaave,
        Geen dienstmaagd, os, noch ezelin,
        Geen losse, noch geen vastehaave
        Van uwes naastens huisgezin.
      
      
        Dit is het verbond van God bevolen,
        Neemt eeuwig dat dan wel in acht,
        En leert het in uw huis, en scholen,
        Zo zegent hij uw gans geslacht.
      
    
  