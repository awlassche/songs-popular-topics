
    
      
        Gelijk een Roose-knop,
        De Christalijne drop,
        Van koelen Morgen-douw op Zomer-tijd geniet,
        Sigh opent als de Zon daar op zijn straeltjes ziet.
      
      
        Zo is de zoete min,
        Aan een verliefde zin,
        De gunste van een Maagd is als een Morgen-douw,
        Die rechte liefde voet, en baard uit liefde trouw.
      
      
        O! Bruid, o! lieve Maagd,
        Gij die de krone draagt,
        Als zijnde Maagd en Bruid door liefdens zoete Wet,
        Maar morgen Bruid en Vrouw, op het lieve Bruylofs-Bedt.
      
      
        O! zoete lieve Min,
        Wat hebt gij zoetheid in,
        Wat baard u zoetheid vreugd door Wetten van de trouw,
        O trou' die door de Min maakt van een Maagd een Vrouw.
      
      
        O! trouw die zielen bint,
        O ziel! die trouw'lijck mint,
        O! minne die de trouw in minne-lust voldoet,
        En door de trouw geniet mins aldersoetste zoet.
      
      
        Hoe zalig is de lust,
        Die zulke minne blust;
        Hoe zalig is de ziel die lusten niet wil voen,
        Als daar ze na Gods Wet de zoete min voldoen.
      
      
        O twee! door liefde een,
        Den Hemel u verleen,
        Dat gij naar uwe wens, door plichten van de deugd,
        V hoogste salicheydt door min betrachten meugt.
      
    
  