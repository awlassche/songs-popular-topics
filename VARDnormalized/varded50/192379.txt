
    
      
        O God! wat ‘s uw genaade groot!
        Dien gij in nood
        Kwaamt neer te drukken,
        Die van uw hand verlaaten scheen,
        In naar geween,
        Gij op wilt rukken:
        Ik was gezonken in een kolk,
        Een dikke wolk
        Had u verborgen,
        Den vijand, mij te sterk en loos,
        Scheen voor altoos,
        Mij te verworgen.
      
      
        Maar in uw goe voorzienigheid,
        Heeft uw beleid,
        Mij doen erlangen,
        Ter regter tijd, uw hulp en raad,
        ’k Heb in mijn staat,
        Uw troost ontvangen:
        Gij hebt dien Broeder mij beschikt,
        Die mij verkwikt
        Heeft door zijn woorden,
        Gij hebt mijn hert door angst benaauwt,
        Met troost bedaauwt,
        Als ik die hoorde.
      
      
        Gij die in ‘het hoge eeuwig woont!
        Uw gunst vertoond,
        Aan die verbrijzeld
        En neêrgeslaagen zijn van geest,
        Dien gij geneest,
        En hoog opvijselt;
        Voor asse, geeft gt vreugds-cieraad,
        En ‘het lof-gewaad,
        Aan den bedroefde;
        Gij hebt geslaagen; maar uw hand,
        Alzo mijn stand,
        En werk beproefde.
      
      
        Geprezen zij uw Naam! en Hij,
        Die gij aan mij
        Hebt toe-gezonden:
        Gezegend zij zijn woord door u,
        O Heer! ‘k ben nu
        Op ‘het hoogst verbonden
        Aan uw genaê; maak mij bekwaam,
        Om uwen naam
        Altoos te prijzen,
        Voor ‘het heil dat gij aan mijn gemoed,
        In overvloed
        Komt te bewijzen.
      
    
  