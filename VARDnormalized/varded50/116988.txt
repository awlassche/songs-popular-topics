
    
      
        Grote God! der Heren Heer,
        Hoe zullen wij tot uwer eer,
        U grote daden prijzen?
        Maakt doch mijn hert en tong bekwaam,
        Om lof te zingen uwen Naam,
        Ach laat mijn ziele rijzen!
        Van het stof, tot lof
        Uwer daden, en genaden, die als stromen
        Van u onzen Vader! komen.
      
      
        Als de Zon der gerechtigheit,
        Oprres tot zijne heerlijkheit,
        Zijn geest kwam neder dalen,
        Nu zittend op zijn Koninks Troon,
        Bereit hij ons een Hemels Kroon,
        En geeft genaden stralen,
        O Zon! O Bron!
        Laat u gaven, ‘het herte laven, en verrijken,
        Dat u macht in zwakheit blijke.
      
      
        O heil’ge Trooster! Hemels Licht,
        Die aan de blinde geeft het gezicht,
        Komt krachtig in mij schijnen,
        Ach dat doch maar een heldre straal,
        In mijn verduisterd herte daal!
        Op dat de nacht verdwijne
        Naakt mij, maakt mij,
        Tot een woning, voor mijn Koning, voor mijn Vader.
        Trekt mijn hert tot hem al nader.
      
      
        O Hemels vuur! Ontvonkt mijn geest,
        Ik ben tot noch toe lauw geweest,
        Doet mij in ijver branden,
        Verteerd in mij het ijdel kaf,
        Breekt al de boze tochten af,
        Verwarmt mijn ingewanden,
        Ontsteekt, en queekt,
        Heil’ge zuchten, doet mij vluchten, zeer beladen,
        Tot den Troon van Gods genaden.
      
      
        O sterke Geest! die als een wind,
        Ter neder waeit al wat gij vindt
        Zich tegen u verheffen,
        Werpt in mij neër de zonden macht,
        Die steeds naa mijn verderven tracht,
        Och komt mijn hert zoo treffen!
        Werkt doch, sterkt noch,
        In mij het goede, en behoede, mij voor dwalen,
        Dwaal ik, wilt mij weder halen.
      
      
        O heilig water! maakt mij klaar
        Wast af mijn smetten groot en zwaar,
        Komt mijne ziel verlusten,
        Verkoelt doch mijnen brand en dorst,
        Mijn hert verlangt in mijne borst,
        Doet mijn gemoet eens rusten,
        Sproeyt dan, vloeyt dan,
        Levens stromen, doet doch komen, op mijn droogte
        het Zaalig water uit der hoogte.
      
      
        Komt nu o Trooster in mijn hart!
        Vermurwtet eens, het is zo hard,
        Ach komtet heilig maken,
        Verciertet met u gaven schoon,
        En blijter eeuwig in ter woon,
        Stuurt mij in alle zaken,
        Leidt mij, weidt mij,
        In de paden, der genaden, hier beneden
        Voert mij in het Palleis der vreden!
      
    
  