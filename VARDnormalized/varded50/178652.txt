
    
      
        DE Heer is groot, zijn Majesteit
        Is prysselyk, en wordt verbreidt
        In zijne stad, bij hem te voren
        Tot zijnen heilgen berg gekoren.
        Schoon gelegen en de vreugdt,
        Daar al d'aarde om is verheugt,
        Is de berg die aan het Noorden,
        Rist, met zijnen muur en boorden;
        Sion, dien de pronk der steden,
        des Konings hoofdtstadt, komt bekleden.
      
      
        Men kent ook God door zijn verbond,
        In haar paleizen, als den grond,
        Dat hij haar altoos zal verstrekken
        Tot enen Heer, om haar te dekken.
        Want de koningen, bijeen,
        Waren tezamen op de been,
        En alrede doorgetogen:
        Doch als zij het voor hunne ogen
        Zagen, wierden zij benepen,
        En van des doods schrik aangegrepen.
      
      
        Zij vloden weg, beangst, verbaast,
        En beefden: smart greep, in dien haast,
        Hen aan, gelijk een vrouwe in het baaren.
        De schepen die van Tharsis vaaren,
        Breekt gij met den Oostenwind.
        Als wij het hoorden, ziet en vindt
        Elk het in de stad des Heren,
        Dien de heireschaaren eren;
        In Gods stad, die zijne hoede
        Eeuwig schut, voor des vijands woede.
      
      
        O God, wij hebben stil gedacht
        Aan uw weldadigheit, met kracht
        Betoond, in het midden vanden tempel,
        Daar wij betreden uwen drempel.
        Als uw naam is, hoog geroemt,
        Wordt uwe ere en lof genoemd
        Tot aan des werelds grenze en enden;
        het Heil zal uwe hand ook zenden;
        Uwe rechte hand, beleden
        Van ons, vol gerechtigheden.
      
      
        De berg van Sion zij verblydt,
        Met Judaas dochtren nu ten tyt,
        Omdatge uw oordeel komt te vellen.
        Gaat nu Sions torens tellen,
        En spanseert den muur rondom,
        Zet uw harde op het heiligdom
        En zijn vesting; komt beschouwen
        Zijn paleizen en gebouwen;
        Opdat gij het, zonder faalen,
        het Nageslachte moogt verhaalen.
      
    
  