
    
      
        O Eeuwig God, schijnende licht zeer klaar,
        Gij verdrijft de Nacht der zonden, waer-inne
        Alle blindheid des herten is zeer zwaar:
        Gij hebt den Nacht verordent van beginne
        Om te rusten (alzo men wel kan merken)
        Als den dag om t’arbeyden end’ te werken.
      
      
        Wij bidden v dat ons lichamen fijn
        In vreed’ mogen rusten na v behagen,
        Op dat zij daar na bekwaam mogen zijn
        Te lijden den last die zij moeten dragen.
        Maticht onzen slaap, op dat wij mits dezen
        Onbevlekt aan ziel end’ lijf mogen wezen.
      
      
        Op dat onzen slaap t’uwer eer gheschiet,
        Verlicht d’ooghen onzes verstands inwendig:
        Op dat wij in den Dood ontslapen niet,
        Maar verwachten mogen altijd bestendig
        Ons verlossingh’ wt des ellendicheden,
        Daar met wij zijn beladen hier beneden.
      
      
        Beschermt ons ook voor alle listigheid
        End’ aenvechtingh’ des Duivels vol onvreden,
        Ons nemende in v heilig geleid,
        Want wij en hebben dezen dag voorleden
        Eilaas niet door-ghebracht, zonder O Here
        Tegen v te hebben gezondigd zeere.
      
      
        Hieromme zoo bidden wij v altsaem,
        Wilt bedekken ons zonden vol onweerden
        Door uwe barmhertigheid zeer bekwaam,
        Gelijk gij nu alle dinc hebt op eerden
        Bedekt: op dat wij van v aanschijn goedig,
        Daeromme niet worden verstoten spoedig.
      
      
        Geeft ook ruste, troost end’ verquickingh’ zoet
        Allen kranken ende bedroefden herten,
        Ook al die zijn bezwaard in haar ghemoet,
        End’ bevangen met veel pijnen end’ smerten:
        Door Jesum Christum des droefheyts ontlader,
        Die ons heeft leren bidden onzevader.
      
    
  