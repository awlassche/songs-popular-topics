
    
      
        ZIngt o mijn ziel! de heerlijkheid des Heren,
        Al wat gij ziet, is vaardig om te leren,
        Gods alle-macht, en grote goedigheid,
        Die al wat is, zo wisselijk bereid.
      
      
        Zijn machtig woord doet alle ding herleven,
        Het dorr' gelaat des Winters is verdreven;
        De gantse aarde schijnt als weer verjeugdt,
        Ja al wat leeft is op zijn wijs' verheugt.
      
      
        Hoe groent het veld! het geboomte staat te bloeien.
        De plant, en kruid zijn willig om te groeien.
        De knop ontsluyt de bloem, dan zet de vrucht,
        Ziet hoe het gewas, als na zijn rijpheid zucht.
      
      
        De schone bloesem het sieraad van de hoven,
        Komt overvloedig hare vrucht beloven.
        Hoe veel vergat dat nimmer rijp en wordt!
        het Geen heerlijk bloeyt, ook lichtelijk verdord.
      
      
        Als haar de vrucht tot rijpen wil gaan zetten:
        Helaas! wat wil haar was-dom al beletten?
        De vlieg, de risp, mist, droogt', of guere wind,
        Doen dat men weinig rijpe vruchten vindt.
      
      
        Gij moet O mens! hier nutte lessen leren,
        Tot dit gezicht, verstand en aandacht keren.
        Ziet hoe natuur, herschapen weder leeft,
        En gij! doorzoekt wat vreugd uw Ziele geeft?
      
    
  