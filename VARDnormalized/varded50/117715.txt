
    
      
        Ag wistje wat uw Minnaar leyd,
        Gij kreeg o Kloris eens medogen
        Ik ben mijn waarde Vrijheid kwyd
        Die 'k heb verpand aan uw schoon Ogen.
      
      
        Gij hartediefje en waarom mij
        Gij wygert, als ik onder het kussen,
        Voor al de Smerten, die ik lij,
        Eens tragt mijn Minnevlam te blussen?
      
      
        Denk niet, als gij wat Gunst betoond,
        Dat ik uw Schoonheid zal ontvlugten;
        Uw Oogjes, daar de Min in wond,
        Doen mij staag om uw bijzijn zugten:
      
      
        Mijn hart aan het uwe alree Verpand
        Blijft uw gevange zonder vrezen,
        Zo lang het doelwit van mijn Brand
        Zig vind in uw bekoorlijk wezen,
      
      
        Wat stookt uw glans al Minnegloed,
        Wanneer ge in het stralen uwer lonken,
        Mij met een Lieve Lag begroet,
        En maakt mijn Geest in weelde dronken.
      
      
        Heeft al dat schoon mijn hart doorwond,
        Mijn Lieve Kloris laat ons blaken!
        En laat ik op uw Rozemond?
        Een einde van mijn Smarte maken!
      
    
  