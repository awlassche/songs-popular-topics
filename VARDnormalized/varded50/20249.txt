
    
      
        MIjn hert leit in zwaar getreur,
        En doleur:
        Om dat ik zonder verbeiden,
        Van, die ik met hert en zin,
        Zeer bemin,
        Nu eilaas! zal moeten scheiden.
      
      
        Zo haast als ik t’oogh op-slagh
        Eerstmaal sach,
        Van u, werd mijn hert gevangen,
        Door u eerbaar wezen zoet,
        Fraai ghemoet,
        t’Welck mij altijd doet verlangen.
      
      
        Hoe meenichmael heb ik mij,
        Eertijds blij,
        Met u Lief, konnen vermakken:
        Dat door nijders kwaad opzet
        Werd belet,
        t’Welck mijn hert doet pijne smakken.
      
      
        Oft ik den ghewenschten dag,
        Noch eens sach,
        Dat ik mij bij u mocht paren:
        Zo zoudt ik tot nijders spijdt,
        Zijn bevrydt,
        Van mijn drukkelijk bezwaren.
      
      
        Als ik u niet ben ontrendt,
        Maar absendt,
        Weest mij Lief somtijds gedachtig:
        Zo zal mijn pijn, zijn gheblust,
        t’Hert gerust,
        En bevrydt van Treuren klachtig.
      
      
        Adieu Prinses Eerbaar bloem,
        Die ik noem
        De deuchtsaemste van de Vrouwen:
        Hoe wel ik moet scheiden nu,
        Ik zal u
        Altijd voor de Liefste houwen.
      
    
  