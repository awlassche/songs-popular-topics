
    
      
        BIJ d'oogen van mijn Lief is niets te vergelijken;
        En voor mijn trouw gemoed moet alle liefde wijken.
        Mijn brand en haar gezicht zijn vol uitnemendheid.
        Mijn liefde werd gesteld bij hare schoonigheyt.
      
      
        Al wat de nieuwigheid ons kan voor ogen stellen,
        En kan mijn zuiver hert tot gene tijden kwellen.
        Al is mijn Phyllis wreed, ik blijf de zelve man;
        Het is een dapper held die veel verdragen kan.
      
    
  