
    
      
        HOe lief'lijk is uw naam, o dierb're Vrede!
        Gij zijt een Bron van duizend lieflijkheden.
        U wensen wij: daar is geen heil gepaard
        Met Oorlog. Ach! wie zal u wedergeven,
        Nu gij, helaas! van het Aardrijk zijt verdreven,
        Door Vuur en Zwaard.
      
      
        Geef vrede, God des vredes, Vrede zelve!
        Die vreê maakt in uw hoge Hemel-welven:
        Doe het bloedig Zwaard eens keren in zijn scheê;
        Blus het Oorlogs-vuur; neig het Herte van de Vorsten,
        Die maar na bloed en roof en glori dorsten,
        Tot vaste vreê.
      
      
        Geef waarheid, Heer! en vreed' in onze dagen;
        Op dat we het heil eens weder bloeien zagen:
        Uw Kind'ren vreê zij groot: en laat ons mee
        Bij wijngaard-stam en vijgeboom zo rusten,
        Dat door uw gunst zich ieder mag verlusten
        In groot vreê.
      
      
        Doch zo het Zwaard noch langer zal verteren;
        het Ga zo Gij wilt; gun ons uw vreed, o Here!
        'k En vreez' dan niet al daverde het al.
        Wanneer Gij stilt, wie zou ons dan beroeren?
        Dant tart uw Kerk wie met haar Krijg wil voeren.
        Haar vreê staat pal.
      
      
        O Vrede-vorst! wiens kruis-bloed vrede maakte,
        Doen tussen God en het mensdom Oorlog blaakte,
        Uw vreê geniet noch kent de wereld niet:
        Zij kan die ook niet geven, noch ontroven:
        Verraderlijk bedrog is haar beloven,
        En wat ze bied.
      
      
        Geen Vreê, maar Vuur en Zwaard, bragt Gij op d'Aarde,
        Wanneer Gij daar uw waarheid openbaarde;
        Mits Duivel, vlees en wereld wederstaan.
        Geen waare vreê had ooit een Goddelooze:
        De zorgloosheid en waan-rust van de boze
        Zal haast vergaan.
      
      
        Is nu de vreê van het Aardrijk als verbannen;
        Is kracht en list vijandig t'zaamgespannen;
        En heeft een mens op d'aard geduurig strijd:
        O laat mij steeds het harnas Gods aangorden;
        Op dat mijn Ziel niet overrompelt worde.
        Die des strijdens tijd.
      
      
        Maar dat ik nooit den Hemel met mijn zonden
        Bestorm', en nooit werd tegens U bevonden
        Te strijden! Wee die tegens U zich kant!
        Behaagt het U uw wraak-Zwaard eens te wetten,
        Gij kont wat u weêrstreeft terstond verpletten:
        Niets keert uw hand.
      
      
        O dat geen twist het Lichaam Christi scheure!
        Dat m' in uw Rijk doch geen verdeeldheid speure!
        O doov de vonk, en roei de wortel uit.
        Demp ketter-leer, en wie die voort wil planten;
        Op dat zo uit der aard' aan alle kanten
        Die Vrede spruit'.
      
      
        De Wolf en het Lam verzoend Hij: Jood en Heiden,
        Vijandig door een middel-muur gescheiden,
        Zijn nu vereend. Geen Cherubs vlammig Zwaard
        Hoed des Levens Boom voor het mensdom; eng'le tongen,
        Bevredigt, en nu menschen-lievers, zongen
        Die vreed' op aard.
      
      
        De vrede Gods beheersch ons Hert, en schenke
        Gewetens-vreê, meer dan het verstand kan denken.
        O dat doch elk een Zoon des vredes waar'!
        Dat des het voorrecht van Gods Rijk: zijn Geest werkt vrede:
        Dat is de band van Jesu waare Leden:
        En God is daar.
      
      
        Laat ons den vreed van Isr'el, Heer! aanschouwen:
        Kom het muur-verval van Zion doch herbouwen:
        Zend vrede-boôn met vrucht aan elken oord:
        Verdelg of win die noch uw vreê verstoten:
        Spreek door uw Geest tot uwe gunstgenoten
        Een vrede-woord.
      
      
        Gij zult, o Heer! uw Kerk eens vreê bestellen;
        Spijt vijands grim, spijt Poorten van de Helle;
        Dat z' inga in haars Heren vreê, bekroont
        Met zege-kroon, vereerd met vrede-palmen
        In Salem, daar ze het vrede-lied zal galmen,
        Waar vrede woont.
      
    
  