
    
      
        Waar werd oprechter trouw
        Dan tussen man en vrouw
        Ter wereld oit gevonden?
        Twee zielen gloende aan een gesmeed,
        Of vast geschakelt en verbonden
        In lief en leed.
      
      
        De band, die het harde bind
        Der moeder aan het kind,
        Gebaard met wee en smarte,
        Aan hare borst met melk gevoed,
        Zoo lang gedragen onder het harde,
        Verbind het bloed.
      
      
        Noch sterker bind de band
        Van het paar, door hand aan hand
        Verknocht, om niet te scheiden,
        Na dat ze jaren lang gepaard
        Een kuis en vreedzaam leven leidden,
        Gelijk van aard.
      
      
        Daar zoo de liefde viel,
        Smolt liefde ziel met ziel,
        En hart met hart te gader.
        Die liefde is sterker dan de dood.
        Geen liefde komt Gods liefde nader,
        Noch schijnt zoo groot.
      
      
        Geen water bluscht dit vuur,
        Het edelst, dat natuur
        Ter wereld heeft ontsteken.
        Dit is het krachtigste ciment,
        Dat harten bind, als muuren breken
        Tot puin in het end.
      
      
        Door deze liefde treurt
        De tortelduif, gescheurd
        Van haar beminde tortel.
        Zij jammert op de dorre rank
        Van enen boom, verdroogd van wortel,
        Haar leven langk.
      
      
        Zoo treurt nu Aemstels vrouw,
        En smelt als sneeuw van rouw
        Tot water en tot tranen.
        Zij rekent Gijsbreght nu al dood,
        Die, om zijn stad en onderdaenen,
        Zich geeft te bloot.
      
      
        O God, verlicht haar kruis,
        Dat zij den held op het huis
        Met blijschap mag ontvangen,
        Die tussen hoop en vreze drijft,
        En zucht, en uitziet met verlangen
        Waar dat hij blijft.
      
    
  