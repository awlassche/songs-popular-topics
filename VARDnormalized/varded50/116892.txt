
    
      
        Is hier de zonden niet zeer quaat?
        Waarom wilt gij dit vraagen?
        Om dat zeer quaat is uwe levens staat,
        Moet ik aan u dit voordraagen.
        'k Wou dat ik kon God behaagen.
      
      
        Als gij de boze zonden doet,
        Zult gij geen ruste vinden:
        Of hier nooit krijgen een gerust gemoet:
        Of nooit zijn een Gods beminden:
        Of niet een van zijne vrinden.
      
      
        Zij maakt u altijd aghteloos,
        Dit geeft een onvroom leven:
        En ook dat gij hier worden zult zeer boos:
        Dit zal u het verderven geven:
        Laat dan zonden van u zweven.
      
      
        Zij kan u maacken desperaat.
        Wilt gij haar lang bedrijven,
        Gij komen zult in een bedroefde staat:
        Laat zij dan bij u niet blijven:
        Of niet in de boosheid stijven.
      
      
        Als hier de mens de zonde doet,
        Verbasterd hij van deughden:
        En dan kan ook zijn goddeloos gemoet,
        Vinden hier geen waare vreugden,
        In zijn ouderdom, of jeugden.
      
      
        Zij kan ook lasteren u God,
        Als zij bij u zal wonen.
        En zij kan ook veraghten zijn gebot,
        En ook zijn hooghwaarde Zone.
        Zij de mensen sleght zal lonen.
      
      
        Op het alderbest zij aan ons geeft,
        Een quaat wellustig leven:
        Waar door de mens na zijn verderve streeft:
        Dit zal zij u listig geven,
        Wilt haar quaat dan nooit na streven.
      
      
        Als gij op aarde met haar gaat,
        Zo zal zij met u treden,
        Na die plaats, daar de duivel woedend staat,
        Bij al zijne groulijckheeden,
        Als gij krijgt geen vrome zeeden.
      
      
        Zij u ook listig leiden zal,
        Bij het alderbooste leven:
        Dit boze en zeer godloos ongeval,
        U eens angstig zal doen beven,
        Als God loon na werk zal geven.
      
      
        Zij maakt, dat gij eerst het quaat begint;
        Dan wordt gij een onvroome:
        En ook dat gij bij trappen haar bemint:
        Daar de duivel voor sou schromen,
        Als dit quaat bij hem kon komen.
      
      
        Haar aanstonds vaardig dan verlaat,
        En wilt u rad bekeren,
        En aanstonds met de vroomheid henen gaat,
        Na de allerhoogste Here:
        En doet het geen zij u zal leren.
      
      
        Dan zult gij namaals zaaligh zijn.
        Maar zo gij dit zult laaten,
        Zo zult gij nooit ligt zien u Gods aanschijn!
        Maar gij in de helse staaten,
        Dan ligt eeuwig deugd zult haaten.
      
    
  