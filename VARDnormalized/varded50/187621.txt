
    
      
        Mijn ziel wees al-tijd wel gemoed,
        Al het kwaad, dat u de Wereld doet
        Zal haast vergaan,
        Maar blijft in het woord des Heren:
        Hij zal u maaken onbela'en.
      
      
        Vald u het kruis bij wijlen zwaar?
        De waarheid lijd en gij met haar.
        Wees wel gemoed.
        Smal is den weg er eren
        En zaalig dezen tegenspoed.
      
      
        Ik ven verstoten van der hand,
        Een balling in mijn Vaader-Land,
        Nu hier, nu daar.
        Die mij verdreven, zeiden,
        Mijn woorden waaren het land te zwaar.
      
      
        O land! Verheven op uw leer,
        Waar het gij ook nog zoo zwak en te'er?
        Was het u een pijn
        Uw oren te bereiden
        Ter waarheid? En mogt dat niet zijn?
      
      
        Uw leiders hebben u verleid,
        Genaad en leven toe-gezeid
        Al doet gij niet,
        Dat onzen Zaalig-maaker
        De Heer der Heren ons gebied.
      
      
        Dat waaren jaa de woorden mijn.
        Ik meinde het was u medicijn.
        Was dat de schuld?
        Was dat de God-verzaaker?
        En ben ik daarom niet geduld?
      
      
        Of was het om dat ik niet en wist,
        Daar uw geleerdheid wel om twist?
        Maar die de kragt
        Van Christelijke zeeden
        Verloochend heeft en weg gebragt.
      
      
        Uw leeraars heersen over-dij,
        Den goeden weg beletten zij.
        Als ik bestond
        Voor u daar in te treden
        Zij sloten mij wel haast den mond.
      
      
        Mijn bidden was daar onverhoord.
        Zij waaren op het ligt verstoord.
        Haar digten raad,
        Door afgebroken woorden,
        Mij zogt te brengen in den haat.
      
      
        Voor-waar, dat des het oude listig oog
        Van een verdurven Synagoog;
        Den ouden voet
        Van die daar oit versmoorden
        Het regt onnozel Christen bloed.
      
      
        Daar ik, zij wisten zelfs wel wat,
        Ten besten voor-gesproken had,
        Die hebben het net,
        Om in verdriet mijn leven
        Te brengen, mij al-zoo gezet.
      
      
        O! die zoo trouwelijk gesmeekt,
        Uw oor in het stof der aarden steekt,
        En bijt uw vriend,
        Wat had ik toen bedreven
        Aan u, dat zulk een dank verdiend?
      
      
        Dat gij mij voor een ketter scheld,
        Of lasteraar, en met geweld
        U openbaard;
        Dat hoop ik al te lijden,
        Te lijden, naa mijns Heren aard.
      
      
        Mijn Broeders menig in het getal,
        Die drinken van de zelve gal,
        Maar dat des de wijn,
        Waar in wij ons verblijden,
        En droefheids overwinnaars zijn.
      
      
        Al schuilen wij en zijn gevlugt,
        En over-kreeten van het gerugd:
        De waarheid duikt,
        Maar om te gaan verrijzen,
        Gelijk de Zon die het al ontluikt
      
      
        Wanneer de groten Herder all'
        Zijn schaapjens eens vergaaren zal,
        Ik meen als dan
        Hij geen geloof zal prijzen,
        Daar uwe vrugten komen van.
      
      
        Die hem beleden het zijner eer,
        Dat hij is onzen enen Heer,
        Hebt gij onthaald
        Met droefheid en met traanen,
        Door uw bedrijf haar af-gedaald.
      
      
        Bedekt met smaad en uit haar huis
        Van vriend en maag' al onder het kruis
        Doen henen gaan:
        Op ieder vrije baanen
        Drijft gij een ieder op haar aan.
      
      
        Gij zaagt haar gaarn in stervens nood,
        (En meind dan waar het onkruid dood)
        Of weg-geleid
        In banden van Trajaanen;
        Van menig Martelaar beschreid.
      
      
        Uw wettigheid u niet en baat,
        Uw zuiverheid, nog toe-verlaat,
        Die, met geschil
        Van het Goddelijke wezen,
        Veragt de Goddelijke wil.
      
      
        Maar Gij, o God! Die alles ziet,
        En proefd, en troost ons in het verdriet,
        Verligt het land;
        De ogen wild genezen
        Van die zoo tasten naar de wand.
      
      
        En gij, die God van herten vreesd,
        Gedreven door een ander Geest,
        Bewaar u schat
        In deze bozen daagen,
        En gaa al voort op het regte pad.
      
      
        Bezin en doe wat Christus eist
        Zoo doende gij ten Hemel reisd.
        De Sathan jaagd
        Uw ziel met duizend laagen:
        Maar Gods geweer hem teegen-draagd.
      
      
        Met ernst bestraf en laat het kwaad.
        Maar tog uw viand niet en haat.
        Word bij bestre'en,
        Doe wel, en strij met lijden;
        De Heer is ons zoo voor-getre'en.
      
      
        En gaa geen oude schaaduw naa
        Van Jezus af naa Iosua.
        Ons land en lot
        Is niet van dezen tijden
        Ons hulp en heil is onzen God.
      
      
        Dien ouden Testamentze-held
        Wel menig Koning heeft geveld:
        Maar op den troon
        Van alle magt gezeten
        Is Christus Gods beminde Zoon.
      
      
        Een beter wet, een beter goed
        Verworven door geen viands bloed
        Hij ons voor-leid.
        O glorij ongemeten!
        Voor zijn gehoorzaam volk bereid.
      
    
  