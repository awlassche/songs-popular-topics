
    
      
        O Schone Zonnen van mijn Lief,
        Die gestaadig straalen ziet,
        Zegt waarom vind mijn minne-grief
        Geen uitkomst in verdriet,
        Ik gevoel uw Licht te wil,
        Swaare smarten, die de spil
        Van min draait, nimmer stil.
      
      
        O schone Zonnen, die dit rond
        Zo helder schijnsel zendt,
        De glans van Phoebus kreeg een wond,
        Zo dra gij wierd bekend,
        Zeg mij doch waarom uw brand
        Zo verwoed uw Fidamant
        In het arme hartje brand?
      
      
        De wereld op niet beters roemt,
        Als op die twee saffiers.
        Geen Diamant-straal word genoemd,
        Bij die, vol schittrend viers.
        Maar helaas, dat gij, zo zwart,
        Sijt gelijk als git zo hard,
        Dat baard mijn Sieltje smart.
      
      
        O flonkkrend oogjes fengt mijn ziel,
        Niet meer met uwe vlam,
        Zo die in zulk een graf-stee viel,
        Waar of die endlijk kwam?
        Diamanten, Zonnen, en
        Starren zegt, wat wind gij wen
        Ik schoon gesturven ben?
      
      
        Lief Celestyne red mij uit
        Die lieve Oge-straf,
        Of schrijf wanneer mijn leven sluit
        Dit rijmtjen op mijn graf:
        Die hier rust heet Fidamant
        Door twee Zonnen aangerant,
        En heel in het hart verbrand.
      
    
  