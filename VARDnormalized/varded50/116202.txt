
    
      
        Die het Lijden van den Heer beschouwt tot in zijn Sterven,
        Vind daar de grootste proef van Heiligheid en Deugd,
        Volmaaktste Lijdzaamheid, van het leven gaarn te derven
        Voor vijand: het rechte pad tot heer-likheid en vreugd.
        Wel aan, mijn ziel, volg Godes Zoon,
        In het hof, en ziet zijn bangheid aan:
        Daar na der Joden smaad en hoon:
        Dan het Lijden aan het Kruis uytgestaan.
        Wie leed oit zoo veel smert, van buiten, en van binnen?
        Wie streed zoo kloek van hert, en kon dus overwinnen?
      
      
        De Heer, wanneer het uur genaakte van zijn Lijden,
        Begaf zich met zijn Elv’ in het hof Gethsemane;
        Leid Zebedeus Zoons, en Simon wat ter zijden,
        Aanschouwers van zijn vreugd; nu van zijn droevig Wee.
        Daar wierd Hij diep van angst geraakt:
        Ik ben (sprak Hij) benauwt ter dood.
        Blijf hier, en yvrig met Mij waakt.
        Ach! slaapt, en laat gij Mij in nood,
        Alleen? O neen. Want noit blijft hij in noden steken,
        Die nedrig, vurig, en aanhoudend’ is in het smeken.
      
      
        Hij knield dan neer, en bad; Ach! Vader, wend ter zijden
        Des uur van zwaren angst en bangheid, dien Ik lij.
        Doch wilt Gij, dat Ik drink des bittre kelk van Lijden,
        Wel; niet na mijne, maar uw wil geschiede Mij.
        Gij Petrus in het beloven sterk
        Meer dan de tien, veel zwakker zijt.
        Hoe komt, dat gij (nu het gaat aan het werk)
        Geen uure met Mij wakker zijt?
        O! waak, en bid, eer u verzoeking komt verstrikken.
        Of moet uw will’ge geest na het zwakke vlees zich schikken?
      
      
        Elk sliep, en lag in rust: maar Jezus waakt’, en werkte
        In het bidden: maar toen angst ging boven mensen macht,
        Zag Hij een Engel op Hem dalen, die Hem sterkte:
        Maar Hij in zwaren strijd, bad met te meerder kracht.
        Daar vloeid zijn zweet, als drupp’len bloed,
        Zoo ernstig bad Hij Dien, in nood,
        (Met sterk geroep, en tranenvloed)
        Die Hem verlost’ uit vrees van dood.
        Zoo zwaar is Hij verzocht door angsten, druk en pijnen:
        Op dat Hij hebb’ in nood meedogen met de zijnen.
      
      
        Als Hij, gelijk voor heen, tot driemaal had gebeden,
        Vond Hij ze noch in slaap. Maar zijn verrader waakt.
        Doch Hij gesterkt, gaat hem kloekmoedig tegentreden,
        Die met gewapend volk het weerloos Lam genaakt;
        En durfd’ (o boosheid!) door een kus,
        En schijn van Liefd’, zijn Heer verra’en:
        Die sprak, verraad g’uw Here dus!
        Wel, zoekt gij Mij; laat deze gaan.
        Maar tot een blijk, dat Hij zich willig weerloos stelde,
        Hij aanstonds door een woord hen all’ter aarde velde.
      
      
        Zoo deed toen Petrus niet: maar wou voor Jezus strijden,
        Als hij des Priesters knecht door het zwaard het oor af slaat.
        Dien Ieses heeld’; en sprak: Ik eis een weerloos lijden.
        Wie het zwaard om mijnent wil gebruikt, door het zwaard vergaat.
        Meind gij, dat niet in noods-geval
        Mijn Vader, op mijn bidden, Mij
        Veel duizend Englen zenden zal?
        O! neen. Zijn wil is dat Ik lij.
        Na Leer, doet d’Heer: en liet zich binden van de Joden.
        Maar d’Elv’ (als Hij hen had voorzeid) zijn weg gevloden.
      
      
        Kom hier, verlege ziel, benauwt, verdrukt, bestreden,
        Kom, keer u tot uw Heer, en leer van Hem uw plicht;
        Welk’ is, te waken in aandachtige gebeden,
        Ootmoedig, onvermoeid; op dat g’in nood niet zwicht.
        Bid vrij, als Hij, te zijn ontlast.
        Doch gij, als Hij, gelaten zijt.
        Buyg onder God, als Hij het zoo past,
        Als voor u best, dat gij noch lijd.
        Uw zorg, uw borg zij Hij, de sterkste, wijst’ en besten:
        Hij kan, Hij weet, Hij zal u hulpe doen ter lesten.
      
      
        Leer ook van Hem; door het zwaard noit Lijden af te keren;
        Schoon gij van een tyran, ook hoe onschuldig, lijd.
        Zoo leed hier ook uw Heer; doch wouw zich niet verweren:
        Beval zich God: Gij ook; en voorts geduldig zijt.
        Gij hebt geen zwaard tot schut van doen,
        Daar gij vervolgers mee afzet:
        Meer dan een Englen legioen
        (Des noods) is reed op uw gebed.
        Geen nood te groot, als u Gods dienstbre Hemelscharen,
        Voor ziels gevaar, hoe zwaar, omleeg’ren en bewaren.
      
    
  