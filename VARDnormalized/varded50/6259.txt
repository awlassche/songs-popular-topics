
    
      
        Hoe dan! zoud gij mij verlaten,
        Die gij eertijds hebt bemint?
        Hoe! zoud gij mij konnen haten,
        Die tot u zo ben gezind?
        Neen, ik kan het niet geloven,
        Ik en kan het niet verstaan,
        Dat gij zoud mijne ere roven
        En dan elders minnen gaan.
      
      
        Hebt gij mij niet menig werven,
        Even met een rijp beleid,
        Bij uw leven bij uw sterven,
        Vaste liefde toegezeid?
        Hebt gij mij niet trouw gezworen
        Hoger als ik zeggen kan?
        Heb ik u niet uitverkoren
        Even tot mijn Echte man?
      
      
        Hebt gij mij niet schrift gegeven,
        Dat ik als uw waarde Vrouw,
        Dat ik al mijn gantse leven
        Aan uw zijde slapen zouw;
        God en wil het niet gehengen
        Dat gij zoud meinedig zijn,
        Dat gij mij zoud willen brengen
        Van de blijdschap in de pijn.
      
      
        Maar voor al moet u bewegen
        Deze vrucht uw eigen kind,
        Dat heb ik van u gekregen,
        Doen gij tot mij waard gezind:
        Doen gij mij eens plag te stellen
        Bij de schoonste van het land:
        Doen gij mij eens plag te kwellen
        Om dit eigen minnepant.
      
      
        Ziet doch eens zijn geestig wezen;
        Ziet eens hoe het op u kijkt,
        Zie, gij zijt 'er in te lezen,
        Ziet eens, hoe het u gelikt.
        Wel dan, mag ik iet verwerven,
        Eert, die gij eens hebt bemint,
        Anders moet ik hoere sterven;
        En uw vrucht een hoerekindt.
      
    
  