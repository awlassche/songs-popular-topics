
    
      
        Ongelukkig mens geboren,
        Ziel, berooft van t'hooghste goed,
        Die voor eeuwigheid verloren,
        In de helle lijden moet;
        Zegt het mij, zegt het mij;
        Wat voor pijnen lijde gij?
      
      
        Ah! moet ik u uit-gaan-leggen
        In wat smerten wij hier syn?
        Moet ik u in het lank gaan zeggen
        Zondaars einde, ende pijn?
        Ah torment! ah torment,
        Aan die t'lydt, alleen bekent!
      
      
        Die de wereld eertijds eerde,
        Waar is uwen luister al,
        En de glori', die gij leerde
        In dit ijdel tranen dal?
        Zegt het mij, zegt het mij;
        Wat voor pijnen lijde gij?
      
      
        Ah! dien luister is verdwenen
        Als den droom van enen nacht;
        Naar die glori' is verschenen
        Eeuwig druk om een gedacht.
        Ah torment! ah torment,
        Aan de wereld onbekend!
      
      
        Wat hebt gij van al uw sparen
        Met zo grote gierigheid,
        Die men zag veel goed vergaren,
        In zo veel sorghvuldigheydt?
        Zegt het mij, zegt het mij;
        Wat voor pijnen lijde gij?
      
      
        Eeuwighlyck gebrek te lijden.
        Is de vrucht van al mijn goed:
        Dit is alle mijn verblijden
        Naar dien groten overvloed.
        Ah torment! ah torment,
        Aan de wereld onbekend!
      
      
        Gij, die voor u dertelheden.
        In de helsche vlammen licht;
        Voor uwe ongebondentheden
        Derven moet Gods schoon gezicht;
        Zegt het mij, zegt het mij;
        Wat voor pijnen lijde gij?
      
      
        Ah! om een vermaak, vol schande,
        Om de vreugd van enen stond,
        In het eeuwig vier ik brande
        In den diepen helschen grond.
        Ah torment! ah torment,
        Aan de wereld onbekend!
      
      
        Wat lijdt gij in het ander leven
        Voor uwe dansen, spel, en sanck,
        Als uwe tonge heeft gegeven
        Zo veel vuilen werelds klank?
        Zegt het mij, zegt het mij;
        Wat voor pijnen lijde gij?
      
      
        Al mijn klagen, al mijn kermen
        Toont, eilaas, maar al te zeer,
        Zonder hope van ontfermen,
        Wat ik lijde duizend keer.
        Ah torment! ah torment,
        Aan de wereld onbekend!
      
      
        Voor uwe achterklap, en zweren,
        Voor uwe vloeken tegen God,
        En voor alle die choleeren,
        Wat geniet gij voor een lot?
        Zegt het mij, zegt het mij;
        Wat voor pijnen lijde gij?
      
      
        Mijne tonge wordt door-droncken
        Van het pek in dezen poel,
        En door boord met solfer vonken
        Bij de vlammen, die ik voel.
        Ah torment! ah torment,
        Aan de wereld onbekend!
      
      
        Gij, die met de deugd te haten,
        Zijt zo veel verdiensten quyt,
        En hebt zo veel goed gelaten
        Door t'verquisten van den tydt;
        Zegt het mij, zegt het mij;
        Wat voor pijnen lijde gij?
      
      
        O vervloekte ledig' dagen,
        En zo veel verloren tydt!
        Ah! hoe doet hij mij beklagen
        Al t'verlies van Ziel-profijt!
        Ah torment! ah torment,
        Aan de wereld onbekend!
      
      
        Gij, die zo veel heylig' feesten
        In de herberg' over-bracht,
        En daar waart gelijk de beesten
        In het drinken dag, en nacht;
        Zegt het mij, zegt het mij;
        Wat voor pijnen lijde gij?
      
      
        Ah! nu voel ik eeuwig pramen
        Mij een dulle hongers pijn;
        Eeuwig' dorst lyd' ik te samen,
        Zonder ooit gelaeft te syn:
        Ah torment! ah torment,
        Aan de wereld onbekend!
      
      
        Gij, die wij vol vraeke sagen
        Met een onverzoend gemoed
        Maet, en nyt t'herte dragen,
        Wat verkoelt uwe hitsig bloed?
        Zegt het mij, zegt het mij;
        Wat voor pijnen lijde gij?
      
      
        Al, die genen peys beminnen,
        Doen in d'helle door verwijt
        Ook malkanderen van binnen
        Bersten door een eeuwig' spijt.
        Ah torment! ah torment,
        Aan de wereld onbekend!
      
      
        Mens, en volgt dan nooit des hopen,
        Die naar deze schrooming' hel
        In zo grote blindheid lopen,
        En bedenkt dit altydt wel.
        Ah torment! ah torment,
        Aan de wereld onbekend!
      
    
  