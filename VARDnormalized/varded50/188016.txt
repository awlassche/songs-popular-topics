
    
      
        COrydon die weide schapen
        Vast aan 'twater van den Rijn
        Daar de beste weiden zijn,
        Als het vee denkt om te slapen,
        Als de duister nacht komt aan,
        En de droeve silvre maan.
      
      
        Daar zat hij met liefd' ontsteken
        Van zíjn Phyllis gans de nacht,
        Phyllis die hem niet en acht,
        Phyllis die hem 'thert doet breken.
        Daar zat hij en sanck dit lied
        Op een nieu gesneden riedt.
      
      
        Het zal nu twee volle jaren
        Phylli worden alle dag,
        Dat ik mijne liefde klaag,
        Dat ik die kwam openbaren.
        Phylli 'tweede jaar is het nu
        Dat ik eerstmaal kwam bij u.
      
      
        Van dien tijd af ga ik dwalen
        Met mijn schapen door het gras,
        Zonder dat ik op haar pas,
        Zonder dat ik haar ga halen
        Als zij dolen als zij gaan
        Daar geen rechte wegen staan.
      
      
        Ik sach eerstmaal aan u wezen
        In een bruiloft daar gij waart
        Met het volk van het dorp vergaard.
        Doen heb ik u eerst geprezen.
        Floris zat niet ver van dij,
        En ik aan de rechter zij.
      
      
        Daar hebb'ick u eerst gegeven
        Als de ander enen zoen.
        Wat kond' ik toch min gedoen?
        Ook heb ik veel vreugd bedreven,
        En mijn lullepijp gesteld
        Naar de deunen van het veld.
      
      
        Komende van daar na Leiden
        Bij mijn kudde, was ik krank,
        Ia mij luste genen sanck.
        Wie zal zeide ik voor mij weiden?
        Wat mag wezen deze pijn?
        Zoudet wel een koortse zijn?
      
      
        Genen slaap en kond' ik halen,
        Altijd docht mij dat ik sach
        Phylli dijnen zoeten lach,
        En dijn ogen die mij stralen,
        En dat liefelick gelaat
        Dat noch in mijn herte staat.
      
      
        Niemand konde mij behagen,
        Al ons vrysters hadden uit,
        En die lange schele Luid.
        Ik ginck wensen heele dagen
        Phyllis, en het zoete licht
        Van haar goddelijk gezicht.
      
      
        Ik ginck heele dagen dwalen
        In het hout dat aan de kant
        Van den Haege staat geplant.
        Corydon ginck suffen, dralen,
        Corydon was mat en laf,
        Al zijn schapen namen af.
      
      
        Corydon schreef in de bomen
        VVaer hij enen vandt bekwaam
        Phylli dijnen zoeten naam,
        Corydon sach in zijn dromen
        Phyllis altijd voor hem gaan,
        Phyllis altijd voor hem staan.
      
      
        Ik gaf mijne pols te voelen
        Onze Trijn, en vraagde raad,
        Wat mag wezen toch dit kwaad?
        Trijn die zeiden haar gevoelen,
        Naar dat zij haar hadd' versint,
        Lieve Corydon gij mint.
      
      
        Phyllis zal u wel genezen,
        Neemt haar tot u medecijn.
        En mij denkt, het moet zo zijn.
        VVant als ik aenschou haar wezen,
        Ben ik lustig ende ras,
        En als voren wel te pas.
      
      
        Maar zij wilt van mij niet horen,
        Wat hebbe ik de meid misdaen,
        Dat zy't heeft op mij gelaen?
        Vol van wreedheid ende toren,
        Harder als de Maertse snee
        Voor het ongespeende vee,
      
      
        Phyllis was eens in het lijden
        Dat zij in een ziekte lach,
        Corydon ginck dag voor dag
        Hem van drank en spijze mijden,
        Corydon en kwam niet uit,
        Corydon gaf geen geluid.
      
      
        Corydon en mocht niet leven,
        Al de Goden van het veld
        Riepen waar is onzen held
        VVaer is Corydon gebleven?
        Maar als Phyllis weer genas,
        Sach hij dat ze wreeder was.
      
      
        Al gij herders die daar weidet
        Bij den Rijn, ik bidd' u zegt
        Ben ik niet een rustig knecht?
        VVant gij alle voortijds zeidet,
        Dat ik was van zoeten aard,
        Zacht van haar, gekruld van baard.
      
      
        Als de schelpen die daar leggen
        Tussen Egmont en de kant
        Van de Schevelijnsche strand.
        Ia moer Floris dorst wel zeggen,
        Deze leste kurremis,
        Dat er niemand schoonder is.
      
      
        Ben ik klein om aan te schouwen,
        En van lichaam niet te groot,
        Noch en isset al geen noot.
        Laat u zeker dat niet rouwen,
        Ziet den bok en ziet de geit,
        Is daar niet groot onderscheid.
      
      
        Ook heb ik eens horen zingen
        Van een herder in een liet,
        Doch de naam en weet ik niet,
        Hij was woest en niet om dwingen,
        Langer als de meeste mast
        Dieder in Noorwegen wast.
      
      
        Galatéo ginck hem vlieden
        Als hij naar het water kwam,
        Daar zij hare woning nam,
        Maar aan Acis gincks' haar bieden,
        Acis was al haar gerief,
        Acis was haar zoete lief.
      
      
        Phyllis wilt en onbedwongen
        Is veranderlijk van zin,
        Niet gelijk ik in de min,
        Zij is vol van kromme sprongen
        Als de lammers in de Mei
        Die gaan springen door dewey.
      
      
        Al de meysjens die daar drijven
        Hare schapen bij het bos
        Van den Haege, gaan wat los
        In de min, en selde blijven
        Trou, gelijk die drijven 'tvee
        Dicht bij Catwijck op de zee.
      
      
        Zij zijn vol van vreem de treken,
        Dom van zinnen, ook wat broos,
        En zo wonderlicken loos,
        Zij en doen niet dat ze spreken,
        Zeer geslepen ende fijn,
        Niet gelijk wij herders zijn.
      
      
        En nochtans soud' ik wel denken
        Dat ik ook wel spreken mag,
        VVant de Satyrs al den dag
        Mij toelachen, mij toewencken,
        Ook en achten zij gans niet
        Zo volkomen als mijn liet.
      
      
        Keesjen wilt hem ook optoeyen,
        Maar voorwaar ten wilt niet zijn.
        Wat heeft onze Kees bij mijn?
        Ik hebbe enen rok met ploeyen,
        En wat anders in de mou,
        Dat ik niet verkopen wou,
      
      
        Om de schapen om de kudden
        Die daar tussen d'oude Maar
        En het dorre VVassenaer
        Hare droge vellen schudden.
        Mijne naam die wordt gespelt
        In de dorpen en in het veld.
      
      
        Als ik maar en wil gaan spelen
        Boven op den hoogsten dijk
        Van dat zandig Noordewijck,
        Kan men mij wel horen kwelen
        Over zee, tot aan de kant
        Van het machtig Britten land.
      
      
        Thule zelve kan mij horen,
        Haren Koninck prijft mijn sanck,
        Die hij nu kent over lank.
        Thetis zelve leent haar oren.
        Noch blijf ik in dit verdriet,
        Phyllis die en wilt mij niet.
      
      
        Corydon en kan niet leven
        Zonder Phyllis wat hij doet,
        VVant zij is te machtig zoet.
        Hij en kan haar niet begeven.
        Phyllis is de eerste pijn.
        Phyllis zal de leste zijn.
      
    
  