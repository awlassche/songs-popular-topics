
    
      
        Ontrouwig wicht
        Cupido God der MINNEN,
        Gij hebt mijn hert doorwont
        Met uwen schicht,
        Die mij berooft van zinnen,
        En maakt mij ongezond
        Wanneer dat mijnen mond
        Noch langer nu moet derven,
        het zoet gekus,, van Tytirus,,
        Zo moet ik droevig sterven.
      
      
        Gij die zoet stroomt
        Cristaele klaar revierkens
        Gebloemt zoet reuckigh veld,
        Borg, en geboomt,
        Vol dertel wilde dierkens,
        U al-te-zam verselt:
        Aan Cupido vertelt
        Mijn droef ellendig leven
        Weer-schalt nu,, oft hij door u,,
        Syn Nymphe troost wilt geven.
      
      
        Zephyrus ras
        Gij moet den Echo dragen
        Op uwe vleugels breet,
        Sweeft langs het gras,
        Miskien hij u zal vragen
        Van mij het recht bescheet,
        Wilt hem dan door mijn leed
        Tot medoogen vermanen
        Af-belt hem,, mijn flauwe stem,,
        En menigte van tranen.
      
      
        Och ijdel hoop'
        Met recht ik u beschuldig
        Oorsaeck van mijn verdriet;
        Gij slacht het noop,
        Dat Vissers maakt geduldig
        Al vangen zij noch niet,
        Doch zelden men hier ziet
        Dat een als ik verlaten,
        Meer raakt in,, haar vryders zin,,
        Als MIN verkeert in haten.
      
      
        Komt dan o! dood
        En wilt niet langer toeven
        Gebruikt u Tyranny,
        Laat mij (het is noot)
        U wreede schichten proeven
        Daar niemand van is vrij,
        Maar komt en wilt in mij
        Noch zo veel adems sluiten
        Dat het lichaam,, den moorders naam,,
        (Dood zijnde) noch kan uiten.
      
    
  