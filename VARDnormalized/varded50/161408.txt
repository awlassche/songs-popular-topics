
    
      
        MIjn Zangh-Godinne,
        Helpt mij weder aan de zang,
        Over het soetste spel der Minne,
        het Geen weer gaat zijn oude gang,
        In de linnen-hei, en het veld,
        Daar een wordt ter neer geveld,
        Maar, schoon een de strijdt al winne,
        Geen wordt in de dood bekneldt.
      
      
        Dit is een strijden,
        Dat het nieuwe leven geeft,
        Binnen negen Maanden tijden,
        Aan die het nooit gehad en heeft.
        Daar de wereld door bestaat;
        Die geen vlees en bloed en haat,
        Maar betracht van weder-zijden.
        Is het zo niet, Bruydtje-maet?
      
      
        Haer' ooghjes spreken,
        Met het hertje, voor de mond.
        Dit is een onfeilbaar teken,
        Dat Zij het alzo bevondt,
        Van die uur af, dat Zij wierdt
        Eerst in het Echte-bedt gevierdt.
        Daarom neemt Zij, (het is gebleecken)
        Wederom het haar van den hond.
      
      
        Vaart wel, Gelieven;
        En gij Maagden, die hier zit,
        (Ik hang het zegel aan die brieven)
        Vaard ook aan een spel, als dit;
        Daar gij licht wel veel van droomt,
        Maar geen ware vreugd uit stroomt.
        Dromen zijn maar herte-dieven;
        Maar het doen is het rechte wit.
      
    
  