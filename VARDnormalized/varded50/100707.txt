
    
      
        ACh, of des Lent mogt eeuwig staan
        Die zoo veel vreugden stigt!
        Ik zie nu alle kruid' opgaan,
        En het helder Zonne-ligt
        In groter glorie pralen,
        Als het nu onlangs plag,
        Doen ik het aan d'Hemel zalen
        Veel doover leggen zag.
      
      
        Ach! of ook liefdes zoete brand
        De Lente van ons hart,
        Gedurig bleef in het welig land
        Met haare zoete smart,
        Wat zijn de purpre Weyen
        Met al haar schoon sieraad,
        En groenende valleyen,
        Zoo zij daar niet in staat.
      
      
        Hoe edel is de aardigheid
        Daar gij u in vertoond
        Te regt heeft u de reed'lykheid
        Voor een Godin gekroond,
        Gij doet veel lompe zinnen
        Het groene Lauwer-blad
        Door snege vaarzen winnen,
        Dat anders niemand had.
      
      
        Gij rukt wel Konings kronen zelf
        Tot zagte Harders staat,
        Uit haar doorlugtige gewelf,
        Het geen vol zorgen staat,
        Mij hebt gij zoo verheven
        Door vaarzen hoog van snaar,
        Dat ik zal eeuwig leven
        Schoon ik ten grave vaar.
      
      
        Maar vind m'ooit droefheit in de min
        Die is weêrom verzoet,
        Door al de lust die ons daar in
        Zoo eindeloos ontmoet.
        Zag ik de lonkend' ogen
        Van mijn beminde maar
        Eens stralen met mêdoogen,
        Geen droefheid viel mij zwaar.
      
    
  