
    
      
        LOof, loof den Heer, mijn ziel, en wil hem prijzen,
        Laat zijnen lof ter lucht en wolken rijzen;
        het Geen in mij is vermelde zijnen naam,
        Zoo hoog geacht, zoo groot, zoo ongemeten:
        Loof God, mijn ziel, om nimmer te vergeten
        Zijn goedheit, die u vrydt van straffe en blaam.
      
      
        Die u vergeeft alle ongerechtigheden,
        En het zondig kwaad, uw krankheit, door de leden
        Van het lichaam zelf verspreidt, in u geneest:
        Hij redt u van het bederf, en spaart uw leven,
        Hij kroont u met barmhartigheit daar neven;
        Zijn liefde en gunst is u tot heil geweest.
      
      
        Die uwen mond verzadigd met het goede,
        En u altoos een schild is tot uw hoede;
        Die u verjeugt gelijk ene adelaar.
        De Heer doet recht en oefent zijn gerichten,
        Om hen, die hier verdrukt zijn, te verlichten,
        En slaaken uit het uiterste gevaar.
      
      
        Aan Mozes heeft hij zijne wet en wegen
        Bekent gemaakt, aan Israël den zegen
        Ontsloten van zijn daaden, kloek verricht.
        De Heer is goed, barmhartig en genadig,
        Lankmoedig, trou, menslievend en weldadig,
        Die op ons straalt zijn vriendlyk aangezicht.
      
      
        Hij zal altoos niet twisten noch den toren
        Behouden, voor het volk bij hem verkoren;
        Zijn gramschapsvier blaakt niet in eeuwigheit.
        Hij doet ons niet naar onze schuld en zonden,
        Noch straft ons, schoon wij strafbaar zijn bevonden,
        Maar heeft voor ons het eeuwig heil bereidt.
      
      
        Want zelf zoo hoog de hemel staat van d'aarde,
        Is zijne gunst geweldig en van waarde,
        Voor allen die hem vrezen met ontzag.
        Als het Oosten is gelegen van het Westen,
        Zoo ver doet hij het misdrijf, t'onzen besten,
        Van ons, en al ons zondelijk gedrag.
      
      
        Naar des vaders liefde en zucht is tot zijn kindren,
        Ontfermt de Heer, wiens heilstroom nooit zal mindren,
        Zich over hen, in wien zijn vreze woont.
        Hem is bewust wat maaksel zijner handen
        Wij zijn, slechts aard' en stof, bedekt met schanden;
        Hoewel hij ons zijn gunste en liefde toont.
      
      
        Als gras zijn hier de dagen aller mensen,
        Gelijk een bloem des velds, die, voor het verslenssen,
        Staat in haar bloei; bloeit hij in zijne kracht:
        Maar als de wind komt over haar gedreven,
        Verliest zij strak haar verve, kracht, en leven,
        Zoo dat haar plaats gekend wordt noch gedacht.
      
      
        Maar des Heren gunst duurt in all' eeuwigheden,
        Zijn goedheit wordt van dien nooit afgesneden,
        Die hem betrouwt; zijn heilsgerechtigheit
        Zal altoos aan kinds kinderen beklijven,
        Van hen die trou in zijne wegen blijven,
        En in het verbond, tot afval nooit verleidt.
      
      
        God heeft zyn' troon ver boven des hemels wolken
        Gevestigd, hij regeert al des werelds volken,
        Zijn koningkryk gaat over alles heen.
        Looft onzen God, gij Engelen, zoo magtig,
        Gij Helden, die zijn woord verricht eendrachtig,
        Vol yvergloet, omhoog en hier beneên.
      
      
        Looft God den Heer al zijne heirenschaaren,
        Zijn dienaars, die getrou zijt in het bewaaren
        Van zijn gebod, en zijnen wille doet.
        Looft onzen Heer, o alle zijne werken,
        Wilt zijnen lof met eergezangen sterken:
        Loof hem, mijn ziel, die u met blyschap voedt.
      
    
  