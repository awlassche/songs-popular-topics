
    
      
        Doen Daphne d'overschone Maagd,
        Van Apollo haar Vlugt nam ten Boschwaart in,
        En van hem snel wierd Nagejaagd,
        Toe liep hij, en riep hij, o schone Godin!
        Toeft wat, toeft wat, weest niet Verbolgen,
        Ei waarom Loopje? uw zelve bezind,
        Leeuwen nog Beren, nog Tygers u volgen,
        Maar het is Apollo, die u zo Bemind,
        Wit u Erbermen iet,
        Agt gij mijn kermen niet,
        Laat gij mijn Godheid dan in de Lij,
        Heb Deernis, o Daphne heb Deernis met mij.
      
      
        De geen daar gij zo schuw voor Vlugt,
        Is Harder nog Kinkel die het Vee hoed of weit,
        Maar het is een God die door de Lugt,
        De Gulde Glans van zijn Stralen uit spryt,
        Den Opperste Jupiter is mijn Heer Vader,
        Klaros, Delphos en Tenedos staan,
        Tot mijn Gebied en Bevel allegader,
        Ik ben de Zon, mijn Zuster de Maan,
        Kruiden en Bloemen,
        die ik na u te noemen,
        Lokken mijn Stralen alleen uit d'Aard,
        Mag dit u niet lokken! o Schone bedaard.
      
      
        Nooit word ik Oud, staag blyf ik Jong,
        Mijn Haar en Vergryst nooit maar blijft even Geel,
        En dat mijn stem, wanneer ik zong,
        Bij de Negen Muzen, en het Spel van mijn Veel,
        U (o mijn Daphne!) mogt komen ter oren,
        Dat gij zo lang u Lopen eens liet,
        'k Zou buiten twijfel uw Hartje bekoren,
        Om mijn te helpen uit mijn verdriet,
        Og! hoe gerusjes wou
        Ik dan met kusjes jou,
        Liefjes onthalen als een Godin,
        Nu Daphne staat, Daphne luistert na mijn Min.
      
      
        Maar het was om niet wat Phoebus riep,
        Want Daphne Vlood van hem zo snel als zij kon,
        Waarom hij ook zo Schigtig liep,
        Dat hij haar in het Lopen op het laatste verwon,
        Penenus! Penenus! Phoebus bestormt mij,
        Helpt mij, o Vader! riep Daphne versaagd,
        Kuysche Diana kom bid ik vervormt gij,
        Straks deze Schoonheid, verhoord dog uw Maagd,
        Want ik wil Sterven eer,
        Hij zou verwerven meer,
        Dood! gij zijt mijn zeer wellekoom,
        Daar mede wierd Daphne vervormt in een Boom.
      
      
        De droeve Phoebus Bleek van Rouw,
        Omhelsde met Tranen de Lieve Lauwrier,
        En zij, o Boom! Beeld van mijn Vrouw!
        Blijft altijd Groen en een Vijandin van Vier,
        Spartelt en Klatert, wanneer men u Bladeren
        Werpt in het Vier, doet als Daphne deed,
        Doen haar het Vier van Min kwam nad'ren,
        Strijd dan, als Daphne mij wederstreed,
        Leerd hier o Maagden door!
        Als men u Jaagt, het oor
        Nimmermeer te buigen naar Geyle lust:
        En daar op heeft Phoebus den Boom eens gekust.
      
    
  