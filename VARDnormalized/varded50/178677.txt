
    
      
        God is voor Isrel immers goed,
        Hun die oprecht zijn van gemoed
        En rein van harde in hunnen handel,
        Eenvoudig in bedrijf en wandel.
        Maar mijne voeten waren schier
        Geweken van het recht bestier,
        Mijn treden schoten haast van het pad
        Der deugdt, dat ik bewandelt had.
      
      
        Want ik was nijdig op het geslacht
        Der dwazen, als ik overdacht
        Den stillen vreê der goddeloozen,
        Die daaglyks als in weelde en rozen
        Zich baaden. want tot hunne dood
        Zien zij geen banden, kruis noch nood.
        Zij blijven fris in hunne kracht,
        Tot hunne dagen zijn volbragt.
      
      
        Zij komen in de moeite niet
        Als andere mensen, noch het verdriet.
        Zij voelen nimmer harde slagen
        Als anderen, noch zwaare plaagen.
        Daarom omringt ze hovaardij
        Gelijk een keten; en daar bij
        Dekt hen geweld en eigenbaat
        Gelijk een kleed, of pronkgewaat.
      
      
        Hunne ogen puilen uit het vet.
        Hun hart, op hovaardij gezet,
        Gaat alles, watmen kan geloven
        Of denken, in zyn' trots te boven.
        Zij mergelen de lieden uit.
        Niets is 'er dat hun boosheit stuit.
        Zij spreken hoe zij ydereen
        Verdrukken zullen en vertreên.
      
      
        Zij zetten hunnen lastermondt
        Zelf tegen God en het hemelrond.
        Hun tong, die God noch mensen spaarde,
        Spansseert en wandelt op der aarde.
        Daarom keert zich zijn volk hiertoe,
        Wanneer Gods scherpe geesselroe
        Het water in ene beker schenkt,
        En het met traanenstroomen drenkt.
      
      
        Zoo dat het zegt: hoe zoude God
        Het weten ? als of het lasterrot
        Stout vraagde, of het allerhoogste Wezen
        Wel iets verstaat, opdat wij het vrezen.
        Ziet deze zijn gans goddeloos:
        Doch hebben nochtans rust, hoe boos
        In hun bedrijf: hun have en goed
        Vermeerderd zonder tegenspoed.
      
      
        'k Hebbe immers te vergeefs mijn hart
        Gezuiverd, met veel angst en smart;
        En ook in onschuld mijne handen
        Gewassen, rein van zonde en schanden.
        Dewijl ik zelf den gansen dag
        Geplaagd wordt; en mijn droef geklag
        En straffe des morgens is bereidt,
        Als derfde ik Gods barmhartigheit.
      
      
        Indien ik zeide; 'k zal ook, boos,
        Zoo spreken, ware ik trouweloos
        Aan het vroom geslachte van uw kindren,
        Om hen op het deugdenspoor te hindren.
        Nochtans hebbe ik wel overdacht
        Hoe dit te zamen werd gebragt;
        Maar het kwam, hoe ik het overwoog,
        Mij steeds als moeite voor in het oog.
      
      
        Totdat ik in Gods heiligdom
        Inging, daar ik, in stilte en stom,
        Op het eind der goddeloozen merkte,
        En hoe gij hunne straffe uitwerkte.
        Gij zet ze op ene gladde baan,
        Waaropze onvast en glibbrig staan.
        Gij stort hen in verwoesting neer,
        Waarin zij sneven met oneer.
      
      
        Hoe worden ze in ene ogenblik
        Verwoest ! hoe vallenze in den strik,
        En nemen een rampzalig ende,
        Vol van verschrikkinge en ellende !
        Zij gaan te niet gelijk een droom,
        Van iemand die ontwaakt met schroom.
        Als gij ontwaakt, dan zultge, o Heer,
        Hun beeldt verachten met oneer.
      
      
        Wanneer mijn hart, met onbescheit,
        Gezwollen was van toornigheit,
        En ik, geprikkelt in mijn nieren,
        Onmagtig mijnen gang te stieren;
        Toen was ik redenloos en zot,
        En onvernuftig, vreemd van God:
        Ik was bij u gelijk een beest
        Dat slagen, last, en breidel vreest.
      
      
        'k Zal dan, ontheft van waan en schyn,
        Geduriglijk nu bij u zijn.
        Gij hebt mijn rechte hand gegrepen,
        Toen ik beangst zat en benepen.
        Gij zult mij leiden door uwe raad,
        Die in alle eeuwigheit bestaat,
        En dan in uwe heerlykheit
        Opnemen, mij door u bereidt.
      
      
        Want wien heb ik in des hemels troon,
        Dan u, o God, mijn schild en loon?
        Niets lust mij hier ook op der aarde
        Beneven u, hoe groot van waarde.
        Want zoo mijn vlees en hart bezwijkt,
        Is God de rotssteen, die nooit wijkt.
        De rots mijns harten en mijn deel,
        In eeuwigheit, dien 'k mij bevel.
      
      
        Want ziet, die verre van u zijn,
        Vergaan, hoe groot in magt en schyn.
        Gij rooit uit allen die u haaten,
        En u hoererende verlaaten.
        Maar mij aangaande, het is mij goed
        Bij God te zijn, die mij behoed.
        'k Zet mijn betrouwen op den Heer,
        En melde uw werken t'uwer eer.
      
    
  