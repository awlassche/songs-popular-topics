
    
      
        IN een groot ongeluk ben ik geboren
        Want Fortuin mij rebelleert,
        Zwaar gepeins komt mij te voren,
        Waar deur mijn vreugde declineert.
      
      
        Om v absentie is mijn verzuchten
        O eerbaar maechdeken delicaat,
        Want ik zorg voor kwade geruchten
        Die veel geschieden door nijt en haat.
      
      
        Houdt v beloften gheschiet in het scheiden,
        Van v en mij, gij weet wel waar,
        Zo zal ik hopende den tijd verbeiden,
        Hoe wel een uur mij dunkt een Jaar.
      
      
        Al mocht mij Cresus schat geburen
        En Alexanders Rijkdom groot
        Ja des Werelds vreugde te keuren,
        Zonder v liefken waar mij de dood.
      
      
        Niemand en kan mijn geest vermaken
        Dan gij O edel vrouwelijk graan,
        Om v alleen moet ik ze verzaken,
        Hoe rijk hoe schoon, hoe wel gedaan.
      
      
        Nacht en dag is mijn bedenken,
        Ons diviseren zonder pijn,
        Twelck nu faelgeert en mij gaat krenken,
        Dus weest genadig over mij.
      
      
        Eeuwige vreugd zal ik genieten
        Is het dat gij mijns genadig zijt,
        Pijn noch arbeid zal mij verdrieten,
        Ontfermt gij mijner nu ter tijd.
      
      
        Zo zal Princesse alle mijn rouwe
        En dangier geheel van mij vlien,
        Dus blijft v dienaar in liefde getrouwe,
        En laat mij troost als nu gezien.
      
    
  