
    
      
        het ZOete gezicht van Katarijn
        Maakt mijn hertje dronken zonder Wijn,
        Ja mijn bol
        Die is heel op de rol,
        Door zakker-eerze Min
        Tot die Zottin.
      
      
        Want om haar braafheid is zij het waard,
        Ja geen schoonheid leeft op deze aard,
        Die, Katrijn,
        Bij u gesteld mag zijn,
        Of bij u aardigheid,
        Foei fraye Meid.
      
      
        Want op haar veur-hooft, zonder kleur,
        Leest me de Story van Blance-fleur,
        En heel fraay
        Geel hair, gelijk een Kraay,
        Versierd dat schone hoofd,
        Wel waard gelooft.
      
      
        Want door haar wangen Ezels-grauw,
        En bruin' ogen als een Kabeljauw,
        Munt zij uit,
        Gelijk een vuile Bruidt;
        En met alzulk blanket
        Is zij besmet.
      
      
        Ja dat ik noch meer zeggen wou
        Van die overschoone zoete Vrouw,
        Katarijn,
        Gij wierdt licht, tot mijn pijn,
        Van de een of d'aâr geschaakt,
        Die na u haakt.
      
      
        Want boven al die schone leen
        Heeft zij noch veel and're waardigheên,
        z'Is niet lui;
        Maar al heeft z' een goê bui,
        Werkt zij niet garen veel,
        Dat lief juweel.
      
      
        het Zoete gezicht van Katarijn
        Maakt mijn hertje dronken zonder Wijn,
        Ja mijn bol
        Die is heel op de rol,
        Door zakker-eerze Min
        Tot de zottin.
      
    
  