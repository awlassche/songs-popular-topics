
    
      
        Des generati is gelijk de kleine Jongen,
        Die zitten op de Markt, en roepen tot elkaêr,
        Wij spelden op de fluit, en gij hebt niet gesprongen,
        Wij zongen droeve zang, gij maakten geen misbaar.
      
      
        Ioannes at geen brood, en heeft geen wijn gedronken,
        Des generati zeid, met hem mag Satan zijn.
        Den Soon des mensen eet en drinkt zo het wordt geschonken.
        Zij zeggen, ziet den vraat, en drinker van den wijn.
      
      
        Dog van haar Kinders is de wijsheid Gods geprezen
        En reght geaght. Als nu heeft hij verwijt gedaan
        De Steden daar hij had veel teykenen bewezen,
        Om dat zij geen berouw', nog boet' hadden ontfaen.
      
      
        Wee u, gij Borg'ren, die te Chorozaïn wonen,
        Wee u Bethsaida, had God zo veel gedaan
        In Tyrus, en Sidon, zij zouden boete tonen,
        Zij zouden wel in as en haren kleden gaan.
      
      
        Waar dat in Sodoma geschieden deze kraghten,
        Zij zouden heden nog misschien wel blijven staan,
        Dog in des oordeels dag zij hebben te verwaghten,
        Veel meer genaed' dan gij; met u zal het slechter gaan.
      
    
  