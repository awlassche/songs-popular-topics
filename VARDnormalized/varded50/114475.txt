
    
      
        BAchus is in de wereld gekomen,
        Om met de mensen vrolijk te zijn;
        Waar in heeft hij vermaak genomen?
        het Was in de koele Rinsche wijn.
        Bachus is een vriend van groot verstand;
        Hij is gekomen in ons Land.
      
      
        Toen Bachus van de Wereld zou scheiden,
        Bragt hij al zijn vreugde mee;
        Dat zijn de Traentjes die hij schreiden,
        Die hij ons nagelaten heeft.
        Zet het aan je mond, proeft wat het is.
        het Is van Bachus begrafenis.
      
      
        Bachus die zegt, Avous Kameraetje,
        Laat de Kelk maar omme gaan:
        Want daar is nog meer in het Vaatje
        Daarom zoo laat u glas niet staan;
        Dat des de gezondheid van dien man
        Die het allerbeste drinken kan.
      
      
        Bachus wil ik stadig eren,
        Die ons vrolijk leven doet,
        Die de droefheid doet verkeren
        En verligt een zwaar gemoet,
        Dat door die aangename drank.
        Van dien Edele Wijngaards rank.
      
      
        Bachus zegt, zijt gij beschonken,
        Van die koele Wijngaards drank?
        Gaat maar lustig legge ronken,
        Op een tafel ofte bank,
        Tot dat den dageraad komt aan,
        Wild dan naar uw huis toegaan.
      
    
  