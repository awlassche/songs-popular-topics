
    
      
        Here, neig tot mij uw oren,
        Hoor mij, want door uwen toren
        Ben ik in ellende en leed,
        En nootdruftig, als gij weet.
        Wil, Heer, mijne ziel bewaaren,
        En uwe gunstgenoot toch spaaren;
        O mijn God, verlos uwe knecht,
        Die op u betrouwt in het recht.
      
      
        Zijt mij dan, o Heer, genadig,
        Gij die goed zijt en weldadig,
        Want ik roep den gansen dag
        Tot u, met een zwaar geklag.
        Kom de ziele dan verblijden
        Van uwe knecht in het angstig lijden.
        Want tot u, o Heer, verheft
        Zich mijn ziel, dewijl het haar treft.
      
      
        Want gij, Heer, zijt goedertieren
        Voor hen die uw wetten vieren;
        Gij zijt goed voor al dat leeft,
        Als die gaarne hun vergeeft,
        Die zich naar uw goedheit wenden.
        Heer, wil mij uw bijstand zenden;
        'k Bidde dat uw oor toch let
        Op mijn smeking en gebedt.
      
      
        'k Roep u ten benaauden dage,
        Als benepen door de plaage
        Die mij drukt, en gij verhoord
        Mijne beden, naar uw woord.
        Onder aller volken Goden
        Is 'er niemand, die in noden
        U gelijk is, noch in werk,
        Boven alle paal en perk.
      
      
        Alle heidens, die gij, Here,
        Hebt geschapen, zullen ere
        Tonen aan uw Majesteit,
        En uwe naam, bij hen verbreidt:
        En zich willig nederbuigen
        Voor uw aanschijn, als getuigen
        Van uw grootheit, datge alleen
        God zijt, groot in wonderheên.
      
      
        Leer mij, Heer, den weg bewandlen
        Van uw waarheit, en zoo handlen,
        Dat mijn hart, van quaat gespeend,
        Tot uw vreze wordt vereend.
        Heer, mijn God, ik zal u loven,
        En verheffen het hart naar boven,
        'k Zal uwe naame, met bescheit,
        Eren tot in eeuwigheit.
      
      
        Want uw goedertierenheden
        Zijn doorluchtig, naar mijn beden,
        Over mij, gij kwaamt mijn ziel,
        Toenze in doods benaautheit viel,
        Uit den diepsten grave rukken.
        Heer, voor wien het al moet bukken,
        Trotsen zijn nu opgestaan
        Tegen mij, die mij verraân.
      
      
        Zie de bozen in hun kringen,
        En hun moordvergaderingen,
        Tegen mijne ziele in het veld,
        het Oog is niet op u gesteld.
        Maar, o Heer, gij zijt lankmoedig,
        En barmhartig, overvloedig,
        In uw goedertierenheit,
        En uw waarheit, ons verbreidt.
      
      
        Wendt u, Heer, zijt mij genadig,
        Geef toch uwen knecht milddadig
        Sterkte en heil; verlos den zoon
        Uwer dienstmaagdt uit den hoon.
        Doe een teken mij ten goede,
        Dat mijn haters, in hun woede,
        het Zien, beschaamt, wanneer gij, Heer,
        Mij zult helpen t'uwer eer.
      
    
  