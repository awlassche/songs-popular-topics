
    
      
        Tot u kom ik gevlucht
        Wt s'weereldts boos gherucht,
        Mijn Bruidegom God almachtig
        U graci stort in mij:
        Inwendig maakt mij blij,
        G'hebt mij getogen krachtig.
      
      
        Al s'weereldts pomperij,
        Heb ik versmaeydt om dij,
        Wilt mij nu ook beschenken
        V heilig dierbaar bloed,
        Laat strekken tot een boet,
        Mijn zonden wilt niet gedenken.
      
      
        Laat mij wonen in u
        Ende vrij wezen nu
        Van alle aardse zaken,
        Een hert puur ende rein,
        Dat schenk ik u alleyn,
        In liefde doet mij blaken.
      
      
        In u Wijnkelders zaan
        Laat ons te samen gaan,
        En zegt waar gij wilt rusten,
        In den zoeten middag,
        Doet mij hier van gewag,
        Ik haak naar u wellusten.
      
      
        Mijn ziele is ontstelt,
        En haar van liefde quelt,
        O brand! der Seraphinnen,
        Mijn hert en mijn ghemoet
        Drijft door der minnen gloed,
        Wilt tot mij komen binnen.
      
      
        Komt schoon Dryvuldicheydt,
        Mijn hert u toch verbeid,
        Een God en dry personen:
        Laat mij strijden valliandt,
        Hier in dit aardse land,
        Op dat gij mij moght kronen.
      
    
  