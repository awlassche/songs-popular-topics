
    
      
        LAat Musa zwart bewolkt zich in den rouwe stellen,
        En zingen van het boos het alderbooste boos,
        Dats van de boze krijg, gesproten uytter Hellen,
        Die even haat de deugd, als God het goddeloos'.
      
      
        De furien des Poels doen alle Trommen razen,
        En hitsen Kroon, en Kroon, en Scepters tegen een,
        En hebben haar vergift de Werrelt deur geblazen,
        Dies werter over-al heel bloedelyk gestre'en.
      
      
        De Landen uitgeput, verwoest vernield vertreden,
        Van het Edele gewas de wortelen gesmoord,
        De Dorpen af-gebrand, de honger in de Steden,
        Het Menselijk geslacht mishandelt en vermoort,
      
      
        De Luiden kaal geschat, gekneveld en gebonden,
        Onmenselijk gepijnt, en wredelijk gestrikt,
        In tegen woordigheyt haar Dochteren geschonden,
        En beestelijk misbruykt, en naderhand verstikt,
      
      
        Dit heetmen krijgs gebruik, daar wil-ment me verbloem,
        En het zweren en gevloek Gods lastering en smaad,
        Dat is des krijgers wijs, zo aardig can-men't noemen,
        Men moet zo vies niet zijn, het is Soldaten praat,
      
      
        Noch sijnder die de krijg loftuiten ende prijzen,
        En loven boven vre, de nuttigheid van dien,
        En cunnen't op haar wijs' heel Christelijk bewijzen,
        En op de Joodse krijg al geestelijk bedien,
      
      
        Dit hoeft geen regen-spreek ten wil geen antwoordt lijden,
        Geen opening van mond en is hier toe van noo',
        het Is nu geen IsrÃ«l als in voor-leden tijden,
        En die ons het strijden leerd' en leertet niet al-zoo.
      
      
        O! onderwijzer neen u onder-wijs is wijzer,
        Als met den vleysschen arm te strijden zeer verwoed
        Of met het Kortelas of Spits geslepen ijzer,
        Maar leert te weder-staen ons eigen vleysch en bloed.
      
      
        het Gelove is onze schild, de wap'nen onze gebeden,
        Onze Hoofdman Jesu Christ, den Heiland, Godes Zoon,
        En wie door sijnne hulp verwint zijn aardse leden,
        Verkrijgt tot een soldij des levens waarde Kroon.
      
    
  