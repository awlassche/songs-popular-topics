
    
      
        Staat op, mijn Bruid, die ik beminne,
        Staat op, mijn schone, mijn vrindinne,
        En kom met blijdschap dienen mij.
        Want ziet, de winter is voorbij.
      
      
        Uw kruis-plas regen is verdwenen,
        Hij is door mij gegaan al henen:
        Elk dinck vertoond nu heel verblijd
        Een geestelijke Lente-tijdt.
      
      
        De bloesems, ja de geur'ge bloemen
        Van die mijn Naam vrijmoedig noemen,
        Die worden nu aan ieder kant
        Ter rechter tijd gezien in het land.
      
      
        De zoete Mei-tijd om te zingen
        En als van blijdschap op te springen,
        Met volle krachten nu genaakt,
        Op dat gij eens uw treuren staeckt.
      
      
        De tortel-duif, die staegh getrouwe
        Haar gaeiken bleef in smert en rouwe,
        Met vreugd in onze landen zingt,
        Zo dat het in onze oren klinght.
      
      
        Ia mijn geplantte vijge-boomen
        Haar jonge vijghskens voort doen komen
        En mijn wijn-stocken rieken t'saem
        Van jonge druifkens aangenaam.
      
      
        Staat op, mijn Bruidt die ik beminne,
        Staat op, mijn schone, mijn vriendinne
        En komt met blijdschap dienen mij.
        Geniet mijn gunst, van smerten vrij.
      
      
        Mijn Duive, die vol vrees en zorgen
        Waar het in een steile plaats verborgen,
        En in der rotsen kloven saett',
        Komt en vertoond mij uw gelaat.
      
      
        Ik heb na uw gedaent verlangen,
        Die zo met tranen is behangen,
        Doet mij vrij horen uw geschal,
        Onnoos'le Duive zonder gal.
      
      
        Om uw geloov' en ware boete
        Is uwe stemme mij zeer zoete,
        En lieflijk is mij uw gedaent,
        Hoewel zij is zo nat bestraelt.
      
    
  