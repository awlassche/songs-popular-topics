
    
      
        O Vader van de eeuwigheid!
        Die dag en nacht haar paalen
        Door uwe wijsheid hebt bereid:
        Den dag is nu gaan daalen,
        De duisterheid dekt ons gezicht,
        De zon voor ons verborgen
        Geeft and'ren nu haar helder licht,
        En rijzd we'er op den morgen.
      
      
        Hoe snel en vlugtig is den tijd!
        Zij vloeid gelijk de stromen;
        Wij worden onze daagen kwijt,
        Die noit te rugge komen.
        De dingen op der aard, ook wij,
        Zijn los en ongestaadig:
        Den avond komt ons naader bij,
        Blijf bij ons, Heer genadig!
      
      
        Gij hebt uw goedheid dezen dag
        Zoo rijklijk gaan betonen.
        Gij hoed en voed ons al Gij plag,
        Uw gunst blijf bij ons wonen.
        Waar onze oge neemt zijn keer,
        Uw over-grote zegen
        Staat voor ons alleszins, o Heer!
        In alle onze wegen.
      
      
        Maar als eens de gedachten gaan
        Op al ons werk en handel
        Wat al verzuimd is, of gedaan,
        In onzen gantse wandel;
        Hoe onze reek'ning met uw staat.
        Wat vinden wij al schulden?
        Hoe kond Gij, Heer! in zulken staat
        Ons zoo lang-moedig dulden?
      
      
        Wij bidden uwe Majestait
        Kom toch met ons niet treden
        In het rechte naa uw gerechtigheid:
        Maar toon barmhertigheden,
        Neem weg, dek onze miszedaad,
        Vergeef al onze zonden,
        Genes de ziel van het ergste kwaad
        Door Christus geest en wonden.
      
      
        Houd over ons getrouwe wagt
        Wanneer des lichaams ogen
        De slaap bevangd in deze nacht,
        Op dat wij rusten mogen.
        Laat de Eng'len toch haar leger-perk
        Rond-om ons nederzetten,
        Verstoor den bozen, brek zijn werk,
        Scheur zijn verborgen netten.
      
      
        Voor moord, voor brand, voor dieverij,
        En ramp wild ons behoeden.
        Dat de Verderver gaa voorbij;
        Waak over ons ten goeden:
        Bespreng de deuren van onze hart
        Met het bloed des Lams vergoten:
        Laat on-gelukken, krankheid, smart
        Zijn buiten het huis gesloten.
      
      
        Wanneer dan, Heer! ons lichaam rust,
        Doe toch de ziele waaken,
        Dat die bereid in toe-gerust
        Door Jezus bij U naake;
        Als dan de geest aan des levens end,
        Zich in uw hand zal geven,
        Laat die in ruste van elend
        En vreugde bij U leven.
      
    
  