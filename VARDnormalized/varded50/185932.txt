
    
      
        het Ontbreekt mij aan geen lust,
        Schoon het proeven is verboden.
        Gij bied mij Lekkernijen aan en
        als ik plukken wil verschuilt gij in uwe
        blaân, verschuy- lt gij ver
        schuy- lt gij in uwe blaân.
      
      
        Gij spelt altijd mij in myn' keurige ogen,
        Bekoort door blos het begerig hart,
        Maakt m'in uw dartel loof verward,
        Als 'k denk, hoe dikmaals ik uw sap wel heb gezoogen;
        Dat vocht maakt mijne ziel gezond,
        Het derven treft mijn hart, en baard mij wond op wond.
      
      
        O schone Boom, Baarmoeder van de vruchten,
        Te lang voor mijnen mond gespaard,
        Uw dierbaar heilooft is mij waard,
        Schoon het derven van den smaak mij vruchteloos doet zuchten,
        Mocht ik eens plukken naar mijn lust,
        'k Gunde u in eeuwigheit, nooit plukkens moe, geen rust.
      
      
        Hoe menigmaal, daar ik uw ooft zaghangen,
        Heb ik des morgens vroeg en laat,
        De druplen dauw, in blyder staat,
        Vergaârd op uwe blaân, in mijnen mond gevangen;
        Ach mocht ik het plukken onderstaan,
        Ik at in eeuwigheit, want nooit zouw 'k mij verzaân.
      
      
        Ach zal mij nooit dan meer dat heil gebeuren,
        Dat ik vernoegd en zonder schroom,
        Mag klimmen op dien schonen boom,
        En gretig d'eêlste vrucht van zijne takken scheuren:
        Zoo sterf ik eer mijn tijd daar is,
        Want mijne ziel begeert geen' andere laafenis.
      
      
        Ik ben o Boom verliefd op uwe gaaven,
        'k Veracht den Wijngaard zwaar gelaân.
        Geen Goudooft kan mijn lust verzaân,
        'k Laat laffer zielen zich aan Atlas ooft verslaaven.
        Ik heb uw lekkernij gesmaakt,
        Dat's d'oorzaak dat mijn tong zoo gretig naar u haakt.
      
    
  