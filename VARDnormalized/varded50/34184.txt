
    
      
        Wie geeft de kracht aan mijn beminde,
        Dat zij mijn hertje dwingen kan,
        Veel beter als den stercksten man,
        Weet zij mijn vrijheid vast te binden,
        Wie geeft haar die voogdij,
        Dat zij ghebiet aan mij,
        Elk lonk,
        Een vonk,
        Schieten haar ogen,
        In mijn jong hert,
        Met grote smert,
        Moet ik het gedogen.
      
      
        Wanneer de straeltjens van haar ogen,
        Bescheynen mijn verliefd ghemoet,
        Ach! tis voor mij te zware boet,
        Dat haar gezicht, heeft zulk vermogen,
        'kGheloof dat 'tMinne-wicht,
        Haar vrindelyck gezicht,
        Voor troon,
        En woon
        Plaats, heeft verkoren,
        Daar hij mijn macht,
        Door zijne kracht,
        Doet heel verloren.
      
      
        Zo niet, zo is het een Goddinne,
        Die ik bemin, maar genen mens,
        het is Venus die door-siet mijn wens,
        En komt beproeven mijne zinnen,
        Want sulcken liefdens kracht,
        Is in gheen mensen macht,
        Goddin,
        Die 'kmin,
        Toont mij ghenaden,
        Wilt mijne gonst,
        Door liefdens konst,
        Niet meer versmaden.
      
      
        Zijt gij dan Venus over-schone?
        Oft enen mens daar ik naar tracht?
        Wie dat gij zijt, aen-hoort mijn klacht,
        En wilt mijn trouwe liefde lonen,
        Goddin zo gij het zijt,
        Maakt mij mijn droefheid quyt,
        Oft gij,
        Partij,
        Van mijn gedachten,
        Die door 'tghesicht,
        Mij hebt verplicht,
        Wilt mijn smert achten.
      
    
  