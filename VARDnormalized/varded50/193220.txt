
    
      
        O Wereld! wereld, die mijn zinnen,
        Zo menigmaal hebt aengeport,
        Uwe ijdelheden te beminnen,
        Mijn hert uw wellust in gestort,
        Uw zoetigheid gesteld voor d'oogen,
        Waar door dat gij mijn hebt bedrogen.
      
      
        De Hovaardij, en weeldigh leven,
        Gezang gespel, en aardse vreugd,
        Hebt gij, wereld! mij gegeven,
        In het bloeien van mijn jonge jeugd:
        Hoe lockten gij de lust mijns sinne,
        Tot lusten van de zoete minne?
      
      
        Hoe zocht gij wereld mij te trekken,
        Tot al het geen dat wereld hiet?
        Mijn ogen kwaamt gij overdekken,
        Ik als verblindt, en kost u niet;
        Mijn herte bleef aan lusten hangen,
        Gelijk een Vis door het aas gevangen.
      
      
        Hoe pleeg ik mijn jeugd te versieren,
        Zo dat ik als een aards Goddin,
        Ging moedig over straten zwieren,
        De pracht dat was mijn lust en zin,
        Mijn vreugd bestond in pronk van kleeren,
        Om als de wereld te braveren.
      
      
        Ik liet mijn hayre lockjes hangen,
        Gekruld, geciert met goud en zij,
        Al spelend op mijn bloose Wangen,
        Uit enkel lust van hovaardij:
        Mijn meeste vreude (neffens deze)
        Was altijd bij de jeugd te wezen.
      
      
        Een Werelds Lied van min te zingen,
        Dat was mijn vreugde dat ik zocht,
        Ik heb met danssen en met springen,
        Mijn jonge dagen door gebrocht,
        En alle ijdelheid bedreven,
        Die ooit de Wereld weet te geven.
      
      
        Ach! ach! als ik dit overdencke,
        Ik die nu leg in zware pijn,
        En voel mijn levens krachten krencke,
        Eylacy! zo verfoey ik mijn,
        Dat ik hier toe mijn Ieught verliende,
        En zo de snode wereld diende.
      
      
        Met recht mag ik nu wel bewenen
        De wereld dien ik heb beproefd,
        Wiens vreugden zijn als stof verdwenen,
        Het geen mij nu de ziel bedroeft;
        Wist iemand dit verdriet te voren,
        Geen wereld sou hem meer bekoren.
      
    
  