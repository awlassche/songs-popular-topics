
    
      
        Waar toe het Harnas aangetogen,
        Verwoede Mars, alom gevreesd,
        Daar gij door Venus schone Ogen
        Zo vaak verwonnen zijt geweest.
      
      
        Wat baten al de Lauwerieren
        Door u zo menigmaal behaald;
        Hoe kunnen zij u kruin versieren
        Als Venus van uw Zegen praald.
      
      
        Wild dan van het woeden u bedaren
        Nu gij voor hare schoonheid knield.
        Zij vlied de wreede krygsgevaren
        En woont niet daar men fel ontsield.
      
      
        De liefde schuuwd het mensen moorden
        En haat het bloedig krygsgeschil,
        Zij buygd door lieffelijcke woorden
        De koele herten na haar wil.
      
      
        Laat af van land en volk te plagen,
        Het gantse Al verlangt na rust.
        Uw min zal Venus meer behagen
        Als gij haar mond in vrede kust.
      
    
  