
    
      
        WAnneer uw schone hand,
        De snaren kunstig spant,
        En op d'eivore luid een aardig deuntje spelt,
        Zoo wordt in mijn gemoed, een lieve rust geteld.
      
      
        En als uw stem, zoo zoet,
        De snaren spreken doet,
        Gevoel ik in mijn borst mijn hertje heel ontroerd.
        En buiten brydels dwang mij het eenemaal ontroerd.
      
      
        Maar als er valt een vonk,
        Van uw vervlogen lonk,
        Raakt hert, en ziel, en zin, en alles in den brand,
        En ik zoek, doch te laat, vergeefsche tegenstand.
      
      
        Dies blyf ik dan uw slaaf,
        En offer tot een gaaf,
        De zuchtjes van mijn ziel, de wenschjes van mijn hart,
        De traantjes van mijn oog, kenteekens van mijn smart.
      
      
        Gaat wensjes van mijn hart,
        Gaat tekens van mijn smart,
        En bid, gelijk als gij gewoon zijt in uw pijn,
        Dat zij wil wederom daar van geneester zijn.
      
    
  