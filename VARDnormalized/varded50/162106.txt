
    
      
        TOen Achelous zijn Horen
        Door het worst'len had verloren,
        Die Herc'les hem af-brak:
        Hoe hij hem Transformeerde,
        In Stiers gedaante keerde,
        Noch viel zijn kracht te zwak.
      
      
        Van schaamte ging hij pruilen,
        In het water hem verschuilen,
        Daar hij geen hoofd uit stak;
        Tot dat'er Nymphen kwamen,
        Die hem de vrees benamen,
        Mits een van allen sprak:
      
      
        Kom Achelous, uw Horen,
        Die gij acht voor verloren,
        Die is niet weg, o neen!
        het Is een der schoonste Steden,
        Die iemand mag betreden,
        Vol overvloedigheên.
      
      
        Dien Horen is gelegen,
        Daar hij, door Godes zegen,
        Is rijck'lijck aen-gegroeyt:
        Van binnen vol Gebouwen,
        Van buiten schoon' Landts-douwen,
        En van de Zee besproeyt.
      
      
        Voorts zijn der Trouwe Wachters,
        Oprechte Heyl-betrachters
        Van Stad en Borgery.
        Men hoort 'er daegh'lijcks spreken
        Van het mijden der gebreken,
        Daar woon geen tyranny.
      
      
        Men ziet 'er veel verkering
        Van alderhande Nering;
        De Zee stort in haar schoot
        Wat ergens is te vinden,
        Van het einde der vier Winden;
        Daar door maakt God hem groot.
      
      
        Noch komt 'er in het bijzonder,
        (Tot veeler mensen wonder)
        Veel Kazen groot, en schoon,
        Die de Huysluy met behagen,
        des Weeks eens met Schuit, en Wagen,
        Aldaar stellen ten toon.
      
      
        het Is waardig te verhalen,
        Wanneer de Zon zijn stralen
        Uit  Kanker neder-schiet,
        Hoe vol dan de Stad // is,
        Zo dat 'er nauw' een pad // is,
        Daar men geen Kaas en ziet.
      
      
        Kort-om, het is 'er heerlijk,
        Elk Borger is begeerlijk,
        Dien Horen voor te staan.
        Door deês, en and're reden
        Was Achelous te vreden,
        En ganselijk voldaan.
      
    
  