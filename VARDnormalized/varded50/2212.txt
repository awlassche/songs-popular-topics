
    
      
        ZO mijn getrouwe min niet en sou duuren,
        O uitverkoore Maagd tot in der dood,
        Ik sou dan uwen het wil zo zeer niet truuren.
        Noch lijden deerelijk veel pijn en nood.
        Toen ik gegeven heb aan u mijn Hart.
        Gaf ik mijn leden aan de minne-smart.
        Geloof dan Celestyn, dat bid ik nu,
        Dat Ziel en Leven hangt alleen aan u.
      
      
        Ik kan niet weifelend met Liefde spelen,
        Of gaan bedrieggelijk als menig doet;
        Die minne-driftig een Nymfje wil strelen,
        Die vang dat aan met een standvast gemoed.
        Of hij zal droefenis, en druk, en leed,
        En erven tegenspoed, eer hij het weet.
        Geloof dan Celestyn, ik bid u nu,
        Dat Ziel en Leven hangt alleen aan u.
      
      
        Laat nijd en achterklap schelden en lastren,
        Ik weet doch Engelin wie dat gij sijt.
        De schimp zal mijn gemoed zo niet verbastren,
        Dat gij mijn Echt-verzoek weer raakte kwijt.
        Ik zweer u Lief, dat ik u noit verlaat.
        Uw wezen enig in mijn boezem staat.
        Geloof dan Celestyn, ik bid u nu,
        Dat Ziel en Leven hangt alleen aan u.
      
      
        Al was het vast gestemt, dat veel Gespookken
        En Hel en Aarde mij benaawden saam,
        Zo bleef mijn minne-plicht doch ongebrookken,
        En ik ontkende niet mijn Slaafse naam.
        Ik zie, dat Gij bemind mij zo getrow;
        O Go√¥n! hoe of ik u dan haaten sow?
        Geloof dan Celestyn, ik bid u nu.
        Dat Ziel en Leven hangt alleen aan u.
      
      
        Ja schone Celestyn, mijn Harts-Beminde,
        Die ik, zo lang ik lef, beminnen zal,
        Gij zult mij nimmer-meer troweloos vinde,
        Maar de Getrowste van uw Minnaars al,
        Uw Huwelijk zij dan tot prijs bereid,
        Van mijn gulhartige standvastigheid.
        Geloof dan Celestyn, ik bid u nu,
        Dat Ziel en Leven hangt alleen aan u.
      
      
        Laat ons in eewigheid dan Liefde plegen,
        Standvastig, kuis, getrow en zuiver zijn.
        Ons Liefde sta niet meer elkandre tegen.
        Daar op zo zweer ik u mijn Celestyn,
        Dat ik in Liefde u niet eer verlaat,
        Eer mij de wreede dood ter neder slaat.
        Geloof ook Celestyn, mijn min is groot,
        Dat ik noch d'uwe blijf, al ben ik dood.
      
    
  