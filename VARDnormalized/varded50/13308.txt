
    
      
        DEn geestelijcken Mei van God den Geest
        Beplant met alle deughden, alle deughden,
        Verheugt in het aardse dal het aldermeest
        Ons boven alle vreugden, alle vreugden,
        Waar mee de wereld ons onwijs
        Leidt van het eeuwig Paradijs,
        Waar toe wij zijn geschapen,
        Als wij zijn deughden rapen, deughden rapen.
      
      
        Den Christelijcken Mei zo schoon gebloemt
        En boven al verheven, al verheven,
        Dat ons het aerdtrjck baard, is wel genoemd
        Het goed, en deugdig leven, deugdig leven
        Van Christus onze zaligheid
        Om na te volgen voorgeleyt.
        Laat ons zijn deughden lezen
        Met hem weer opgeresen.
      
      
        In dezen lieven Mei met alle vreugd
        Wij door zijn bloemen dolen, bloemen dolen,
        En dat den goeden Heer voor al verheugt,
        Eerst plukken de Violen, de Violen
        Van zijne diep' ootmoedigheid,
        Neer in de Kribb' om ons geleid
        En in den Stal verholen
        Gelijk de klein Violen, klein Violen.
      
      
        De zilvere Narcis met goud gekroond
        Uit dezen Mei geresen, Mei geresen
        Van zijne puere liefd'oock haar vertoond,
        En leert ons zuiver wezen, zuiver wezen.
        Zijn Hyacint hier open gaat
        En in haar bladtjes lezen laat
        Zijn droef heyt, en zijn tranen,
        Die tot berouw vermanen, rouw vermanen.
      
      
        De schone Zonnebloem van hogen lof
        Gekroond met gulde stralen, gulde stralen
        Zien wij met grote vreughd' in zijnen Hof
        Ook van haar Zon niet dwalen, Zon niet dwalen;
        Maar tot zijns Vaders wil bereid
        Toont ons zijn Onderdanigheid
        Ook om voor ons te sterven,
        Waar door wij het leven erven, leven erven.
      
      
        De lieve Violet schoon gekleurd
        Met hare rode strepen, rode strepen
        Ons toont aan de Colomn' hem zo verscheurd
        Met roeden, en met zwepen, en met zwepen.
        Zijn Ridder-sporen ook hier zijn,
        Die met geweld, en grote pijn
        Zijn lichaam heel doorwonden,
        Om ons zo vol van zonden, vol van zonden.
      
      
        De Kroon Imperiaal, zijn Doorne-kroon,
        Dewelke zonder klagen, zonder klagen
        Heeft om ons zonden al hij God den Soon
        Geworden Mens gedragen, Mens gedragen,
        Staat hier verheven aan den Stam
        Van het Kruis op het onnozel Lam,
        En laat zijn takken hangen
        Om ons weerom te ontvangen, weer te ontvangen.
      
      
        Hoe schoon in deze Mei zijn Roosjens root
        Ook bij de doornen blozen, doornen blozen!
        Met wat een lijdzaamheid zijn liefde groot,
        Hangt tussen al de bozen, al de bozen.
        Zijn Lely van langhmoedigheyt,
        Die noch ons tot berouw verbeid,
        Ondankbaar wij vertoornen,
        Noch met de zonde-doornen, zonde-doornen.
      
      
        De Tulpen schoon gevlamt, en veelderley,
        Beschreven met haar namen, met haar namen,
        In het einde tonen ons in deze Mei
        Zijn deughden al te samen, al te samen.
        Laat ons met deze bloemen al
        Van dit gewenste bloemen-dal
        Den Schepper hier gaan kronen;
        Hij zal het hier namaals lonen, namaals lonen.
      
    
  