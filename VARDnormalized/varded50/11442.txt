
    
      
        ONsterffelijcke Dochter! hoog-geboren,
        Van Iupiter, gij Venus uitverkoren,
        Die daar zijt gezeten op Olimp te wonen,
        U tot een Throone.
      
      
        Aerdighe Pleeghster van bedriegeryen!
        Zoete Beweeghster van het minne vrijen!
        Goddin u bid ik, mij niet te over-laden
        Met zorg en kwaden.
      
      
        Maar kom te mij-waarts Minnelijk in Liefde,
        Zo ymmermeer mijn beedjens u beliefde:
        Goddin eerwaardig! wilt u doch verkleinen
        Mij te verschijnen.
      
      
        Want als gij laat u hoge zetel ledig
        In des Hemels woning, om te komen vredig
        Bij ons ter aarden, op u gouwe wagen,
        Prachtig gedragen.
      
      
        Die snel en veerdig u klein Mosjens trekken,
        Wiens bruine wieckjens op de wolken rekken,
        Wiens kleine pennen de dunne lucht doorsny'en
        In het neder ry'en.
      
      
        Dan gij, o schone! met een lachend' wezen,
        Vol zoete lonken, Cupidootjens pezen,
        Mij komt te vragen, wat ik in de Minne
        Nieuws wens te winnen?
      
      
        Wat voor een dienaar (zegt gij) zal ik maken
        Dat in de strickjens van u min geraken?
        Dat hij gestadig u vieriglijk moet vrijen
        Tot allen ty'en?
      
      
        Zo iemand trachten u ook te verachten,
        Sapho, mijn waerdste, die wil ik zijn gedachten,
        Door minne-plaghen, op het hartste leren
        U weer te eren.
      
      
        En die u vlieden, zal ik weer doen komen
        Zat zij u bieden haar harde, zonder schromen,
        Om in u Minne met haar ziel te branden,
        U t'Offerhande.
      
      
        Kom dan, Goddinne! komt dan, weest mij jonstigh!
        Kom in mijn hulpe, toont u Sapho gonstigh;
        Wilt haar ontlasten van haar zorg en kwelling,
        En all' ontstellingh'.
      
      
        Ook wat mijn harde hart'lijck wenst te krijgen,
        Wilt, o Goddinne daar u hart toe nijgen:
        En in den strijd ook weest mij niet afgaande,
        Maar trouw by-staende.
      
    
  