
    
      
        Ik weet een Stad, heerlijk gebond,
        Die helder blinkt aan alle kanten,
        Wiens straaten zijn doorluchtig goud,
        De muuren paar'l, en diamanten;
      
      
        Alwaar geen zon, noch maane-schijn
        Behoefd, mits het lam het al door kan straalen
        En daar de zon, en heers zal zijn,
        Verlichtend' al die gulden zaalen.
      
      
        Doch niemand komt in deze Stad,
        Dan die eerst trouw'lijk heeft gestreden,
        Gestreden op dien smallen pad,
        En de enge-poort is door-getreeden.
      
      
        Een nauwe-poort, een smalle-baan
        Leid voor die stad zoo hoog verheven,
        Zoo dat elk, wie daar heen wil gaan,
        Zich moet op dezen weg begeven.
      
      
        Moet, naa zijn Opper-heers gebied,
        Gewillig alles hier verzaaken,
        Al valt het zwaar, wat nood, hij ziet
        Zoo strijdend' in die stad te raaken,
      
      
        In-dien zijn oog, zijn hand, of voet
        Hem hinderd op dei smalle-weegen,
        Verstaa, zijn lust, zijn eer, zijn goed,
        Of waar dat meer in is gelegen,
      
      
        Veel liever alles snijden af,
        En liever lijden schand' en schaade,
        Dan hier te wezen slof, of laf,
        Maar vlijtig waakend' tegen het quaade.
      
      
        Al schijnt dit zwaar voor zijn natuur,
        Zoo alles, alles te verzaaken,
        Hij denkt, het is nu een harde uur:
        Maar het is om eeuwig te vermaaken.
      
      
        het Is om een kroon, een waarde kroon,
        Waar-om ik loop, waar naa ik jaage,
        Die glinsterd in mijn oog zoo schoon,
        Dat ik dat alles willig draage.
      
      
        het Is om een stad, een schone stad,
        Een stad vervuld met alle goeden,
        Een on-waardeerelijken schat.
        Wie zoud niet vlijtig derwaarts spoeden?
      
      
        het Is om een rijk, een kooning-rijk,
        Een eeuwig kooning-rijk te erven.
        En zoud ik dan het vergankelijk
        Om deze schat niet geerne derven?
      
      
        Gewis hij achtze drek, en scha'e
        Met Gods gezant dien groot Apostel;
        Niets acht hij waard' of stat hij naa
        Dan deze schat, die is hem kostel.
      
      
        Hij vind in zich een beter goed,
        Dan de aardse weeld', hem oit kan geven,
        Een stille vreed, een blij gemoed,
        Verheugd in God en het eeuwig leven.
      
      
        Een branden vuur ont-steekt zijn hert
        In waare liefd', o zoet verenen!
        Vry-moedig staat hij on-benerd,
        De slaafze vrees' is heel verdwenen.
      
      
        Hij heeft een waar vernoegd gemoed
        In alle tijdelijke zaaken,
        Ont-moet hem voor of tegenspoed,
        Hij weet, zijn Vaader zal het wel maaken.
      
      
        Zijn Vaader, dien hij vast vertroud,
        Zijn burgt en steun, zijn lust en leven,
        Zijn hoog vertrek, die hem behoud,
        Van wien hem alles word gegeven.
      
      
        Van wien hij is al wat hij is,
        Door wiens gena'e hij hoopt te dringen
        In deze stad en erfenis,
        Om des Heren lof met vreugd te zingen.
      
      
        Wel-aan dan Gods getrouwe schaar!
        Laat ons dien weg met ernst betreden,
        Op dat wij eeuwiglijk hier naar
        Genieten all' deez' zaaligheeden.
      
    
  