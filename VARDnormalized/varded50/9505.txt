
    
      
        VAn allerleye kwaad, bedrog, en snoo fenijn
        Dat op der Aarden is, en mag gheen slimmer zijn
        Als van het Druiven-sap, gebruikt in overvloed,
        Want uit, want uit den Dronk komt nooit zijn leven goed.
      
      
        De wijn is anders wel, wanneer men die met maet
        Gebruikt, en dat men het nooit zo verre komen laat
        Dat zij ons Meester wordt, en rijdt door vlees en bloed,
        Want uit, want uit den Dronk komt nooit zijn leven goed.
      
      
        Wat mach'er groter sond' voor Gode zijn begaan,
        Dan dat de Name Gods wordt oneer aangedaan
        En schandelijk misbruyckt, gelijk de Dronckaert doet,
        Want uit, want uit den Dronk komt nooit zijn leven goed.
      
      
        Wat is er noch al meer daar hij hem niet in kwijt:
        Hij staat zijn huis niet voor, maakt dat zijn Vrouwe lijt,
        Zijn kinders hij in het kwaad, en niet in het goede, voedt,
        Want uit, want uit den Dronk komt nooit zijn leven goed.
      
      
        Hij zendt den Echten-staat, en breekt de reine Trouw',
        De Hoeren hangt hij aan, en keert hem van zijn Vrouw',
        Al isse noch zo wel, zo mooi, zo schoon, zo zoet,
        Want uit, want uit den Dronk komt nooit zijn leven goed.
      
      
        De vreemden geeft hij het al, en deilt zijn eigen mis,
        En als er dan voor hem niet meer ten besten is
        Zo gelt'et hem zijn Vrouw', die dan zijn schade boet,
        Want uit, want uit den Dronk komt nooit zijn leven goed.
      
      
        De Vrouwe doet haar werk, zij nayt, of zit en spint,
        Hij is noch niet in huis het schelden dat begint;
        Hij schopt, hij slaat, hij smijt, de Vrouw raakt onder voet,
        Want uit, want uit den Dronk komt nooit zijn leven goed.
      
      
        Hij vat'se bij de haar, en sleept'se langs de vloer,
        het Is al du vuyle Slord, houd' daar du slimme Hoer:
        En hoe hij met haar leeft zij noch al zwijgen moet,
        Want uit, want uit den Dronk komt nooit zijn leven goed.
      
      
        Wel hem die nuchter is, en wacht hem wel voor dien,
        Diens ogen zullen niet na vreemde Vrouwen zien.
        Gelukigh is de Maagd die zo een Ionghman groet,
        Want uit, want uit den Dronk komt nooit zijn leven goed.
      
      
        Een Drockaert wat hij weet dat moet'er met hem uit,
        Al waer'et ook een moord, hij krijt'et over-luit;
        Ia voor hem-selven me'e en is hij wijs noch vroed,
        Want uit, want uit den Dronk komt nooit zijn leven goed.
      
      
        Dewijle dan den Dronk is zo een lelijk kwaad,
        Zo laat hem bij ons zijn in een ghesta'gen haat.
        Dies mij, mijn leven lang, o! Heer, daar voor behoed,
        Want uit, want uit den Dronk komt nooit zijn leven goed.
      
    
  