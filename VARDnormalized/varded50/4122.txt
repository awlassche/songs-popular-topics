
    
      
        GIJ zondaars die u val betreurd,
        En nauwelijks het hoofd op-beurd,
        En voeld een worm u boezem knagen,
        Door's Wets verwoede donder-slagen:
        Recht u nu op, tot ware boet:
        Wan-hoopt doch niet, maar grijpt een moet:
        Want Hij die al u zonden draagd,
        Is thans Geboren, uit een Maagd.
      
      
        Het Zaad der Vrouwen lang beloofd,
        Te morsselen der Slangen hoofd:
        En u te rukken uit de handen
        Van u vervloekte erf-vijanden:
        Door d'onverwinnelijke-kracht
        Des Leeuws: uit Iuda voort gebracht:
        Dien Moedigen, en Dap'ren-Held.
        Nu Kroon, en Staf zijn neer geveld.
      
      
        Hij is het Zaad van Abraham:
        Uit wien ons ooit den Zegen kwam.
        En Davids Kroost, en Jesse-Wortel:
        Hij giet ons Melk, en lieflijk-portel,
        En zoeten-honig in de mond:
        En Wijn, en Oly, in de wond.
        Hij wast ons in zijns bloeds-fontein:
        En maakt ons zuiver, wit, en rein.
      
      
        Hij is der Eeuwen Vader zelf:
        Den Schepper van het blau-gewelf:
        Hij is den Dag, en 'Tlicht der Heiden:
        Den Harder die ze wel zal weiden
        Die met zijn woord, en waarheyts-staf
        Of is tot heul, of is tot straf:
        Of is gesteld tot lach, en wee,
        Of tot een val, en op-staan, mee.
      
      
        Hij is de Soon des groten Gods
        Hij is de Steen, en vaste Rots.
        Hij heeft ons eeuwig uitverkoren,
        En draagd daarom des Vaders toren:
        Hij is Gods uyt-gedrukte Beeld:
        Die uit zijn wezen is geteld:
        En (wonderlijk) van hem gebaard,
        Zelf voor den tijd, die nooit verjaard.
      
      
        Dit's zeldzaam dat den allen Al
        Is (in een arme Beesten-stal)
        Versmadelijk van elk verschoven:
        Gedaald uit des Vaders troon, van boven:
        Dat God (die het alles heeft bereid,
        De Zonne der gerechtigheid)
        Als met een Wolk is overdekt:
        Door zijne Menscheyt: onbevlekt.
      
      
        Geen schijn van menscheyt, voor het gezicht:
        Geen menscheyt die het vernuft ons dicht:
        Maar ware-mens (als wij) geboren:
        Die de eygen-schappen toe-behoren,
        Den Aard, en Wezen, Ziel, en Lijf:
        In allen buiten des Mans bedrijf:
        Een God uit God, van eeuwigheid:
        Een Mens uit Mens, ons toegeleyd:
      
      
        Door hoge-werking van Gods Geest:
        Die hier in krachtig is geweest,
        En heeft gewrocht dit grote wonder:
        Dat God (wiens stemme is den donder)
        Hem nu laat horen als een Kind,
        En die men waarlijk dus bevind:
        Dat God Mens is, en bij ons leefd:
        En dat een Maagd geboren heeft.
      
      
        Bedenkt, dit is bedenkelijk
        O Zondaars! dat het Koningrijk
        Der Heem len u begind te nad'ren:
        Gewenst, verwacht van onze Vad'ren.
        Daarom neemt nu den tijd wel waar:
        Om-helsd, en zoekt, den Middelaar:
        Want daar en is geen ander naam
        Tot heil der zaligen te saam.
      
    
  