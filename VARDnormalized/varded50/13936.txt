
    
      
        JOhannes de Doper,
        Die een trou Sent-bode was
        En ook een Voorloper
        Van de Here Christus ras,
        Kwam bereiden zijnen pad,
        Om te gane naar de stad.
      
      
        Deze predicacy
        Hoordemen Johannes doen,
        Tot de Joodse nasi,
        Die kwamen tot zijn sermoen:
        Want hij zeide, betert u,
        het Hemelrijk is na bij nu.
      
      
        Zijn klederen waren,
        Zo de Evangelist vertelt,
        Al van Kemels-hairen,
        En zijn spijze op het veld,
        Wilden honig, en sprinkhaan,
        Zeer sober kwam hij gegaan.
      
      
        Tot hem zag men lopen,
        Schier Jerusalem, en het land,
        En veel volks met hopen,
        Tot aan der Jordanen kant:
        Daar lieten zij dopen haar,
        Bekenden haar zonden zwaar.
      
      
        Als hij nu zag komen,
        Phariseen, en Sadduceen,
        Zo ginck hij haar noemen,
        Gij Adders geslacht onreen:
        Wie heeftet u wijs gemaakt,
        Dat u Godes toren naakt.
      
      
        Doet boete zeer weerdig,
        Brengt oprechte vruchten voort,
        Dat men niet lichtveerdigh
        Van u nimmermeer en hoort:
        Dat Abr'ham u Vader is,
        Want ik zeg u voor gewis:
      
      
        * 7. Vast, en zonder menen,
        Dat God wel verwekken kan
        Uit des harde stenen,
        Abraham kinderen dan:
        Daar horen wij het beleid,
        Van rechte boetveerdigheyt.
      
      
        Aan den wortel der bomen,
        Staat de bijl al vast en blinckt,
        Om niet te verschonen:
        Die gheen goe vrucht voort en bringht,
        Wordt af-gehouwen met dangier
        En geworpen in het vier.
      
      
        Den doop ik u geve
        Met water, tot boete vrij:
        Maar hij komt verheven,
        Die veel sterker dan ik zij,
        Wiens schoenen dat ik, ziet!
        Waardig ben te dragen niet.
      
      
        Die zal u behendig
        Dopen al met zijnen Geest,
        En met vier inwendig:
        Hem toch wel van herten vreest;
        Want hij heeft met goed verstand,
        Zijnen wan al in zijn hand.
      
      
        Zijnen dorsvloer puere,
        Zal hij zuiver maken klaar:
        Brengen in zijn schuere,
        De Terwe dan allegaar:
        Maar het Kaf verbranden al
        Met eeuwigen vier hij zal.
      
      
        Prinse, deze lere
        Vast toch in u herten stelt,
        Om u te bekeren,
        Eer dat den Boom werd geveld:
        Zo lang als den dag noch schijnt,
        Die bij na geheel verdwijnt.
      
    
  