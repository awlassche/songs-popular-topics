
    
      
        Kloris, Fillis, en Dareide,
        Silviaan en Dorilê,
        Tirsis, Hemon, en Chrezeide,
        Gratiaan, Amint, Astrê,
        Deifobus, en Diaan,
        Silvia met Flaviaan;
      
      
        Gingen eer Apol zijn wagen,
        Dreef uit Tethis glaze schoot,
        Met Dorinde, al t'zaam beklagen,
        Haar beminde Felix dood,
        Die van Faunus was vermoort,
        Om een beuzelachtig woord,
      
      
        Doen des rouwstoet was gekomen,
        Daar des Amstels zilvre vliet,
        Zijne zilvre blankke stromen,
        Door de Diemervelden ziet,
        Bracht Dorinde deze stoet,
        Daar heur Felix lag in het bloed.
      
      
        Pales had hem zelfs gedragen,
        In den Tempel van de min,
        Al het geboomte scheen te klagen,
        Om den Harder die zijn zin,
        Buigen kon na yders wil,
        Al het gevogelte was stil.
      
      
        het Vee, de Stroom, de Harders, schreiden
        Al de Veltgoôn kermden, dat
        Het weergalmden door de weiden,
        Tot de groten Amstelstadt.
        Fluit, en Horen, Lier en Bom,
        Van de Saters waren stom.
      
      
        Zelfs de felle Leeuwen stenden,
        Om die braven Harders dood;
        Lucht en aard zijn val beweenden,
        Hij lach in Armydes schoot,
        Met zijn diep deursteken hart.
        Al de Harders tot een smart.
      
      
        het Bloed liep uit twee diepe wonden,
        het Aangezicht was kout en bleek,
        Over al gescheurd geschonden,
        Dat het hoofd, geen hoofd gelek,
        het Hair vol bloed, stond over ent.
        Tekens van zijn droeve ellent.
      
      
        Ach! begon Dorind te klagen,
        Felix ziet uw tweede ziel,
        Ziet uw hoop uw welbehagen,
        Daar uw trouwe zin op viel,
        Nu van droefheit smelten; ach!
        Ik beklaag die droeve dag.
      
      
        Dat Silvaan uw moet aanhisten,
        Tegens Faunus dat gedrocht
        Daar gij al te vrij mee twisten,
        het Geen u heeft ten val gebrocht,
        Dog het zijn goden maar in schijn,
        Die den mens zoo bitter zijn.
      
      
        Felix zoo gij in de Weyen,
        Van het zalig zielen veld
        U vermaakt, gij hoort geen schreien
        Van haar die vast d'uuren telt,
        En verlangt bij u te zijn,
        Om te wezen uit des pijn.
      
    
  