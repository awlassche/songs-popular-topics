
    
      
        HOe bitter moest eens Rachel wenen!
        Hoe droevig was wel eer haar stand?
        Wanneer haar Volk gevangen henen
        Wiert weg-gevoerd in Babels Land.
      
      
        Om thien-mael zeven Iaer te dwalen,
        Verschoven van Gods Huis en Stad:
        Des droefheid is niet op te halen,
        Daar Godes Volk bedrukt in zat.
      
      
        Als na des tijd verlopen waren
        Zes honderd Iaer en vijf daar na,
        Komt Godes Soon hem openbaren
        In het Vlees tot Belthlem Ephrata.
      
      
        De Wijzen uit den Oosten komen,
        Om aan te bidden dezen Heer,
        En hebben schatten mee-genomen,
        Die zij hem schenken t'sijner eer.
      
      
        Dit klinckt Herodes in zijn oren,
        Ierusalem staat als verdooft,
        Hij mag van dezen Vorst niet horen,
        Of meent de Kroon valt hem van het hoofd.
      
      
        Zijn Heidens hert met wraak beladen
        Geeft hem geen rust in dezen stand;
        Zo hij zijn boosheid zal verzaden,
        Zo moet d'onnoosele van kant.
      
      
        Dies hij zijn Dienaars heeft geboden,
        Tot Bethlehem en daar omtrent
        De Kinders van twee Iaer te doden,
        En al die jonger zijn bekent.
      
      
        Terstond aan het hakken ende kerven;
        Ia zelfs de Kind'ren van de Vorst,
        het Moest al door hare handen sterven,
        Zo in de Wieg, als aan de borst.
      
      
        O Rachel! weent, het is tijd van wenen,
        Verheft u stem tot God u Heer;
        Want het bloed loopt langs de straten henen,
        U jonge jeugd en is niet meer.
      
      
        Gij ziet u teere Vrucht vernielen,
        Gerukt, geslingert van u schoot,
        Om aan een post of steen t'ontzielen,
        O moord, en schrikkelijke dood!
      
      
        Maar, gij Herodes, meugt wel vrezen,
        U Heidens hert doet hier een kwaad,
        Dat van de Wereld wordt mispresen,
        En in Gods schuld-boek open staat.
      
      
        O Vrede-Vorst en Hemels Koning,
        Hoe werd u blijde komst beschreyt,
        Regeer ons hier, op dat u woning
        Voor ons zij in der eeuwigheid.
      
    
  