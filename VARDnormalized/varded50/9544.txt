
    
      
        Gij al die zijt tot vreuchd' gezind,
        Bemerkt, en op u herte bint,
        Des groten Gods Genaden-troon
        In het zenden van zijn lieve Soon.
      
      
        Laat uwe sanghen zijn bereid
        Tot lof van zijne Majesteit.
        Wilt in u lof, en nu, en voort,
        Gedachtig zijn aan zijn Geboort'.
      
      
        Ziet op de vijf-mael vijfde dag
        Der leste maand, verschoven lag
        Te Bethlehem, het beloofde Kind,
        Van God gezegend en bemindt.
      
      
        De Maagd, in deze goede tijd,
        Met haren Soon ghebenedijt,
        Ging zoeken ene goed logijs
        Naar alle Reysenaren wijs.
      
      
        Maar ziet, hoe dat het kwam te pas,
        Voor haar niet ene plaatse was;
        Daar was voor haar geen ruymt' met al
        Dan in een vuyle Beesten-stal.
      
      
        Daar heeft de Maget, in der nacht,
        Een Soon ter Wereld voort-gebracht:
        Die na Gods eeuwig Hemel-raet,
        In onzer aller plaatse staat.
      
      
        Bij Bethlehem, in het open veld,
        Daar waren Herderen gesteld,
        Die door den Engel, hemels-geest,
        Den blijden Bode, zijn bevreesd.
      
      
        Gaat henen zonder vrees, hij zeide,
        Na Bethlehem, en niet verbeid;
        Daar zult gij vinden zijn gebaard,
        Den Jezus, het kind van soeter aard.
      
      
        Zij gaan dan, vrolijk van gemoet,
        Te zoeken het kleine Kindtjen zoet,
        En vinden, na des Engels woord,
        Ons Zaligmakers nieu-gheboort'.
      
      
        Daar was hij in een krib geleid,
        En ook Maria gants bereid
        Om wel te passen op zijn lijf,
        Nu zijnde Moeder, Maagd, en Wijf.
      
      
        Drie wijzen kwamen verd' van het Oost,
        Door enen Star geleid, getroost.
        Zij rusten niet enen dag,
        Tot dat' ze waren daar hij lag.
      
      
        Gekomen zijnde tot de plaats,
        Zij wierpen, zonder veel ghelaets,
        In ned'righeyt voor zijnen voet,
        Haar Gouden gift, en reucken zoet.
      
      
        Zij zien den groten Heer van Al,
        Vernedert in een Beesten-stal;
        Een zoet exempel voor de mens
        Die niet en heeft zijn wil, of wens.
      
      
        Geen kostelijk gewaad, of kleed,
        Was voor onze aller Heer gereed;
        Geen melody, gheen harmony,
        Tot dat de Engels zingen blij:
      
      
        Eer zij den Heer in het Hemelrijk,
        En vreed' op Aarden al gelijk,
        Den mensen, Godes wel-geval,
        En Aerd', en Hemel, voegen zal.
      
      
        Het horen van dit Engels lof,
        Gaf allen mensen kind'ren stof
        Tot prijs, en eer, van haren God,
        Dien hij zijn Zone geeft ten lodt.
      
      
        Dies laat een ieder vrouw, oft man,
        Gedenken, die gedenken kan,
        Zijn heylighleven, en gedoen,
        Zijn dood, ons arme zondaars zoen.
      
      
        Neemt eens, o mense! dat gij laeght
        Zeer vast gevangen, aengeklaeght
        Ter dood, en dat geen menschen-waerd'
        V kost rand-zoenen op der aerd':
      
      
        Ten zij bij uwe partij, gij vond,
        Die u te lossen noch bestond,
        Met storten van zijns herten-bloed,
        En leven laten t'uwen goed.
      
      
        Dit heeft ons Christi liefd' gedaan.
        Wel waardig om ter Hel te gaan.
        Geschreven doch in des Levens-boek.
        Hij is geworden onzen vloek.
      
      
        Terwijl hij op der Aarden gaat,
        Hij niet een uyr verloren laat
        In vasten, bidden, al den tijd
        Van zijnen leven hij verslijt.
      
      
        Bij dag hij in den Tempel leerd',
        En ons met wonderen vereerd':
        De Blinde gaf hij het gezicht,
        En maeckt' der Lamme voeten licht.
      
      
        Hij heelde der Melaatsen huid,
        En dreef met macht de Duivels uit,
        Hij weckte Lazrum uit het graf,
        Hij het zieke volk gezondheid gaf.
      
      
        En schoon hij deze daden wrocht,
        Van Iudas is hij noch gezocht,
        Die hem een groet en kusse biedt,
        Op dat hij onzen Heer verriedt.
      
      
        Men leidt hem in den Rechters-hal,
        Als d'aldersnoodtse mens van al;
        Daar gaf men vonnis voor het huis,
        Dat hij soud' sterven aan het kruis.
      
      
        Men bracht hem op het galge-veld,
        Met grote smaadheid en geweld,
        Met bitterheid, en allen hoon,
        Gekroond met een Doornen-kroon.
      
      
        Men maakt hem handen, voeten vast,
        Zijn lichaam tot een eigen last:
        En tot vermeerdering van smert,
        Men stak hem met een speer in het hert.
      
      
        Zijn liefde zien en horen wij,
        Om ons van sond' te maken vrij,
        Door het storten van zijns herten-bloed,
        Tot onze geluk en hoogste goed.
      
      
        Hij is na Godes wel-geval,
        Een Zaligmaker van ons al.
        Al' eer, en lof, en heerlijkheid,
        Zij hem tot in der eeuwigheid.
      
    
  