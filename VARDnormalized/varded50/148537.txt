
    
      
        Ik bidd' u Hemelse Vader mijn,
        Wilt mijn gebedt ontvangen,
        Wilt mijner doch genadig zijn,
        Al door de goedheid dijn,
        Toont mij u klaar aanschijn,
        Na u staat mijn verlangen.
      
      
        Mijn zonden, berouwen mij, o Heer
        Och wiltse mij vergeven,
        En vernieuwt mij doch altijd meer,
        Dat ik mij heel omkeer,
        Dat waar wel mijn begeer,
        Na uwen woord te leven.
      
      
        Maakt mij weerdig, o Here jent
        Een steen tot uwen Tempel,
        Gesondeert op het Fondament,
        Christum u Soon bekent,
        Dien gij hier hebt gesent,
        Ons tot een exempel.
      
      
        Den weg die hij is voorgegaen,
        Die valt mijn vlees zeer bange,
        Dus wilt mij Heer altijd bijstaan,
        In genen noot versmaen,
        Houdt mij recht op de baan,
        Dat bidd' ik u door sange.
      
      
        Komt mij te hulpe, o Vader goed,
        Wilt mijn geloof vermeren,
        Een bloeyende rank uws Wijnstoks zoet,
        Maakt mij al met der spoed,
        Die na u wille doet,
        Dat is al mijn begeren.
      
      
        Wilt mij hier ook maken bekwaam
        O Here der Heirscharen,
        een lit te zijn aan u lichaam,
        Gij dat hoofd zo ik raam,
        Door u heilige Naam,
        Wilt mij van het kwaad bewaren.
      
      
        In zonden ben ik ontvangen hier,
        En ook daar in geboren,
        Mijn boze vlees maakt goede cier,
        het Houdt geerne zijn manier,
        Helpt mij, dat ik het bestier,
        Of het is met mij verloren.
      
      
        O Heer, nu wilt mij geven raad,
        Wat zal ik doch beginnen?
        Mijn vlees is genegen tot kwaad,
        De Geest dat wederstaat,
        Ik roep tot u om baat,
        Dat ik het mag verwinnen.
      
      
        Weest niet verslagen, o leden teer
        Ik zal u haast ontladen,
        Al stelt hem't vlees zeer hert te weer,
        Druckt het doch altijd neer,
        En schickt u na mijn leer,
        ik zal u niet versmaden.
      
      
        Van het vlees u niet verwinnen laat,
        Nu, noch tot genen tijden,
        Ik zal u haast komen te baat,
        Mijn woord stelt u de maet,
        Besiet wat daar in staat,
        Dat zal u doen verblijden.
      
      
        Merkt an hare beloftenis
        Die hier't vlees overwinnen,
        Zij zullen ontfaen de Kroon gewis,
        Dus weest blijde en vris,
        Daar vreugd zonder eynd' is,
        Die geen mens kan verzinnen.
      
      
        Dus strijd volherdig tot der dood
        Ik zal u niet verlaten,
        Maar helpen u uit alle nood,
        Uit rechte liefde bloot,
        Door barmhertigheid groot,
        Wilt dit in' herte vaten.
      
      
        Ik zal versieren, met kleeders wit,
        Die hier volherdigh strijden,
        Dus door het geloof, waakt ende bidt,
        U zal gebeuren dit,
        Dat gij op mijn stoel zit,
        Zonder einde, noch tijden.
      
      
        Troost u met des beloften rein
        O gij mijn uitverkoren,
        Mijn goed zal u worden gemeyn,
        En acht dit doch niet klein,
        In mijn Rijke certein,
        Daar zult gij vreugd oorboren.
      
      
        Die dit Liedeken heeft gesteld
        Ende eerstmaal ginck dichten,
        Wordt van zijn vlees zo zeer gekweld,
        Den Geest doet het geweld,
        Zijn lust ter neder veld,
        O Heer door u verlichten.
      
    
  