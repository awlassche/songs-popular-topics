
    
      
        Wel wat is dit? O Iongge-lien!
        Gij brengt geen kluchten voort.
        het Is nu geen tijd van bang te zien,
        Set droefheid over-boort:
        Men houdt dit voor een vreugde-dag,
        De Bruidegom en Bruyt
        Die vragen wat u schorten mag,
        Zij horen geen geluid.
      
      
        het Is of men bij een dode waakt
        De Bruiloft wordt geschend:
        Ia slimmerof men Hoedtjes maakt,
        Daar is noch vreughd’ ontrent:
        Hoor, Vrienden, op een vrolijk Feest
        En past geen bang gelaat,
        Daar dienen best een blijde Geest,
        En zang, en zoete praat.
      
      
        Ziet, wat is hier een zoete Schaar
        Van Maagden zonder gal,
        Daar moog’lijk over vijftig Iaar
        Niet een van wezen zal:
        En of het zo waar, wat zal het zijn?
        Als oud en koud, en af,
        Met ongemak, en zware pijn,
        Ten lesten naar het graf.
      
      
        Noch weet ik niet wat dat er schuylt,
        Het is hier noch geen deeg,
        De Vrijer suft, dat Meysjen pruylt,
        Daar is wat in de weegh;
        Hier suchter een ik weet niet hoe,
        Zal die niet over-gaan,
        Zo word’ ik u gezelschap moe,
        En laat mijn singgen staan.
      
      
        Kom, Schenkker, lang een Roemer Wijn
        Dat is de beste raat,
        het Zal dan misschien wel beter zijn
        Als die eens omme-gaat/
        De Wijn verkwikt een droeve geest,
        En maakt de keeltjes klaar,
        Daar past een deuntjen op het Feest,
        Ter eren van dit Paar.
      
    
  