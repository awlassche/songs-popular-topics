
    
      
        DIe mint, die het minnen mint,
        In enen vasten hoop,
        En zoekt getroost te zijn,
        Die min dit lieve kind,
        En haastig tot hem loop,
        Daar het leit en schreyt door pijn:
        Dit zoete lieve kind,
        Heeft ons uit liefd'besint,
        En wil dat wij hem weer
        Minnen en dienen als een Heer.
      
      
        Een Heer, een machtig Heer,
        Een Prins, een Vorst, ja meer,
        Een Heer van al, en al,
        Leit hier nu klein, en teer,
        Op hooi, en stroy, te neer,
        In een arm beesten stal,
        Daar Os en Ezel bei
        Hem dienen voor lakei,
        De Moeder voor de meid
        Die hem in schone doeken leit.
      
      
        Des Heer, des groten Heer,
        Dwingt Winden ende Weer,
        En doet de Zon vergaan;
        Die het water t'elcken keer
        Doet vloeden op en neer,
        Drijft Sterren, ende Maan,
        Die alles wat er sweeft,
        En op der aarden leeft,
        Na zijnen wil gebiet,
        Die het alles geeft, en heeft nu niet.
      
      
        Des Heer, der Heren Heer,
        Komt hier van boven neer,
        Nu dalen uit den Troon,
        Men vind zo groten Heer,
        Op aarden niemand meer
        Als Godes eigen Soon,
        Die hier nu voor ons al
        Leit in de arme stal,
        Op het strojen Ledikant,
        Dit kind een Heer van het gantse land.
      
      
        Des Heer gants zonder pracht,
        Op het strojen-bed onzacht,
        In doeken neer geleid,
        Toont nu zijn grote kracht,
        In het midden van de nacht,
        Verdrijft de duisterheid,
        En zendt een Hemels licht,
        Dat d'Harders door het gezicht
        Verschrikken en verslaan
        Daar zij haar kudde weiden gaan.
      
      
        De Engelen eenpaar
        Zingen al Gloria
        Zij dezen groten Heer,
        De Harders door des maar,
        Fluks volgen voort daar naar,
        En vallen voor hem neer,
        Loven des groten God,
        In het arme beesten kot,
        Door enen Maagd gebaard,
        Wiens man dit kind zeer nauw bewaard.
      
      
        Nu zingt vrij luid en grof,
        Des Koning tot zijn lof,
        Bid en valt hem te voet,
        Dat hij ons aarden stof,
        Ontvange in zijn hof,
        Daar vreugd is overvloed,
        Daar ieder is vol vreugd,
        Vol blijdschap, vol geneugd,
        Dat gun ons tot een slot,
        Dit kind ons Heer en groten God.
      
    
  