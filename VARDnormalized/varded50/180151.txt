
    
      
        ZWakke ziel, die, flaaw bij vlagen,
        Voor het geweld des afgronds schrikt;
        Door zyn' list en boze lagen
        U te droef ooit zaagt verstrikt;
        Schroom niet, suf noch slaap niet meer:
        Bie slechts rustig tegenweer.
      
      
        Toverkunst eert zelf Gods vinger
        Bij Egiptens luizeplaag.
        Sleept de Draak ooit met ene slinger
        Van zyn' staart het licht omlaag
        Van veel starren, hij, zo fel,
        Ziet te kort bij Michaël
      
      
        Dit gedrogt bestond te dingen
        Naar het bederf van God den Zoon,
        Den Aartsheilant te bespringen,
        Hem te vliegen in zijn kroon;
        Maar most scheiden met den stank
        Van zo vuil ene lasterklank.
      
      
        Voor ontelbre wonderwerken
        Van het vleeschgeworden Woord,
        Die zijn leer en glori sterken,
        Zwicht de hel, vergeefs gestoord;
        Laat, door des Heilants stem verjaagd,
        Ziel en lichaam ongeplaagd.
      
      
        List en logen moet het geven
        Zelf der snootste Fariseen,
        Van de hel met kracht gesteven,
        Van den logengeest bereên.
        Jesus vangtze door den vond
        Van hun eigen lastermont.
      
      
        Schroomt die geest geen' strijd te wagen
        Op den kruisberg, minst bedaard,
        Hoe legt Goliath verslagen!
        Hoe onthooft hem daar zijn zwaard!
        Droever kreeg al het hels gespuis
        Nooit de neêrlaag dan bij het kruis.
      
      
        Durft dit noch vermetel roemen
        Op een heirkracht, ruim zo sterk,
        Als zesduizent man, te noemen;
        De Almagt stelt die magt een perk:
        Zij vernield geen zwynskudde, of
        Jesus geeft haar eerst verlof.
      
      
        Fel gebeten op ons mensen,
        Groeitze in veler zielen moord;
        Komt door veeverlies naar wensen
        Gadarenen dus aan boord:
        Maar is, schrewende in veel pijn,
        Daar geen meester van een zwijn.
      
      
        Zie dan, Christen, zie wat verder:
        En mistrou nu geen gena
        Van der zielen trousten herder.
        Slaat hij zwyneborstels ga,
        Denk, hoeveel zijn schaapskooi geld,
        Daar elks hoofthair is geteld.
      
      
        D'onverzoenbre menschemoorder,
        Vreeslijk brullende, als een leew,
        Wereltplager, Staatverstoorder,
        Kerkberoerder, eew op eew,
        Waakt Gods toezigt voor zijn huis,
        Recht niet meer uit dan een muis.
      
    
  