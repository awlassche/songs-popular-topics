
    
      
        O wat ziet men ijs en straat
        Nu vol narresleden!
        Volk van allerhande staat,
        Komt met bellen vroeg en laat
        Gereden, gereden, gereden.
      
      
        Wat gerammel en geraas,
        Met koude neus en wangen,
        Is 'er? elk wil wezen baas.
        Wel was het, wierd dus ieder dwaas
        Behangen, behangen, behangen.
      
      
        Doet die bellen van het paard,
        En çiert daar meed' uw oren
        En uw kap, die zijn dat waard,
        Dat men narren sleedevaart
        Kan horen, kan horen, kan horen.
      
      
        Ging men narren bij malkaêr
        In ene slede stouwen:
        Wat gerammel was dan daar?
        Doch waar kreeg men hout, om haar
        Te bouwen, te bouwen, te bouwen?
      
      
        Zit toch in geen narren slee,
        Maar in een slee van wijzen.
        Laat de bellen voor hem mee.
        Die al wat een sleênar deê
        Zal prijzen, zal prijzen, zal prijzen.
      
    
  