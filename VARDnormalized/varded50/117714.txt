
    
      
        Hemelzoete Heilbanketten!
        Die Jezus aan zijn dierb're gunstelingen
        Zo lieffelyk op gaat zetten:
        Waar over zij zyn' roem blijmoedig zingen.
        O weêrgâlooze dingen!
        Wie zou niet haken
        De vrucht van het Hemel-Eden
        Hier beneden, hier beneden, hier beneden
        Al te smaaken?
      
      
        Zalig! die de kruimtjes lezen,
        Schoon zij die maar als hondekens genoten.
        het Is meer, een kind te wezen,
        Dat word nooit uit zijn Vaders huis gestoten,
        Noch het brood voor hem gesloten.
        Hij schenkt den beker
        Hen vol, tot zielverheugen.
        Zulke teugen, zulke teugen, zulke teugen
        Troosten zeker.
      
      
        Houd dan uwe brasseryën,
        Gij Belzazar, met al uwe zwelgers schaaren.
        O! Jezus lekkernijen
        Genieten, die zijn disgenooten waren.
        Hij wil niet spaaren
        Zijn brood voor vrinden:
        Die hen dus begenadigt
        En verzadigd, en verzadigd, en verzadigd
        Zullen vinden.
      
      
        Mogt men hier dit altijd smaaken,
        Den Hemel zou men dan zo niet begeren,
        Maar hutten willen maken,
        Om hier als op een Thabor te verkeren.
        Doch dit onthaal des Heren
        Is hier verscheiden,
        En voorsmaak van wat boven
        Die geloven, die geloven, die geloven
        Haast verbeiden.
      
    
  