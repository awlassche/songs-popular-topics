
    
      
        KAn de Zee zijn zonder baren
        Kan het mense leven zijn
        Zonder droevighe gevaren,
        Zonder kwelling ende pijn?
        Kan hier zijn zo goeden tydt
        Die bevrydt is van den strijdt?
      
      
        Niemants vijand en zal sterven,
        Eer dat sterft syn eigen vlees,
        Niemand en zal peys verwerven
        Ende leven zonder vrees,
        Niemand komt van d'oorlogh af
        Eer dat hij rust in het graf.
      
      
        Zo van buiten als van binnen
        Valt mij mijnen vijand aan,
        En hij zoekt mij te verwinnen
        En mijn Ziel te doen vergaan,
        het Is hier altydt Oorelogh,
        Zoeten Jesu helpt mij togh.
      
      
        Helpt mij zoeten Jesu strijden,
        Komt met mij voor mij te veld,
        Want ik word' van alle zijden
        Van het vijands heir gekweld,
        Jesu ik hebbe u van doen
        Helpt mij vromen Kampioen.
      
      
        Zo gij Here der heir-krachten
        Met mij komen wilt te veld,
        Zal ik het vyandts-heyr verachten
        En versmachten syn geweld,
        Dat de Hel vecht tegen mij
        Als ik u hebbe aan mijn zij.
      
      
        Als ik Jesus naam mag dragen
        In de plaets' van enen schild,
        Dan zal ik naar niemand vragen
        Komt dan tegen mij die wilt,
        Dat de Hel komt tegen mij,
        Jesus naam die maakt mij vrij.
      
      
        Naar mijn vechten, kappen, schieten,
        Hop' ik naermaels een schoon Kroon,
        'k Hop' naar werken te genieten
        Rust en loon in s'Hemels troon
        Naar den Oorlog hop' ik Peys
        In het Hemels Paradijs.
      
    
  