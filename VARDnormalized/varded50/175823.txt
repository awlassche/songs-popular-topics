
    
      
        Beroemt Breda, gij Hooft-stad van de Steden,
        Gelegen in het schoonste van het Land,
        Brabantsche pronk men heeft om u gestreden,
        Van het eerste dat de vrijheid wiert geplant;
        Nu komt Oranjen,
        wil u maken vrij,
        Van het jok van Spanjen,
        en van slavernij,
        En eyst zijn Baronny.
      
      
        Gij sijt zijn erf, en hij u Erf-heer moedig,
        Verslaat u niet als gij hem horen komt,
        Hij draagt met Mars den blancken degen bloedig
        Waar op den Leen van Holland stadig bromt,
        Hij zal de wallen,
        van de Stad Breda,
        Haast over-vallen,
        en komen u na,
        Maar niet tot Borgers sa.
      
      
        Ons Prinse zal het Spaensche nest om-roeren,
        Dat dertien jaren ons gedwongen heeft,
        En in u plaats de vryheyts standaer voeren,
        Waar door zijn fame tot de Wolken sweeft,
        Maar u Maranen,
        zijn hem wel gewend,
        Bij d'Jndianen,
        tot aan des Wereld ent,
        Daar is zijn naam  bekent.
      
      
        Ons Bat'ryen, Reduyten en Loop-graven,
        Die zijn nu veerdig en haast op-gemaakt,
        Het grof geschut, de Paarden ook mee draven,
        Of schoon het Spaans Kanon zijn vlamme braekt,
        Haast hoort gij brallen,
        Het braaf Hollantse kruid,
        Op uwe wallen,
        dat het groot geluid
        Tot binen Spangien stuit.
      
      
        Maar spaensen hoop en wilt u niet verwond'ren
        Of gij met het oor eens in der aarden lach,
        Of gij het Kanon in Holland hoorde dond'ren,
        Zo slaat een Kruis, doch alst wezen mag;
        Loopt uit u Cellen,
        schelt en belt vrij aan,
        Wijt u Kapellen,
        snert den Moriaan
        Want het is met u gedaan.
      
      
        Den Paus zijn Stoel die wil hem schier begeven
        Zijn Jesuijten, och! zij klouwent hoofd,
        De Spaense Kroon die schijnt van angst te beven,
        Mits hem een schone Parel werd berooft:
        Roemt dan Oranjen,
        geeft zijn Hoogheid lof,
        Die het trotse Spanjen,
        snoept zijn wieken of
        En smijtse in het stof.
      
    
  