
    
      
        LEstmael ging ik mij vermeyden
        Buiten Brussel langs een wei,
        Daar ik bitter heb zien schreyden
        Negen meyskens op een rei,
        Die beklaeghden met verdriet
        Dat de min geen pijlen ziet.
      
      
        Truyken sprak: wat mag ‘er schuilen
        Dat de Jonghmans zijn zo koud?
        het Schijnt zij op ons stadig muylen,
        Ach het maakt mij zo benoudt!
        Mij dunkt dat den Minnen-God
        Recht met onze quale spot.
      
      
        Tanne seyd’: dat het Minne-godtjen
        Was in een zeer groten nood,
        Zo dat het naakte Cupidootjen
        Lag van kouw als over dood,
        En ten waar hij kreeg een kleed,
        Moest hij blijven in dat leed.
      
      
        Nelle seyd’: wilt elk wat geven,
        Zo laat gaan met beurten om,
        Ja sprak Lijn, al waar het mijn leven,
        Oft mijn frissche maeghde-blom
        Sou ik geven voor het Wicht,
        Dat zo zeer mijn hert verlicht.
      
      
        Lijsken gaf haar huik van zijde,
        En ontbloot haar domme kruin,
        En seyd’: ik zal mij wel lijden
        Met een Lamper oft Capruyn,
        Liever dan dat zoete Kind
        Sou verstijven van den wind.
      
      
        Peeternel gaf huif en ijzer,
        Waar meed’ zij het haar ontbindt,
        En laat, alst peerd van den Keizer,
        het Maentjen vliegen in den wind,
        Daar, seyd’ zij, dat is het mijn,
        Tot dat weer mijn beurt zal zijn.
      
      
        Jakemijn die schonk het doecxken,
        Waar meed’ zij haar borsten dekt,
        Zo dat die maar met een hoecxken
        Van haar hemdjen zijn bedekt,
        En seyd’: ik ga liever bloot,
        Dan den God te zien in nood.
      
      
        Antonet die gaf haar slayer,
        Die men recht een voor-schoot heet,
        En zij nam in stee een wayer,
        Om te koelen het Zonne-leed;
        Want den winter hadd’ gedaan,
        En den zomer die kwam aan.
      
      
        Goeltjen greep haar onder-zieltjen,
        En trok al de banden af,
        Liever dan zij het aardig fieltjen
        Sou zien dragen naar het graf,
        Zo dat maar een enkel kant
        Bleef bedekken het rocxkens rand.
      
      
        Nelle packt het al-te-samen,
        En zij droeget naar d’ouw-mert,
        Daar terstond veel kopers kwamen,
        Zo dat al vertommelt werd
        Op een kleed van pelzen bont,
        En heeft dat den God gejont.
      
    
  