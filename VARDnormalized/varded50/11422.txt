
    
      
        Ik wil, ik wil nu minnen!
        Want t'ander tij wel eer,
        Cupido mij het minnen
        Belasten te beginnen:
        Maar ik had een afkeer
      
      
        Van het vrijen en van het jokken;
        Dies achten ik het niet.
        Hij ziende, mijn versmaden
        Bereid in ongenade,
        Zijn tuig daar hij mee ziet.
      
      
        Spant spoedelijk zijn boge,
        Maakt zijn pijl-koker ree,
        En eyscht mij om te vechten,
        En in een kamp te slechten
        Den twist tussen ons twee.
      
      
        Ik hebbe mijn brede schouw'ren
        Met een Pantsier bela'en:
        Een lancy in mijn handen,
        Een schild met dubb'le randen,
        Met osse-leer omvaen.
      
      
        Die nam ik tot mijn schutsel,
        En kwam zo moedig tre'en:
        Ghelijckende in wezen
        Achilles hoog geprezen,
        En acht mijn vijand kleen.
      
      
        Zo haast ik kwam te vechten,
        In het besloten perk;
        Begind de Min te schieten,
        Zijn pijlen die mij stieten
        Hier en daar even sterk.
      
      
        Zo dat ik wierdt gedwongen
        Te vluchten uit het gevaar,
        Om zo de dood t'ontloopen,
        De baan die stond mij open,
        Maar het was noch veer van daar.
      
      
        Hij sach zijn kokker ijdel,
        De pijlen waren heen:
        Dies lacht' hij luid en hoge,
        En is in mij gevlooghen
        Gelijk een pijl, zo het scheen.
      
      
        Heeft hart en ziel door-schoten,
        Wat kwam mij doen te sta?
        Den schild om mij te schutten,
        het Pantsier voor zijn geschutten
        Ook nodeloos hier na;
      
      
        het Geweld van al zijn pijlen,
        Die hij op mij verdee,
        Op het uyterlicke wezen:
        Gemerkt in mij geresen
        Was harder strijd alree.
      
    
  