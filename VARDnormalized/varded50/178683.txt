
    
      
        DE heidens zijn, o God, met magt gekomen,
        En hebben stout uwe erfnis ingenomen,
        Den Tempel van uw heiligheit geschonden,
        En uwe stad, Jerusalem, verslonden
        Door het vier, en haar gesteld
        Ten steenhoop; ja op het veld
        Gestrooit de bleeke lijken
        Van uwe knechten, laas !
        het Gevogelte tot aas,
        Opdat hun wrok zou blijken.
      
      
        Zij gaven het vlees van uwe gunstgenoten
        het Gedierte. het bloed, door moordery vergoten,
        Vloeide om de stad Jerusalem als stromen;
        Hun woede, door geen smeken in te tomen,
        Vergunde hun geen graf,
        Elk deinsde van hun af.
        Dus zijn wij onze buuren
        Tot smaadheid, schimp, en spot;
        Dit is het bitter lot
        Dat wij rondom bezuuren.
      
      
        Hoe lange, o Heer ? zult gij in eeuwigheden
        Vergramt zijn, en uwe erfenis vertreden ?
        Zal dan uw toorn in yvervlam steeds branden
        Gelijk een vier, dat weidt door steen en landen ?
        Stort uwen gramschapsgloet
        Op het heidendom, verwoed
        En vreemd van uwe kennis:
        De koningkryken, daar
        Men u in het openbaar
        Niet aanroept, vol van schennis.
      
      
        Want Jakob heeft men woedende opgegeten,
        Zijn woningen ten gronde neÃªrgesmeeten,
        En gans verwoest, tot puin, en gruis, en stenen.
        Gedenk ons, Heer, die deze breuk bewenen,
        Toch niet het vorig kwaad,
        En misbedryf: maar laat
        Ons uw barmhartigheden
        Voorkomen, want wij zijn
        Verdunt naar ogenschijn,
        Door het kwaad bij ons geleden.
      
      
        Help ons, o God des heils, en waak voor d'eere
        Van uwen naam, opdat uw gramschap kere.
        Verzoen uw volk, vergeef zijn schuld en zonden,
        Waardoor uwe naam onteert is en geschonden.
        Waarom zou het heidens rot
        Stout vraagen: waar is God
        Hun heiland ? dat de wraake
        Van al het vergoten bloed
        Eens uitspatte als een vloed,
        En zijne koppen blaake !
      
      
        Geef dat wij zulks beschouwen met onze ogen.
        Het naar gekerm, dat klinkt aan des hemels bogen,
        Van hen die in de kerkers zijn gevangen,
        Kome eens voor u, opdat ze hulpe ontvangen.
        Behoudt, in dezen nood,
        De kindren, die ter dood
        Alrede zijn verwezen;
        Door uwen arm en kracht,
        Opdat het nageslacht
        Uw mogentheit mag vrezen.
      
      
        Vergeldt, o God, het nagebuuren smaalen,
        Om in hun' schoot, naar rechten, te betaalen,
        Zelf zevenvoud', hun bits en schamper spreken,
        Waardoor zij naar uw kroon en hoogheit steken.
        Dan loven wij, uw volk,
        Bevrydt van des vijands dolk,
        De schapen uwer weide,
        Uw hoogheit eeuwiglijk,
        Verheerlijkt in het rik,
        Dat gij voor ons bereidde.
      
    
  