
    
      
        ADem van mijn ziel
        Beeld waar voor ik kniel,
        Siersel van geheel het aardse dal
        Duyfje zonder erg of zonder gal,
        Engel die mijn troost aan doet
        Fakkel van mijn Brande gemoet,
        Glans en gloory van ons huwelijk
        Hemel van mijn ziel op Aerderijck.
      
      
        Ieught van mijne Ieught
        Kist vol zoete vreugd,
        Luister die mijn Oog met glans versierd
        Mede hulp van God mij toegestiert,
        Noord ster daar mijn schip na draeyt
        Oge die mijn aangezicht verfraeyt,
        Paradijs vol van wellustigheid
        Quintesesentie van mijn vrolijkheid.
      
      
        Roosje zonder smert
        Steunsel van mijn hert,
        Troost en toeverlaat van hert en zin
        Vier en vlam van mijn getrouwe min,
        Wellust die mijn hert verblijd
        Ygen woonplaats van de schonigheyt,
        Zeynsteen die mijn liefde trekt
        En in mij zulk een zuivere min verwekt.
      
      
        O Alderliefste Bruyt
        Mijn A. B. C. is uit,
        Die ik in het school van Venus heb geleerd
        Daar uwen Bruidegom u mee vereerd,
        O Zoete Maagd ik heb noch stof
        Om te beschrijven breder uwen lof,
        Maar nu voor dezen keer scheid ik daar uit
        Geeft mij een eerbaar kusje tot besluit.
      
    
  