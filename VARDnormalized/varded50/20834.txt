
    
      
        Uit het diepste van mijn hart
        Heb ik U, Heer der Heren!
        Geropen om gena.
        Ei! verhoord // toch mijn woord,
        Gelieft U oog te keren,
        Tot uwen dienaar dra.
      
      
        Laat ne'er gebogen zijn
        Op mijn gebed uwe oren,
        O goedertieren Heer!
        Mijn gebe'en // mijn gesteen
        Wilt Jesu lief! Verhoren,
        Bewijst mij deze eer.
      
      
        Is het zake dat Gij hebt
        Gelet op mijn misdaden,
        Waar zal ik blijven dan?
        Ach! mijn Heer! // 'k neem mijn keer
        Tot U, wilt mij ontladen,
        Neemt voor u kind mij an.
      
      
        Daar is gena bij U,
        Gij zult mijn ziel ontfermen,
        Gij zult mij wassen af.
        'k Heb gewacht // dag en nacht
        Dat Gij mij zoudt erbermen,
        En niet zoudt wezen straf.
      
      
        5.Ik heb na uwe Wet,
        Na de Wet van uwe genade
        Gewacht ten allen tijd.
        Geeft dat ik // stof en slijk,
        Mij in u bloed mag baden,
        Van zonden mij bevrijd.
      
      
        Al was mijn ziel bezwaard,
        Met schroomelijcke zonden,
        Nochtans behiel ik hoop.
        Als mijn hart // was verward
        Met doodelijcke wonden,
        Naam ik tot U mijn loop.
      
      
        Zo moet ook Isr'el doen,
        Hij moet in God staechs hopen,
        Van des morgens tot het endt.
        In zijn nood // in zijn dood
        Moet hij tot Christum lopen,
        Van wanhoop ongeschend.
      
      
        Want daar bermhartigheyd
        Bij God is staechs te vinden,
        En lossinghs overvloed.
        En Hij zal // van haar val
        Verlossen zijne vrinden:
        Daarom weest wel gemoed.
      
      
        Heer Jesu! geeft de rust,
        Aan all' die zijn hier onder
        In het Vagevyers torment:
        Reikt uwe hand // blust haar brand,
        Schort op des gramschaps Donder,
        Uwe ogen tot Haar wendt.
      
    
  