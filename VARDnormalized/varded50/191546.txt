
    
      
        O Mijn lieve Vriendinne
        Daar ik toe ben gezind,
        Maria die ik minne,
        Diep in mijn hert geprint;
        Tot u als totter haven
        Mijn Schipken broos ik stier,
        Die in des Zee van slaven,
        En Rovers sterve schier.
      
      
        Zee-sterr', u licht laat schijnen,
        Want in den nacht ik vaar,
        Ik ben in duizend pijnen,
        Om dat ik hier en daar
        Vrees door het gestorm der winden
        En't baren tezamen slaan,
        Een klip, of plaat te vinden
        Daar ik op moght vergaan.
      
      
        Daarom laat nederdalen
        (Haast u, niet en vertoeft)
        U klaerblinckende stralen,
        Die mij zijn te bedroeft,
        Al om mogen verklaren,
        En tonen het dangier
        Van winden, rotsen, baren,
        Daar ik in seyle hier.
      
      
        Want zonder u verloren
        Zee-sterr', geef ik den moet,
        Van achter ende voren
        Vaar ik al tegen vloed,
        Mijn Roer wilt hem begeven,
        Den Mast wilt zinken neer:
        Het gaet'er om het leven,
        Te straf is dit onweer.
      
      
        Wel aan dan mij de baken
        Toont van het beloofde Land,
        Want't Schip begint te kraken,
        het Is lek, ziet het versandt,
        Het water te allen zijden
        Breckt in met groot geweld,
        Merkt eens, in wat een lijden
        Mijn ziel haar vindt gesteld.
      
      
        Maar gij o Maget reine
        (Daar ik mijn hop' op stel)
        Komt nu daar uit alleyne
        Mij helpen, niemand el,
        Wilt dan de winden zeggen
        Oorsaeck van des tempeest,
        Dat zij haar neder-leggen
        Tot troost van mijnen geest.
      
    
  