
    
      
        OP u Heer, hoop ik in mijn lijden,
        Wilt mij van alle die bevrijden
        Die mij nu hebben aengerant,
        Dat ik haar niet val in de hand.
        Dat harer geen mijn droeve ziele
        Aengrijp' en wredelijk verniele,
        Gelijk een leen die 'tvee verslint
        Wanneer het genen hulper vint.
      
      
        Mijn God, mijn Heer, heb ik mijn leven
        Een zulke euveldaad bedreven
        Als mij van haar werd opgelecht,
        Is in mijn handen zulk onrecht,
        Hebbe ik met overlast beloonet
        Hem die in vrede bij mij woonet,
        Verloste ik niet uit den druk
        Die t'onrecht zocht mijn ongeluk,
      
      
        Zo moet mijn vijand mij na-jagen,
        Ter aarden moet ik zijn geslagen,
        Mijn leven leg' hij in den stof,
        En ondertrede mijnen lof.
        Staat op, o Heer, in heten toren,
        En over die die t'saem-geswooren
        Mij doen geweld en ongelijk
        Het lang-besloten oordeel strijk.
      
      
        Laat volkeren met grote hopen
        Tot uwe rechtbank komen lopen.
        Set gij u boven haar om hoog,
        Aenschoutse met een wakker ooch.
        O Coninck die de wereld richtet
        En alles na de waarheid stichtet,
        Van mijne sak een uytspraeck doet
        Na mijn oprecht en rein gemoet.
      
      
        Der boosheid wilt een einde maken,
        En nemet aan der vromen zaken
        Gij die alleen doorzoeken cont
        Der herten ende nieren gront.
        God is rechtveerdig en waarachtig,
        Mijn vaste schild is God Almachtig
        Die de oprechten wel behoed,
        En die ze zeker leven doet.
      
      
        God zal een yv'rich richter wezen
        Voor al de gene die hem vrezen:
        En op den bozen diesgelijcx
        Vertoorent hij hem dagelijks.
        Wil iemand hem niet laten leren
        Noch van de zonde weder keren,
        Hij wet zijn zweert, en met der hand
        Hij zijnen fellen boge spant.
      
      
        Zijn fellen boge maakt hij veerdig,
        En, tegen die zijn straffens weerdig
        Een doodlijk wapen grijpt hij aan,
        Syn pijlen zal hij af doen gaan.
        Wat kwaads heeft deze in zijn zinnen,
        Syn herte zwanger is van binnen
        Met wrevel en met ongeval,
        Doch ijdelheid hij baren zal.
      
      
        Ik zie hem neerstelijcken slaven
        Om enen diepen kuil te graven,
        Maar in den put hij zelver raakt
        Die hij voor and'ren heeft gemaakt.
        Het kwaad dat hij had voorgenomen
        Zal op zijn eigen hoofd noch komen,
        De moeite die hij and're doet
        Op zijnen schedel vallen moet.
      
    
  