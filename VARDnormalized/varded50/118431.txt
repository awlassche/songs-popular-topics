
    
      
        VLucht, bedroefde klachten vlucht,
        En verhaal de Goden, met een zucht,
        Wat de Soon,, van de min, die gewoon
        Is de rust
        Van de mens te steuren na zijn lust,
        Nu weer bestaan,, En gedaan
        Heeft; wel aan,, Vaar al voort,
        Dat het klagen wordt gehoord.
        Heilig Choor,, Neygh u oor'
        Tot gehoor,, Van het gerucht
        Dat om hoog styght door damp en lucht.
      
      
        Na dat Paphos kleine wicht
        Hier en daar een vuurtje had gesticht,
        Met verlies,, Van een schicht, daar een Vries
        Mee geraakt
        Was, wiens hertje noch in liefde blaeckt,
        Nam hij zijn reis,, Na het Paleis
        Daar zijn eis,, Wordt volbracht,
        En besteden daar zijn kracht
        Voor een wijl,, Met de vijl
        Op een pijl,, Die zo spits
        Wierd gemaakt als een scharpe flits.
      
      
        Met dit nieuw gespitst geweer
        Daeld' hij af, en zag, van boven neer,
        Bij geval,, Een Patroon, die nu al
        Zo ver was
        Dat de dood voor hem het vonnis las;
        Want hij was oud,, En verkoudt,
        Doch zo stout, dat zijn hart
        Cupidootjes pijlen tart':
        Die terstond, Hem gewondt
        Heeft, en vond,, Zijn verstand
        Door de kracht van de min vermant.
      
      
        Maar die kleine stoocke-brandt
        Boodt hem weer, in dit geval, de hand,
        Door het vertoog,, Van een Maagd, die haar oog'
        Meerder sloeg
        Op zijn rijkdom, die zeer veel bedroegh,
        Als op het gerijf,, Van zijn lijf,
        Dat nu stijf,, Was en krom,
        Door de hoge ouderdom:
        Evenwel,, Die gesel
        Drongh zo zel,, Op haar aan,
        Dat zij hem niet kon tegenstaan.
      
      
        Daar mee vloogh de Linker doe
        Van haar af, en fopten hem noch toe,
        Och mijn Heer!,, Zeid de guit, u geweer
        Is te oud
        Voor de jonge Juffer die gij trouwt.
        Ei! weet gij niet,, Wat verdriet
        Dat men ziet,, Aan een Man,
        Die hem niet verweren kan,
        In die krijg?,, Hou, ik swijgh;
        En ik stijg,, Na de lucht.
        En aldus nam het wicht de vlucht.
      
      
        Band, o Goden, band die guit
        Tot uw hoog verheven Vierschaar uit;
        Want die gast,, Is te kleen, hij en past
        Geenszins niet
        Tot dat groot en Goddelijk gebiedt:
        Neemt zijn geweer,, Toch, al eer
        Hij noch meer,, Onheil brouwt,
        het Is hem langer niet betrouwt.
        Schickt die Held,, Uit het Veld,
        En besteld,, In zijn plaats
        Een van uw allergauste maets.
      
    
  