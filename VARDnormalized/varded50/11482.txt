
    
      
        Ziet, hoe schoon de rijpe aaren
        Zwanger gaan tot barsten grof:
        Schoonste laat ons hier vergaren
        Al ons Lam'ren onder het Lof
        Des volwassen Olm-booms dicht,
        Vrij voor het stekend Sonnens licht.
      
      
        Alwaar de natuur des stromen,
        (Welckers glans zo helder blonk)
        Uit de hooght' des rots deed' komen,
        In des uytgeholde stronk:
        Waar uit het dorstig vee zo graag
        Laeft haar vol-geschockte maegh.
      
      
        Heught u wel, mijn Nymph! hoe zoetjes
        Wij van Minne spraken hier,
        het Wijl gij vlechten roosen-hoetjes
        Van Palm, Klim, en Eglentier,
        En gij zonder veynsery
        Schoncktse voor een kusje mij?
      
      
        Ik, ontrent een week geleden,
        Na de tijd uws zoete gift,
        Heb een beker schoon gesneden,
        Gegraveerd met dit geschrift:
        Dit des gegunt die geen, die mijn
        Gunden hare slaaf te zijn.
      
      
        Die 'k u heb met groent' bewonden,
        Als gij trockt te velde waart:
        Tot een morgen-gaef gezonden,
        Danckbaerlijck hebt ghys' aanvaart,
        Straks vol varsche melk die schonckt,
        En op mijn gezondheid dronckt.
      
      
        Dus Aurelia, mijn eigen!
        Ik blijf d'uwe, gij de mijn,
        Voor de dood ons bars komt dreigen,
        Laat ons nooit gescheiden zijn,
        Dit's mijn mening, zoete vrouw,
        Heus van mond, ter dood toe trouw.
      
    
  