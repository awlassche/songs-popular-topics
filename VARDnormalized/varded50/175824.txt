
    
      
        Land-bouwende Lieden, komt wilt ons horieren
        Die koeien hantieren,
        Schaep, Verken of Ros,
        U vaste huysradens mueghdy versieren,
        Maar pooght nu te viere
        met rommeling los,
        Nu Wezel is over en des Hertogen-bos,
        Verzameld veel hutte, getuttery vroeg,
        Het zij Slonzen, Lantaernen,
        ouw Duygen van Karnen,
        Jn het Bos en om Wezel groeyt houts genoeg.
      
      
        Brand Emmers, Melk-monden en Nappen die druipen,
        Brand Tobben en Kuipen
        die lekken ondicht,
        Brand Troggen daar Varckens niet konnen uit-zuipen,
        Brand Hecken die stuipen,
        en Vlonders die swigt,
        Brand boom-loose Manden die laaien zeer licht;
        Brand Hordens daar Beste-vaer Pelzen op sloeg,
        Brand gorige Starren,
        en worm-gatte Sparren,
        Jn het Bos en om Wezel groeyt houts genoeg.
      
      
        Brand Wannen en Maten, vol gaten gemingelt,
        Brand daar men mee swingelt,
        het zij Kennip of Vlas,
        Brand Jokken daar het Schaepken aan was gestringelt,
        Brand Fuiken om-wringelt,
        Rot, Muyse-val-kas
        Ou Stoelen, ou Banken brand al dien bras,
        Brand Wiegen, daar Besje jou Mortje in droeg,
        Brand stukken van Stoven,
        Warm-juffers vol kloven,
        Jn het Bos en om Wezel groeyt houts genoeg.
      
      
        Brand Vagen-huis-korven die Kuyckens besluiten,
        Brand Riemen van Schuyten
        en Berden van Kraam,
        Brand door oud geboomte met dragende Spruiten,
        Brand Wortels en Kluyten,
        met stuiveling t'saem
        Brand Berry en Wagens, Rong, Dissel en Raam
        Brand Vlegels en Rekels, voor Herberg of Kroeg
        Brand Schoppen misgaders,
        ouw' vegende Raders,
        Jn het Bos en om Wezel is houts genoeg.
      
      
        Brand Klikken en Kloten, ja Trommels en Trompen,
        Brand stoffende Klompen,
        en Hol-blocken ook,
        Hoep-stocken, Klijft-blocken, oubolige Pompen,
        Brand Dosen verkrompen,
        Sack-boenders ten smook;
        Brand poffende Oy-blasers van vier, as en rook,
        Welks bijten wel ymand ten huize uit joeg
        Brand Hasperls en Spillen,
        ouw' brillen van stillen
        Jn het Bos en om Wezel groeyt houts genoeg.
      
      
        Maar Prinsselijcke Huis-luiden, hoe slegt of geslepen,
        En brand doch geen Schepen,
        Sluizen, Huis noch Bed,
        Noch Spring-stok, noch Bier-boom, maar hout u begrepen
        Om blijven ontnepen
        uit Spangiaerdens net,
        Wilt liever los branden een Roer of Musquet
        Beschermende u Akker, Part, Eg en ploeg,
        Tot Heerschappers glory,
        voor deze Victory,
        Jn het Bos en om Wezel groeyt Liefde genoeg.
      
    
  