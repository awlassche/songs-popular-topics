
    
      
        KOmt al tot Jesum die zijt beladen,
        Gaat met u kruysken in zijnen Hof,
        Daar zult gij leren door zijn genaden.
        In al u lijden hem zingen lof.
      
      
        Het hoofd van Jesus betuynt met dooren,
        Is uwen lust-hof in smert, en pijn,
        Dat uwe zonden alzo doorboren,
        All’ u tormenten niet groter zijn.
      
      
        Hoort hem u noden: Mijn deur is open,
        Komt o mijne Duive vlugt in mijn hert,
        Met ene Lancy voor u doorlopen,
        Niet meerder wezen kan al u smert.
      
      
        Plukt met zijn Moeder aan het Kruis gevonden
        Die Granadilie, die presenteert,
        U d’ instrumenten van al zijn wonden,
        Geen meerder droef heyt u hert passeert.
      
      
        Met de Profeten plukt Tydeloosen,
        Van zijne goedheid in zijn leed,
        Dat hem aendeden om u de bozen,
        Geen mense wezen kan u zo wreed.
      
      
        Met zijn Apostels plukt met verlangen,
        Van hem te dienen de Zonne blom,
        Voor u is hij aan het Kruis gehangen,
        Volgt met u Kruysken den Bruidegom.
      
      
        Met zijn Discipels leest Violetten,
        Van zijn verheven Ootmoedigheid,
        Gelijk een wormken hem laat verpleten,
        Geen zwaarder kruyssen zijn u bereid.
      
      
        Met zijn Doktooren, en Martelaren,
        Plukt in zijn doornen de Lauwer-kroon,
        Wilt door het lijden u ziel bewaren,
        Met Sinte Steven ziet na den loon.
      
      
        De Tulpen van al zijne deugden,
        Plukt in zijn leven en zwaren strijd,
        Met zijn Belijders, die haar verheugden,
        In alle ziekten die gij nu lijdt.
      
      
        Plukt met Sint Agnes, en al zijn Maagden,
        De witte Lely van Suyverheyt,
        Die ook zijn Moeder, en hem behaegden,
        Die bij de Leleyen zijn Schaepjes weit.
      
      
        Met Magdalena wilt hier vergaren,
        Zijn rode roosjens, de druppels root,
        Die uit zijn wonden haar openbaren,
        Omhelst u Kruysken ook tot de dood.
      
      
        Met deze Bloemen laat uit zijn ogen,
        Op u neer-dalen den zoeten douw,
        Hij zal u tranen daar naar af drogen,
        En dan verblijden naar berouw.
      
    
  