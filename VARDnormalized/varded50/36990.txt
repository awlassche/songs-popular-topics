
    
      
        Mijn Smodder-lodderlycke Prij,
        Mijn aerdighe Caroni',
        Hoe lief-ghetal gij zijt aan mij
        Ziet gij wel aan mijn troni'.
      
      
        'k En kan u, o gij viesen haan
        Mijn liefde qualyck zeggen,
        Ik sou wel moeten kakken gaan
        Om die wel uit te leggen.
      
      
        Als gij noch waart o liefste Lief
        In Adams zyd' verholen,
        Hebdy mijn hert als enen dief
        Uit mijnen derm gestolen.
      
      
        En gij schijnt ook tot mijn gerief
        En tot mijn vreugd geboren,
        Gij zijt mijn alder-liefste lief
        Van zeven uitverkoren.
      
      
        Ik zweer bij suiker aan het hem,
        En zotten Peerens Kak-huis,
        Mij dunkt dat ik in welde zwem
        Als ik eens kus uwe bak-huis.
      
      
        Als gij o voedsel van mijn jeugd
        Mij gingt uw trouw op-dragen
        Toen red' mijn blijde ziel van vreugd
        Op enen Korde-waeghen.
      
      
        'k En ben mijn grote vreugd niet mans,
        'k En kan mij niet bedwingen.
        Ik sou van Blyschap wel bij-kans
        Uit mijn ouw schoenẽ springẽ.
      
      
        Mijn lief houwt mij in grote werd
        Want als zij mij komt tegen.
        Neigt zij dat het hemde slypt op d'eerdt,
        Is dat niet fray genegen?
      
      
        Waar het dat er enen bessem stak
        Aan het ei nd' van uwen degen,
        Gij zout de straten met gemak
        Wel keiren ende vegen.
      
      
        En gij loopt als een mancke Kray
        Gij springt gelijk een Veulen,
        En gij draeyt uwen eers zo fray
        Als enen Mostaert-meulen.
      
      
        Ons Liefden is zo vast gezet,
        s'En schydt niet van ons beyen,
        Den luien eers met een werm bedd'
        Hoe qualyck kan dat scheyen.
      
      
        De liefde van mijn lieve Bruid
        Zal noch gedurig wassen;
        Ik zal als Herman op syn Fluit,
        Op al haar diensten passen.
      
      
        Ik maak u in mijn hert een plaets'
        Om u daar in te planten,
        Want wij zijn sulken goede maets
        Ghelyck twee Olifanten.
      
    
  