
    
      
        O! Philemon naar gaat,
        In het wout, zeer droevig, dwaalen,
        Zijn Nimphje hem verlaat,
        In groene Klaaver-daalen;
        Hij kan geen vreugd inhaalen,
        Om dat zij daar niet staat.
        Om dat hij alleen moet zwerven,
        Doet de droefheid hem schier sterven.
        het Veld en het wout, het veld en het wout,
        Hem niet en geeft,
        Dat hij met vreugde leeft.
      
      
        Al ruyst de waater-beeck,
        Al ruisen groene blaaden,
        Al is blij groen een streek,
        Hij is met zorg belaaden.
        Zijn Nimphje doet hem schaaden,
        Aan enen waater kreek;
        Om dat zij van hem wil vlughten,
        En hij nu gevaar moet dughten,
        Om dat zij, om dat zij
        Hem niet en troost,
        Terwijl hij traanen loost.
      
      
        Of hij door velden gaat,
        Door daalen en valeyen;
        Om dat zij hem verlaat,
        Kan dit hem niet verblyen:
        Hij is in bitter lyen;
        Want zij niet bij hem staat.
        Hij in schone groene Dreven,
        Treurend nu moet eenzaam leven;
        Want hij heeft, want hij heeft
        De Min nu niet,
        Van die van hem weghvliet.
      
      
        Van zijn verdriet hij droomt,
        In deze groene strekken;
        Zijn Nimphje hier in komt
        Bij hem, om stil te spreken,
        Maar zijn droom is geweken,
        Van hem, in het groen geboomt.
        Agh! nu weg was zijne vreugde;
        Want hij zijne geest verheugde,
        Door zijn Nimphs, door zijn Nimphs
        Zeer zoet aanschijn:
        Die daar voor hem wou zijn.
      
      
        Hem anders niet behaagt,
        Als deze wel-beminde.
        In het wout hij bitter klaaght;
        Want hij haar niet kan vinden;
        Bij alle zijne vrinden
        Hij na zijn Nimphje vraagt.
        Hij de wereld wil verlaaten,
        Om dat hij niet hoort het praaten
        Van de geen, van de geen,
        Die haare Trou
        Aan hem beloven wou.
      
      
        Geen vreugde hij nu ziet,
        Hij hoort geen voogels kwelen;
        het Is om dat zijn verdriet
        Wil in zijn zinnen spelen;
        Want hij kan nu niet strelen
        De geen, die van hem vliet.
        het Groen kan hem nu niet vermaacken,
        Of ook gene aardse saacken,
        Om dat hij, om dat hij
        Nu eenzaam doolt,
        Daar het vee te saamen schoolt.
      
      
        Hij weet geen beter zaak,
        Als met zijn Nimf te Trouwen:
        Het was al zijn vermaak,
        Als hij haar moght aanschouwen:
        In daalen en lantsdouwen,
        Beminde hij haar spraak!
        Maar hij onder het boome-lommer,
        Nu niet anders vint als kommer;
        Om dat zij, om dat zij
        Ver van hem is,
        In zijne droefenis.
      
      
        Hij schier niet leven kan,
        Om dat hij haar moet derven.
        De dood die komt hem an,
        Om dat hij zo moet zwerven.
        Ja hij schijnt ook te sterven,
        Als hij iets denkt daar van.
        het Ruisen van de waater beken,
        Velden, daalen, groene strekken,
        Geven hem, geven hem
        Niet als verdriet;
        Om dat hij haar niet ziet.
      
      
        Hij denkt, dat hem de Trou
        Daar niet als vreugd sou geven;
        Hij met zijn Nimphje wou
        In het groene wout zo leven!
        Maar zij wou dit weerstreven;
        Agh! dit gaf hem veel rou.
        Als de Zon in het wout gaat schijnen,
        Doet zijn droefheid hem zeer kwijnen;
        Om dat het bos, om dat het bos
        Hem die niet geeft,
        Waar door hij vrolijk leeft.
      
      
        Al wat de Nimphjes doen,
        Dat zijne voor hem vreugden.
        Zij doen in het lieve groen,
        Na hij meent, niet als deughden.
        Zijn hertjen het ook verheugde,
        Als hij haar gaf een zoen.
        Hij zag van haar geen quaa saacken;
        Om dat zij hem kon vermaacken.
        Hij nu treurt, hij nu treurt,
        Om dat zij wil
        In het wout gaan leven, stil.
      
      
        het Schijnt dat hij niet en ziet,
        Hoe het Huwelijk kan geven,
        Aan hem, zeer veel verdriet?
        Zijn geest die wordt gedreven,
        Tot een zeer vrolijk leven,
        Als hij haar maar geniet.
        Hij houd van geen eensaamheeden.
        Hij wil zijne tijd besteden
        In het wout, in het wout,
        Met d'Eghte Trou,
        En met een schone Vrou.
      
      
        De vrijheid hij zeer haat.
        In het lommer van de bomen,
        Hij door den Eghten Staat
        Met zijn Nimf blij wil komen;
        Maar zij hier voor wil schromen;
        Want zij hem daar verlaat.
        Treurend hoedt hij zijne Schaapen.
        En dat hij alleen moet slaapen,
        In zijn stulp, in zijn stulp,
        Geeft hem veel pijn:
        Zij des naghts bij hem most zijn.
      
      
        Als hij dan legt en rust,
        Spelt zij in zijn gedaghten.
        In ene groene kust,
        Hij daar van doet zijn klaghten,
        Dat zij niet wil betraghten,
        het Geen was zijn herte-lust.
        des Naghts gaat hij in wouden dwaalen,
        Om zijn Nimphje weer te haalen,
        Met geween, met geween!
        Maar hij en ziet
        Aldaar zijn Nimphje niet.
      
      
        Hij het aan de Goden klaaght,
        Dat zij hem heeft verlaaten!
        Maar hoe hem dit mishaaght,
        Zij hoort niet na zijn praaten:
        Zo dat hem niet kan baaten,
        Hoe hij ook na haar vraagt.
        Hij moet wonen dan vol rouwen,
        In het bos, dal, veld, of lantsdouwen,
        En in druk, en in druk;
        Om dat zij wou
        Hem afslaan haare Trou.
      
      
        Hij haar ligt liever heeft,
        Als hij heeft een vroom leven:
        Zo hij zo na haar streeft,
        Zal het hem verderf eens geven,
        Wanneer zijn geest zal zweven,
        Daar zij eens weer herleeft.
        Laat hij God voor ogen houwen,
        In zijn vrijheid, of zijn Trouwen!
        Maar geen Nimf, maar geen Nimf,
        Die hem verlaat,
        In zijne vrije Staat.
      
    
  