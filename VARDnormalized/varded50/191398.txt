
    
      
        O God, mijn God, des morgens eer
        De Zon verschuyft de nacht-gordijnen
        En doet de duisternis verdwijnen
        Roep ik tot u, en zoek u, Heer.
        Mij dorst na u, zo dat ik quijne,
        Mijn vlees werd dor en zonder sap
        Terwijl ik zwerf in ballingschap
        Door deze maegere woestijne.
      
      
        Mijn ziel verlangt bij nacht en dag
        Om weer te zien uw Eerlijckheden
        En in uw heiligdom te treden
        Gelijk als ik te voren plag:
        Want beter als het lieve leven
        Is uwe goedertierentheid,
        Mijn mond tot uwen lof bereid
        Sou u aldaar dijn ere geven.
      
      
        Ik sou, die hier dus eenzaam zweef
        In schraelâ€™ en waterloose landen,
        Ten Hemel heffen hert en handen
        In uwen naam, zo lang ik lef.
        Mijn ziele sou zich daar verzaden
        Met merg en vette lekkernij,
        Mijn mond met lippen vrij en blij
        Sou roemen uwe wonderdaeden.
      
      
        Als ik door zorgen afgeslooft
        Des avonds zoek wat rust te rapen
        Denck ik op u, ik kan niet slapen,
        En nooit en zijt gij uit mijn hoofd.
        Dewijl gij pleegt mijn hulp te wezen
        Zal ik noch zingen overluyt
        Als gij om mij u vleugels sluit
        En zult beschermen als voor dezen.
      
      
        Mijn hert was, Heer, aan u gehecht,
        Mijn ziele heeft u aengehangen,
        Uw hand bestierde mijne gangen
        En heeft mij over eynd gerecht;
        Maar die, die na mijn leven trachten
        (Bij u zo dierbaar en zo waard)
        Die zullen onder in de aard
        Tot inder eeuwigheid vernachten.
      
      
        Men zal ze storten door het staal
        En laten voor de wilde dieren,
        Voor wolven en voor felle gieren,
        Dat ieder daar zijn aas afhaal:
        Doch zal de Koning vreugde krijgen
        In zijnen God, en die hem zweert
        Zal zijn beroemt en hoog geeert:
        De leugemond zal moeten zwijgen.
      
    
  