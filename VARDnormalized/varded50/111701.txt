
    
      
        IK zag eens s'avonds in de bladen
        Gedoken van des Lindelaan,
        Mijn Roosje naakt, gereed tot baden
        Op het zoompje van dit bekje staan.
      
      
        Haar blonde lokjes zag ik weyen
        En kronkelen met golfjes, die
        Ik zag haar teere puntjes spreyen
        Langs't lyfje neder tot de knie.
      
      
        Die lokjes, dagt ik, mij verstrekken
        Onagtzaam tot een digt gordijn:
        Wat wellust zoude ik niet ontdekken
        o Goon! zo't schermptje weg mogt zijn.
      
      
        Daar voel ik het Westewintje dartelen:
        Licht blaast hij wel de puntjes op.
        Hij doet het Goon! ik zie ze spartelen
        Tot om haar poezeligen krop.
      
      
        Wat zie ik, sus, wat mag dat wezen
        Wat schemert door die Lokjes heen?
        Wat Lustjes zijn hier niet te lezen?
        O Venus waarde lijf en leen?
      
      
        Niet vorder zagt, hier laat ik't blijven
        Ik laat m'in geen beschrijving in.
        Die deze Schoonheid kan beschrijven,
        Beschrijft de Moeder van de Min.
      
    
  