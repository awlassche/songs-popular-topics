
    
      
        WIe is het die daar van Edom komt,
        Van Bosra met roo kleeren?
        Dijn Bruidegom is hij genoemd,
        En trekt, versierd in eren,
        Die van het verseren
        Ons heeft bevrijd,
        Met zijn schoon offerande,
        Die hij den Vader gebenedijt,
        Heeft gedaan tot enen pande,
        Onzer verlossinge wijt.
      
      
        Dezen Pand Christus, zo ik versta,
        Het Lammeken verkoren,
        Is te Bethlehem Juda,
        Van eender Maagd geboren,
        Lange te voren
        Was Hij voorzien,
        En is tot een ontlader,
        Gekomen en deze laatste ty'n,
        Al van God zijnen Vader,
        Gelijk Petrus gaat bedien.
      
      
        Een Offerande heeft hij gedaan,
        Die eeuwig is van werden,
        Duivel noch dood mogen niet schaen,
        Die hij verwan op Eerden,
        Voor die volheerden
        Al in zijn Woord,
        In heiligheid en vrede,
        Met liefde en broederlijk akkoord
        Al naar de nieuwe Stede,
        Door de smalle enge Poort.
      
      
        Zijn dood was hier ons leven fijn,
        Doen hij ons heeft verworven,
        Als wij lagen in des doods pijn,
        Van Adams val bedorven,
        Doen is hij gestorven,
        Gods Zone goed,
        Die het door zijn heilig Lijden
        Al heeft verwonnen met groot ootmoed;
        Dies zij hem te allen tijden
        Lof en dank in overvloed.
      
      
        Deze Wets vol-doeningh was in hem,
        Van alle schone figueren:
        Een Koninc des vredes tot Salem,
        Een rechte Priester puere;
        Die na Schrifture,
        Het Testament
        Bevestigde geprezen,
        Met zijnen bloede excellent:
        Zo wij klaar mogen lezen,
        Davids Wortel, Begin en Endt.
      
      
        Den groten Hoeksteen is Hij,
        Die van den Berge scheurde:
        Daar den Prophete Daniel vrij
        Zeer klaar af profeteerde,
        Die hem kleynneerde
        Tot des Kruiken dood;
        Om alzo Adams zonde
        Weg te nemen, verstaat dit bloot:
        Ons te stellen ontbonden,
        Voor den Vader uit liefden groot.
      
      
        Hij is dat levende Hemels Brood,
        Dat van boven neder daalde;
        Tot een spijze der zielen bloot,
        Alzo hij zelfs verhaalde;
        Die niet en draelde,
        Maar zeide waar,
        Hoe dat hij was gekommen
        Van God zijnen Hemelschen Va'er
        En dat hij wederomme
        Zoude trekken daar naar.
      
      
        Hij is den Weg een rechte baan,
        De Waarheid, en het Leven;
        Om tot den Vader in te gaan:
        Zo wij vinden beschreven,
        De deure verheven,
        Tot den schaep-stal,
        Die anders wil in-komen,
        Dat zijn Dieven en Moordenaars al,
        Gaetse Christus zelfs noemen,
        Ende niet van zijn getal.
      
      
        Oorlof hier hebt gij nu gehoord,
        Op des Profeten vrage;
        Tot onderwijs een kort antwoordt
        Die ik voren drage:
        Na Schrifts gewagen,
        Geen zaligheid
        Is buiten Hem te vinden:
        Die anders meent, die is verleid,
        En wandelt als een blinden,
        Die het gesicht' is onbereid.
      
    
  