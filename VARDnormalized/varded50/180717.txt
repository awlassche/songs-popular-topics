
    
      
        DEs Werelds wezen gaat voorbij,
        Ons levens tijd is cord beseven,
        Maar lieve mens hoe blind zijt gij
        T’schijnt of gij meent hier eeuwig leven,
        Om tijdtlijck eer en goed bedreven
        Is al u vlijt // dewijl gij zijt
        Noch hier in dit cleen beetgen levens tijd.
      
      
        Gelijk als bladers aan den boom
        De een valt en de ander wast geresen,
        Zo doet gij mens, en als een droom
        Vervliecht u doen in het aardse wezen,
        Om een dat nodig is, na dezen
        Doet liever vlijt // dewijl gij zijt
        Noch hier in dit cleen beetgen levens tijd.
      
      
        Vergankelijk is al watmen ziet,
        Hoe groten pracht oft aardse vreugden
        T’versmilt en keert hem al tot niet,
        Dus Mens in ouderdom oft jeugden
        V Ziele met gheloofsche deuchden
        Versierd met vlijt // dewijl gij zijt
        Noch hier in dit cleen beetgen levens tijd.
      
      
        Wt des onblijfsaem vreemde stad
        En zal geen Mens iet mogen dragen,
        Dan uit geloof oprecht, den schat
        Der goede werken, na t’behagen
        Des Heren, dus wilt hier na jagen
        O Mens met vlijt // dewijl gij zijt
        Noch hier in dit cleen beetgen levens tijd.
      
      
        Wie dus heeft als den vromen fijn
        Hem werd gegeven overvloedig,
        Maar t’sal hem al genomen zijn
        Die niet en heeft des schatten goedig,
        Dus om rijk in t’gheloove spoedig
        Te zijn doet vlijt // dewijl gij zijt
        Noch hier in dit cleen beetgen levens tijd.
      
      
        Die wel ghecleedt is, wordt gecleyt,
        Dats die Christum heeft aenghetoghen,
        En in zijn wezen afgeleid
        Des aardse hutte: die zal mogen
        Namaals verwerven onbedroghen
        Een schoon habijt // s’Hemels jolijt,
        Des levens kroon die eeuwig duert altijd.
      
    
  