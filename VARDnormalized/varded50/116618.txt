
    
      
        Om het harde vast te stellen
        In uwe Liefd’, o Heer;
        Op dat het nimmermeer
        Van U, na het aards zouw hellen:
        Zoo ga ik eens te degen,
        Hoe lieflijk, schoon, en zoet
        Gij zijt, in mijn gemoed
        Aandachtig overwegen.
      
      
        Ga ik U vergelijken
        Bij al wat minnens waard,
        En heerlijk is op aard;
        het Moet voor uw Schoonheid wijken:
        Gelijk de flaauwe verven
        Geleken bij het hoog,
        En Purper-schoon, in het oog
        Verbleken, en versterven.
      
      
        Zie ik iet schons, in mensen,
        Of enig ander ding:
        Wat is het bij U, gering,
        het Kan, en moet haast verslenssen.
        het Verslenst al voort in d’oogen
        Van die na het schoonste Schoon
        Van U, en van uw Zoon
        In Liefd’ is opgetogen.
      
      
        het Gehoor van lieflijk zingen,
        Van snaren-spel, of fluit,
        Dat door zijn zoet geluid
        Door het oor in het hart kan dringen;
        Verrukt mijn geest na boven,
        Na het Hemels Eng’len Zang;
        Om met haar in een rang,
        Al zingend’ U te loven.
      
      
        het Genot door d’andre zinnen,
        Van reuk, gevoel en smaak,
        Schoon het mede geeft vermaak,
        Ontsteekt mijn lust van binnen,
        Na d’overzoete Zoetheid
        Van des Hemels Bruiloftsfeest.
        Ach! Here, schenk mijn geest
        De Voorsmaak, door uw Goedheid.
      
      
        Zouw het aardse mij dan trekken,
        Hoe schoon het ook zij, tot haar?
        Neen, Here, ver van daar:
        het Moet mij tot U opwekken.
        Dewijl uit U, O Vader,
        Al het schoon zijn schoonheid krijgt,
        O! best dan, dat men stijgt
        Tot U, den vollen Ader.
      
      
        Is het aards zoo uitgenomen,
        En schoon, dat elk geniet;
        Daar het maar een kleine vliet
        Is, uit uw Volheids stromen:
        Hoe schoon zal het Goed dan wezen,
        Heo groot, vol heerlikheid,
        Dat Gij hebt weg geleid
        Voor alle, die U vrezen!
      
      
        Mijn ziel door Liefd’ ontsteken,
        Verlangt, O Heer, met smart,
        (Gelijk een dorstig Hart
        Na versche water-beken)
        Na U, O mijn Beminde;
        Gij zijt dat heerlijk Goed,
        het Volmaakste Schoon, en Zoet.
        Ach! geef, dat ik U vinde.
      
    
  