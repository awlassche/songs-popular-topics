
    
      
        VErgeefs bestoot de ramp mij met zijn golven;
        Vergeefs scherpt zich de tand der wreeder wolven;
        Vergeefs dreyght mij des vijands moordtsche wapen:
        God is met mij als d’Herder met zijn schapen,
        ’tWijck al wat wil, als God niet is geweken.
        Die d’oorspronck heeft, hoe kan hem iets ontbreken?
      
      
        Een Herder brengt zijn schaepkens uit der heiden
        Ter milder groent’ van over-bloemde weiden,
        Ten vetten Beemdt, daar versche beeckjens vlieten,
        Bekwaam voor ’tvee, ten drink-lust, te genieten:
        Mijn God verfrischt mijn ziel, door angst ellendig.
        Geen soeter zoet dan zoetheid in het inwendig.
      
      
        Een Herder zoekt, wanneer de schapen dwalen;
        Om ’taff-gedoold’ we’er bij de kud te halen:
        Mijn God, doe ik, van het rechte pad getreden,
        Ten dool-wegh sloeg, heeft vol van goedicheden,
        Mijn voet herbracht op ’sLevens rechte straten.
        Nooit doold’ hij lang dien God niet wil verlaten.
      
      
        Een Herder trou, wanneer in donck’re nachten
        De kud niet ziet waar zij den Wolf zal wachten,
        Is met zijn staf om haar een wisse wake:
        Mijn God, of mij al schoon des Doodes kake
        Nabij begaept, ontleeght mijn hert van vrezen.
        Dien God bestut’t, hoe kan hij onvast wezen?
      
      
        Op u, mijn God, mag ik met recht wel bogen
        Vol-op, vol-op schaft gij mij voor de ogen
        Mijns We’erpartys. Daar vloeyt het allenthalven:
        Van spijs, mijns dischs; van edel-reucksche zalven,
        Mijn haar en hoofd; van zoeten wijn, mijn beker.
        O! die God heeft, is aller vreugden zeker.
      
      
        Mijn leven lang (dat is mijns herten hopen)
        Staat mij de deur van Godes goedheid open.
        Mijn leven lang (des durf ik mij vertrouwen)
        Zal ik mijn plaats in zijne woning houwen.
        Wat vaster steun kan enig hert gewenschen,
        Dan die nooit wanckt, als alle troost op mensen?
      
    
  