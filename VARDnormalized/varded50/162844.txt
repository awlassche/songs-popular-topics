
    
      
        Trots al het lijden van mijn hert,
        Blaak ik van u min;
        Hoe zeer mij uwe strafheid smert,
        Wrede vijandin,
        Mijn gemoed
        Eerd de gloed
        Daar mijn Ziel
        In verviel
        Als ik
        In het eerste ogenblik
        Zag u lief gezigt,
        Zo vol heerlijk ligt
        Dat ik, fel gewond,
        Mij haast   in u boeien vond.
      
      
        En of gij schoon u zinnen vleid
        Met mijn ziels verdriet
        En nimmer met medogendheit
        Mijne smerten ziet,
        Ik vertraag
        Nog verstaag
        
          Nimmermeer
        
        Maar ik eer
        Uw min
        En zoek daar mijn vernoegen in,
        Wijl de hoop mij streeld,
        En altoos verbeeld
        Dat uw straffigheid
        Eens vergaan   zal door de tijd.
      
    
  