
    
      
        Zo heeft ons God bemindt,
        Ons mensen vol van zonden,
        Die door het kwaad verblindt,
        Niet kenden onze wonden:
        Dat Hij zijn lieven Soon,
        Gewaerdicht heeft te zenden
        Hier ne'er, uit de hoogsten troon,
        Van all' zijns Hemels benden,
        Om dat Hij sou // ons van den rouw
        Verlossen dree // (zo Hij ook de)
        En van de Hell', die ons sou overkomen,
        Die elck-een staat te schromen.
      
      
        Gods Soon is dan hier ne'er
        Gekomen op des aarde;
        Een Kindtje wonder teer
        Wiert God; een Maagd Hem baarden.
        Wie had gedocht dat God
        Sou willen zich verborgen,
        En voor ons in het schot
        Der beesten, zo sou zorgen?
        Is God niet mal // dat Hij een stal
        Voor de hoogste staat // verkiesen gaat,
        Of is niet waar, dat Hem hier heeft getroecken
        De liefd' om ons te zoeken?
      
      
        het Is waar; want Schriftuyr zeid,
        Dat God op de aerd' gekomen
        (O lieffelijck beleid!)
        Ons vleysch heeft aangenomen.
        Zo heeft ook voor zijn dood,
        De Heer Jesus nagelaten
        Zich onder schijn van brood,
        Daar baat geen tegenblaten:
        Want het is Schriftuur // wat past dan zuur,
        Met moelijckheyd // en kwaad bescheid,
        Met veel getier hier tegen staeghs te spreken,
        Of sou Hem macht ontbreken?
      
      
        Den Duivel nam wel aan
        Dat Jesus brood kon maken
        Van steen, (die hij gela'en,
        Aan Christo gaf te rakken.)
        Waarom, O mens! gij niet,
        Daar het Christus heeft gesproken?
        Wat vreemds gij daar in ziet?
        Wat dient de Schrift gebroken?
        Ei! zijt niet doof // maar geeft geloof,
        Mijn lieve vrind // u wel versint,
        Wilt minder niet dan Satan dit geloven,
        Gij zult het u beloven.
      
      
        Dat God zeid, dat is waar,
        Want God en kan niet liegen;
        Gelijk dit ook is klaar,
        Dat God niet kan bedriegen.
        Maar Hij heeft toegezeid
        Zijn lichaam ons te geven:
        Wilt gij het recht bescheid?
        Sint Jan heeft dat beschreven.
        Ziet na die leer // ziet we'er, en we'er,
        Gij zult bezien // gij zult belie'n
        Dat Christus zelfs zijn vleys belooft te schenken,
        het Is waardig te bedenken.
      
      
        Zijn bloed is ware drank,
        Zijn vleys oprechte spijze.
        Daarom neemt het aan in dank,
        En wilt het altijd prijzen.
        De Heer Jesus dit getuigt,
        Gelijk gij zelfs kond lezen;
        Daarom u neder buigt,
        Het moet zijn eer bewezen:
        het En is geen wijn // maar het heeft de schijn,
        het En is geen brood // voor des lichaams nood,
        Maar het is een ware spijs voor onze zielen,
        Voor wien de Eng'len knielen.
      
      
        Het is dien groten AL.
        Wien met ootmoed aanbaden
        De Wijzen in het stal,
        Met giftenrijck beladen.
        Hij is het, die heeft verwekt.
        En noch verwekt de doden:
        Hij is het, die is begeckt
        Van Heidenen, en Joden.
        Geacht als zot // is dezen God,
        Des is gekruisd // des is verhuyst
        Met majesteit, en grote praal na boven,
        Waar Hem de Eng'len loven.
      
      
        O waardig Sacrament!
        O spijze nooit volpresen!
        Maakt dat op des levens end
        Mijn ziel zij gants genezen.
        Gij zijt mijn troost, mijn hoop,
        Trezoor van mijn gedachten;
        Tot wien ik neem mijn loop,
        Aan wien ik doe mijn klachten.
        Gij weet dat ik // by-na verstick
        Door zwarigheid // die mij omleydt,
        En mij omringt by-na ten allen tijden;
        Ei! wilt doch mij verblijden.
      
      
        Ik buygh voor U mijn knieÃ«n,
        Mijn God! 'k legg' het zam mijn handen:
        Ik bidd' U, wilt voorzien
        Dat ik niet kom te branden.
        Mijn heil, mijn God zijt Gij,
        Ik sla op U mijn ogen;
        Maakt dat u kind ik zij,
        En hier, en na om-hooge;
        Waar dat Gij lont // waar dat Gij kroont
        All' die U mindt // all' die verslindt
        Het kwaad gebroed der zonden, en misdaden,
        Toont mij, O Heer! genaden.
      
    
  