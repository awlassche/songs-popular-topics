
    
      
        DIe Dronckaarts zijn, die Wijn of Bier
        Niet tot ghesontheydt, maar playsier,
        Noch voor den dorst gebruiken.
        Die boven macht en boven staadt
        Koopt kost'le drank, en daar me'e laadt
        Zijn buik met volle kruiken.
        Die wijn van Wijnen onderscheid,
        En die met Kruiden toe-bereydt,
        Niet om het Lijf te sterken;
        Maar om te zwelgen meerder Wijn,
        En om door deze sterk te zijn
        Tot vleeschelijcke werken.
      
      
        Die even als een gulzig Beest
        Haar vollen op, op het allermeest
        Met halven en met helen;
        Als of het leven om den drank
        Gegeven was, en niet om dank
        En lof ons God te spelen.
        Die (schoon dat ons het Hemels Hof
        Nooit geeft tot dronkenschap verlof)
        Op onbequame stonden,
        (Als wij ons Heiland roepen aan,
        Of als hij ons met ramp komt slaan)
        In het drink-huis zijn gevonden.
      
      
        Of gij met voorbedachten raat
        U in het drinken niet misgaadt,
        Dat zal u niet verschonen;
        Zo achteloosheid en verzuim
        Dit quaat ja aller zonden schuim,
        Laat in u ziele wonen.
        Dan achteloosheid schuldig maakt,
        Wanneermen kan, doch niet en wraackt
        Gheleghentheyt tot Zuipen:
        Of als men niet daarom en geeft,
        Of ons de Wijn bevangen heeft,
        En voortbrenght vreemde stuipen.
      
      
        Of gij veel Wijns verstouwen meucht,
        Gij echter niet van die ondeucht
        Vrij zijt, in dien u zinnen
        Zijn op den drank geheel verzot,
        En het gezelschap als u God
        Of boven hem beminnen.
        In dien u Tong maar Iser slaat,
        (In dien het uit den drank ontstaat)
        Zo doet gij mede zonden:
        Dewijle dat gij onbekwaam
        Om aan te bidden des Heren naam
        Van Gode werd bevonden.
      
      
        Al wie dat onder vrientschaps schijn,
        Op-vult zijn evenmens met Wijn,
        En hem zo maakt beschoncken:
        Schoon dat hij nucht'ren blijft, doet quaat;
        En staat bij God in enen graat,
        Met dien hij maakte Dronken.
        Treft hem Gods straf, die ymant geeft
        Een oorzaak, dat hij kwalijk leeft,
        Veel meer, die hem aanraden,
        Het zij door voorbedachten raat,
        Of door omweghen, dat hij gaat
        On-Goddelijcke paden.
      
      
        Door Dronkenschap ons God ontseyt,
        Allenig niet de voghtigheyt,
        Maar ook alsulcke saacken;
        Die schoon zij droogh zijn, niet te min
        Door sterk ghebruyck ons hert en zin
        Tot bidden slap'righ maacken.
        Drink middelen hij ook verbiet;
        Ook wil hij dat men neerstigh vliet
        Al die gheleghentheden
        Waar door het licht gebeuren kan,
        Dat wij ons zelven nu of dan
        Tot dronkenschap besteden.
      
    
  