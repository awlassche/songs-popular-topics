
    
      
        Het steene hart kan trotsen
        Een diamant, en rotsen:
        Vermits het scherpste woord,
        Door die vereelde korst, min dan door rotsen, boord.
      
      
        Nog eerder het zal gebeuren
        Dat harde rotsen scheuren,
        Dan zulk een rotsig hert:
        Wijl door geen schepzelkracht dit laatst veroorzaakt werd.
      
      
        Dat zal alleen geschieden,
        Als God het wil gebieden,
        Door dat almagtig Woord,
        het Geen van het niet, als of het was, eens wierd gehoord.
      
      
        O Schepper van de stenen!
        Gij kont een hart verlenen,
        Voor rotsig, als vervleest.
        Betoon toch ook aan mij die krachten van uwe Geest.
      
      
        De rotsen moesten scheuren,
        En des Heillands dood betreuren,
        De zon verloor haar' schyn:
        Scheur om zijn dood mijn hart, dat zal mijn vreugde zijn.
      
    
  