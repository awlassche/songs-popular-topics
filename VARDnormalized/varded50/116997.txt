
    
      
        Mijn ziele loov den allerhoogsten Here.
        Breng t’saam de kracht van ziel en geest, tot ere
        Zijn heil’gen naam. Mijn ziele loov den Heer.
        Gedenk aan zijn weldaden doch te degen,
        Omz’ een voor een aandachtig t’overwegen.
        Gedenk ze sta’ag: vergeet ze nimmermeer.
      
      
        Hij is het, die al het kwaad van u bedreven,
        Op uw berouw, genadig heeft vergeven:
        Die u van all’ uw ziele-kwaalen held.
        Die van het verderf uw leven komt verschonen,
        Ia met zijn gunst vol goedheid u bekronen,
        Die Hij u vol ontferming mededeelt.
      
      
        Met voedzaam brood verzadigd Hij uw honger.
        Hij maakt u, als een Arend, daaglijks jonger,
        Zo goed is God; doch niet aan mij alleen.
        Hij doet ook recht aan iegelijk verdrukte,
        En onder last van dwingers neergebukte,
        Hij ondersteund, en helpt haar op de been.
      
      
        Die zijnen weg aan Moses openbaarde;
        En daar na ook aan Israël verklaarde
        Zijn daden, die Hij aan haar heeft betoond.
        Barmhartig wordt de Heer ons daar beschreven,
        Genadig, groot van goedheid, tot vergeven
        Gereed, die het kwaad langmoediglijk verschoond.
      
      
        Die ook niet haast tot dreigen uit zal varen,
        Noch eeuwiglijk den toorn in het hart bewaren:
        Maar draagt ons lang met overgroot geduld.
        Hierom wil Hij (tot straf niet licht genegen)
        De zonden niet in juiste schalen wegen.
        Vergeld ons niet na grootheid van de schuld.
      
      
        De Hemel stijgt zo hoog niet boven de aarde,
        Als zijne gunst zich over zijne waarde,
        Die Hem in het hart ontzien, heeft uitgebreid.
        Zo verr’ als ook het oosten leit van het westen,
        Scheid Hij de straf des schulds van ons, ten besten,
        Van ons, en elk, die zich van zonden scheid.
      
      
        Gelijk wij zien, een vader aan zijn zonen,
        Zo zal de Heer, ja meer, ontferming tonen
        Aan die Hem vreest, en met ontzag genaakt.
        Wijl Hij ons kent, en steeds in zijn gedachten
        Zijn maaksel heeft, hoe zwak het is van krachten:
        Als maar van aard, en nietig stof gemaakt.
      
      
        O brosse mens, hoe nietig zijn zijn dagen,
        Als gras, en bloem, die slechts het oog behagen
        Van die het aanschouwt, zo lang het in bloeisel staat:
        Maar onverwacht door sterke wind, onweder,
        Of hagelbui getroffen, valt het neder.
        Zo haast de mens ook op, en ondergaat.
      
      
        De goedheid Gods zal eeuwig duurzaam wezen,
        Doch over haar, die Hem van harten vrezen.
        Hij laat ook zijn rechtvaardig oge gaan
        Op kind’ren, en der kind’ren nageslachten,
        Die zijn verbond altijd getrouw betrachten,
        En yv’rig acht op zijn geboden slaan.
      
      
        De grote God die het al in zijn geweld heeft.
        Zijn Konings Troon in d’Hemelen gesteld heeft,
        Wiens heerschappij het all’ in zich besluit.
        Gij engelen, kom Godes lof vermelden
        Loof Hem, loof Hem, gij sterke Hemels-helden,
        Die hoort zijn last, en voert ze vaardig uit.
      
      
        Loof God den Heer ontelb’re legerscharen,
        Die tot zijn dienst komt voor zijn troon vergaren,
        Die Hem behaagt, en leeft slechts tot zijn eer.
        Loof, loof den Heer, all’ zijner handen werken,
        Loof Hem, waar gij zijn Heerschappij kond merken.
        Loof Hem, mijn ziel, mijn ziele, loof den Heer.
      
    
  