
    
      
        Zijt welkom Heer, en groten God,
        Zijt welkom Kind, wien op des droeve Aarde
        Maria baarden
        In een beste-schot,
        Om te voldoen de straf van onze zonden,
        Zijt welkom tot dien eynd ons toegesonden:
        Wij konnen voor die graty
        Die uwe mildheid toont
        Aan ons, en alle Naty
        Die des Aerd' bewoond,
        Nooit U genoeghsaem loven,
        Want zij gaat onze macht te boven:
        Wij konnen nimmermeer
        Genoeg U danken Heer.
      
      
        Ik kom U groeten in het stal
        Met ned'righeyd, o Heer van alle Heren,
        Die U verneren
        Komt tot het aardse dal;
        Die onze natuur, en vleys hebt aangenomen,
        Die te onzer lossing hier zijt aangekomen.
        Ik wil nu all' mijn zinnen
        het Uwer eer besteen,
        Ik wil voortaan U minnen
        Meerder als voor heen.
        Ei! laat mij U eens kussen,
        En mijn suyv're liefs-brand blussen.
        Zoo ik uwe zoete mond
        Mag kussen, 'k word gezond.
      
      
        Dit doet mij wel, het raakt mijn hert,
        Ik smelt van minn': waar blijft gij lieve mensen,
        Wilt gh' ook niet wensen
        Diergelijke smert?
        Ei! zoo gij wilt een nieuwe vreugden hebben,
        Zoo komt wat nader aan des Heren Krebbe:
        Want ziet! Hij komt u leren
        Hoe g' Hem minnen moet;
        Want Hij komt nu vereren
        U, zijn vleys en bloed:
        Wilt deze liefd' gedenken,
        Ende liefd' voor liefde schenken,
        Hierom heeft des hemels Troon
        Verlaten Godes Soon.
      
      
        Verlaten heeft des hemels Zaal
        God-Vaders Soon, en komt op des werelds hoeken
        Ons mensen zoeken,
        Bloot van eer en praal.
        Om ons (die waren Satans boze slaven)
        Met eer te brengen tot des hemels Haven,
        Waar van wij het Recht verloren
        Hadden voor de zond,
        Als Adam zich behoren
        Liet door Evaes mond.
        Wel laat dan ons bewegen
        Godes Soon hier neer gezegen
        Tot Zijner weder-minn';
        Dit zij ons hert, en zin.
      
      
        Ei! laat dan toe, onnozel Kind!
        Dat ik U mag met pure liefd' omarmen:
        Wilt dien ontfarmen
        Die U weer bemint;
        Die voor uwe voeten zich komt nederleggen,
        Om zijne liefde, Heer! U aan te zeggen.
        Gun dat die staegh mag blijven
        Vast aan U gehecht;
        Laat zoo uwe gracy stijven
        Uwe onwaerden knecht,
        Dat nooit hij komt te vallen,
        Maar geraakt tot des hemels Wallen:
        Laat dien niet zijn verdomt,
        Wien Gij nu zoeken komt.
      
    
  