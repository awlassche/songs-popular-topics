
    
      
        O Heer! gij hebt ons doen verstaan
        Dat u twee Huizen stonden aan
        En die van ongelijken aard
        Dog door u agting beyd vermaard.
      
      
        het Een is in het zalig Opper-rijk,
        Maar het ander dit gants ongelijk,
        Is in de nederige Geest
        En die sig voor u woorden vreest.
      
      
        Gij doet niet als de Groten hier,
        Die de Armen-hoop vertreden schier,
        Te groot, als dat ze klopten an
        Het Hutjen van den armen Man.
      
      
        O neen, de kleinheid u behaagt,
        En de Arme zijn het na wien gij vraagt,
        Tot die brengt gij u Vrienden-groet
        Ik zeg, die arm zijn van gemoet.
      
      
        Alwaar gij zo een ziele vind
        Die is voor u, Heer, wel bemind,
        En daar men zo beklaegt zijn schuld
        Daar vind men zekerlijk geduld.
      
      
        Gij woont in het Heilig, en in het hoog
        Maar slaat nogtans een gunstig oog
        Op het nederig hert, dat u ontsiet
        En weigert daar u gunste niet.
      
      
        Men hoort aldaar U Vrienden-klop,
        En mits de Herte-deur gaat op
        Zo komt gij in, en troost de ziel,
        Die schier in wanhoop henen viel.
      
      
        Daar regt gij aan een Hemels-Feest,
        En schaft dien bitteren van Geest
        Een Hemels Mann', en Engels Brood
        Dat kragt heeft tegen Hel en Dood.
      
      
        Ziet, Mens; al is de Hemel-Trans
        Zeer hoog van ons zo is nogtans
        De poort zeer laag, en de ingang werd
        Gevonden in het nederig hert.
      
      
        Wel, Heer! terwijl gij daar u rust
        Wilt nemen, en u herten-lust,
        Zo schikt mijn hert eerst zo, en dan
        Maakt daar ook uwe woning van.
      
    
  