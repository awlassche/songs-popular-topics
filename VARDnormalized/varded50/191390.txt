
    
      
        O Here, luistert na mijn reden,
        Verbergt u niet voor mijn gebeden;
        Ik roep tot u, wilt mij verhoren;
        Mijn noot is groot, mijn lijden zwaar
        Dies klaegh ik luyd’ en maak misbaar:
        Een dapper kwaad is mij beschooren.
      
      
        Mijn vijand heeft zijn stem verheven,
        Zijn dreygementen doen mij beven,
        En goddeloose t’saem-gezwooren
        Zijn aengespannen tegen mij
        Vol leugenen en guiterij,
        Vol haat, vol gramschap en vol toren.
      
      
        Dies smert en smelt mij het hert van binnen,
        Een schrik des doods beknelt mijn zinnen
        En overvalt met zware vlagen
        Mijn bange ziel, nu afgemat
        Van angst en vrees, die haar bevat,
        Zo dat ik aanvang dus te klagen:
      
      
        Och, mocht ik het hebben na mijn wensen!
        Ik sou gaan vliegen uit de mensen,
        En dreef op snelle duive-schachten
        Zo ver, dat ik een plaatse von
        Daar ik mij veilig bergen kon:
        In het woeste veld zoudt ik vernachten.
      
      
        Ik soud’, om mij voor het kwaad te hoeden,
        Op mijn gezwinde wieken spoeden
        En wijken voor des storrem-winden.
        Deilt hare tong, verwert haar spraak,
        Dat zij door twist, geweld en wraak
        Malkandren in de stad verslinden.
      
      
        Bij dag en nacht, tot aller uyren,
        Zijn die op hare wal en muyren,
        Haar straten roken door een nevel
        Van list, bedrog en schendery:
        Geen steegh, hoe klein, hoe nauw hij zij,
        Of krielt van overlast en wrevel.
      
      
        Was mij dit kwaad van een gebrouwen
        Die ik voor vijand had gehouwen
        Ik waer’t getroost, en kon het lijden;
        Had hij mij opentlijck gehaat
        Die mij bedektelijk verraad
        Ik had mij voor hem kunnen mijden;
      
      
        Maar nu sijt gy’t, een man van werde,
        Die dagelijks met mij verkeerde,
        Mijn leidsman die mij plag te leren,
        Die ik gebruikt heb in den staat
        Voor mijn vertroutste vrind en raad
        Die met mij ging in het huis des Heren.
      
      
        Dat haar de dood-uyr overrompel
        En levendig in de aarde stompel,
        Want zij zijn vol van schelmeryen:
        Maar ik zal roepen tot den Heer
        En hij zal komen tot mij neer
        En mij van al dit kwaad bevrijen.
      
      
        Des morgens als het begint te dagen,
        Des noens, des avonds zal ik klagen,
        En God zal mijne stem verhoren;
        Hij zal mij stellen weer in vree,
        En vrij van het volk, dat mij bestree
        Met menigte te saem-gezwooren.
      
      
        God hoort en ziet hoe dat ze leven,
        En zal haar loon na werken geven;
        Hij weet van ouds haar slimmen handel:
        het Gaat heden als het gistren ging,
        Men vinder geen verandering;
        Geen vreze Gods is in haar wandel.
      
      
        Geen bont genoot kan haar vertrouwen,
        Zij hebben woord noch eed gehouwen:
        Haar tonge straelt, haar mond is gladder
        Als boter in de soomer-tijdt,
        Maar het hert is vol van haat en nijd,
        Tot krijg en moord is niemand radder.
      
      
        Haar taal is zoet, geen oly sachter,
        Maar scherp als messen van een slachter,
        Werpt, wie gij zijt (dits best van allen)
        Uw zorg op God, hij zal u voen
        En de gerechtige behoen
        Dat zij niet wankelen noch vallen.
      
      
        Gij zult, o God, ter schande brengen
        Die lustig zijn om bloed te plengen,
        En kwaad door list en leugens brouwen;
        Gij rucktse weg ter halver tijd,
        Door dien de dood haar draad afsnijt:
        Maar ik wil mij op u vertrouwen.
      
    
  