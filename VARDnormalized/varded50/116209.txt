
    
      
        Hef op, mijn geest, gepord door Waarheids sterke drang,
        Een stof, tot Godes Lof, in stichtelijk gezang,
        Van Jezus Godes Zoon: Laat elk de reden horen;
        Waarom gij Hem uw Heer, zijn Leer waarachtig houd:
        En op die Waarheid zoo ontwijflik vast betrouwt,
        Dat gij die tot uw Wet en Regel hebt verkoren.
        Daar het Iood-en Heidendom verwerpt, vervolgt, verdoemt
        Uw Heer, zijn Leer, en het Volk na zijnen naam genoemd.
      
      
        Wel aan, hoor na bewijs: Had ooit een Lere re’en
        Van Waarheid, zoo bezit die Jezus Leer alleen;
        Van God verzegelt met klaar uitgedrukte merken,
        Zoo in die lere zelv’, als in Hem, die ze gaf.
        Geen Wet zoo heil’ge plicht, als deze, vordert af,
        Volmaaktste Zeden, in Gedachten, Woorden, Werken:
        Van Liefd’ tot God, en Mens; van Reinheid van gemoed.
        Rijk in Beloften, niet van Aards, maar Hemels Goed.
      
      
        Voorts is ook Jezus Leer van mensen voortgeplant,
        Arm, weerloos, ongeleerd; dien-volgens door Gods hand;
        En heeft tot spijt van Nijd, en het listig tegenmijnen
        Van wijz’ en kloeke li’en, van aards geweld en macht,
        In korten tijd, bijna de Wereld t’onderbragt;
        de afgoden mond verstomt, haar diensten doen verdwijnen:
        En schoon een Leer van Kruis, door Kruis vervolgt, gesnoeid,
        Heeft zij, hoe onderdrukt, in het Kruis op het schoonst gebloeid.
      
      
        De grote Leraar, Die des Lere luister geeft,
        Is Jesus Die ze zelfs volmaaktlik heeft beleeft;
        Van misdaad noit bestraft; Want Hij heeft noit gezondigd;
        Vol Liefd’ en Lijdzaamheid, die zoo zijn hart bezat
        Tot elk, dat Hij aan het Kruis, ook voor zijn Moorders bad.
        Die het heerlik Hemels Loon (dat Hij eerst had verkondigt)
        Ook zelfs verkreeg; als bleek, door het zenden van zijn Geest.
        Wat Wette-gever is zoo treflijk ooit geweest?
      
      
        Nu, dat die Jezus ooit op aarden heeft gewoond,
        Word niet alleen ons van zijn vrienden klaar getoond,
        Maar van zijn haters zelv’, als Heidenen en Joden;
        Ook dat Hij heeft geleerd, en Wonderen gewracht:
        En eindelijk van haar aan het kruis is omgebragt.
        Maar zij ontkennen zijn opstanding uit den doden.
        Doch het overtuigd geweet door klare Waarheids kracht,
        Zoekt die te smoren, door haar omgekochte Wacht.
      
      
        Maar dat hij waarlik in het leven is hersteld,
        Ons van de apostelen eenparig word verteld;
        Als die, daar na, bij Hem verkeerden veertig dagen,
        Verzekerd menigmaal, door tasten, horen, zien,
        Dat Hij zijn eigen vlees, geen geest, haar oog kwam bi’en.
        Tot Hij ten Hemel voer, dat zij ‘het, en meer aanzagen,
        Des zaak getuigen zij, zo rond, oprecht, en trouw
        Dat ik eer niemand, als haar niet geloven zouw.
      
      
        Zegt gij: dit kan van hen arglistig zijn verdicht.
        O Neen! Haar blijkb’re deugd weerleid uw zeggen licht.
        Profijt, gemak, of eer, is het oogwit van bedriegen.
        Maar zij, om Jezus naam, van des werelds gunst ontbloot,
        Zijn arm, gesmaad, vervolgt; ja gaan verheugd ter dood.
        Noit zal, tot des levens schaa, een wijs mens wetens liegen.
        Nu, dat d’Apost’len wijs, verstandig zijn geweest,
        Ook vroom en heilig, blijk dien, die haar schriften leest.
      
      
        Hier bij versterkten zij dit haar verkondigt woord
        Door Wonderdaden, noit zoo groot, en veel gehoord:
        Tot blijk, dat Jezus, en haar Lere was van boven;
        Want God geen leugenaar (dewijl Hij valsheid haat)
        Verheerlijkt, noch zijn Leer versterkt door Wonderdaad.
        Wilt gij (schoon ongerijmd) haar Wond’ren niet geloven,
        Merk dan een Wonder aan, het grootst’, dat gij begeert,
        Dat zonder Wonderwerk de wereld is bekeerd.
      
      
        Zoo word de Waarheid ook van Jezus Leer bekend
        Uit Prophecy van het Oud’ en Nieuwe Testament,
        Van dingen, die geen mens kon voor den uitkomst weten:
        Als Jezus Lijden, Dood; de Voortgang van zijn Wet;
        Der Joden straf; daar na den Afval; alles net
        Voorzeid, en ook vervuld. Waar uit men af kan meten,
        Dat het geen noch overblijft; aangaande Babels val,
        het Groot Oordeel, Christus Rijk, ook wis geschieden zal.
      
      
        Hoe heerlik blijkt en blinkt de Leer van Godes Zoon!
        Zij stoot all’ andere van, en klimt zelv’ op den Troon
        Van die ooit wetten gaf: haar monden zwijgen, zwichten;
        Zelfs Moses, voor die Zoon, tot wine des Vaders stem
        Klaar van den Hemel sprak: Hoort, en gehoorzaamt Hem.
        Hoort Hem dan, alle gij, die volgt uw blinde lichten,
        Die niet in God, Gods Zoon, en het eeuwig Loon gelooft,
        En blijft van God, Gods Zoon, en het eeuwig Loon berooft.
      
      
        Hoort Hem, die na zijn naam u zelve Christ’nen noemd;
        Zijt gij in des harten grond die, daar uw mond van roemd,
        Zoo leen tot zijne Re’en uw wil, verstand, en oren,
        Geen Leer van mens, hoe wijs, hoe achtbaar, ingezet,
        Confessy’, kerk-besluit, zoo het strijd met Jezus Wet.
        Al sprak het een Engel zelfs, gij moet ‘er niet na horen.
        Noch heim’lik Licht of Geest zij regel uws gemoeds.
        Proev’ alles aan Gods Woord; dat zij alleen uw toets.
      
      
        O! die aan Jezus Wet zich zoo gans overgeeft,
        Dat hij, als Jezus die beleeft heeft, ook beleeft,
        Behoeft van zijne Leer geen Waarheids mond-verklaring;
        het Beloofde Goed, daar hij in het Woord van hoord en leest,
        Die Ziele-rust, en Vree, Verzeegling van Gods Geest,
        Bevind hij Waar te zijn, hij smaaktze door ervaring.
        Gelijkmen best de kracht van goeden artsenij
        Door ondervinding kent, hoe heilzaam dat ze zij.
      
      
        O! Jezus, Die alleen uw Koninglijke Wet
        Van Weten, Willen, Doen, voor hart en oren zet;
        Geef, dat ik mij die steeds tot Richtsnoet stel te voren;
        Die leez’, om te verstaan; verstaa, om die te doen;
        Al doende, meer verstaa; om meer in deugd te spo’en:
        En zegg’ uytwillig; spreek, O Heer, uw knecht zal horen.
        Op dat ik het grote Goed, in het Woord mij toegezeid,
        Ook Waarlijk ondervind, hier, en in eeuwigheid.
      
    
  