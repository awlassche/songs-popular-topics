
    
      
        D'Alder-oudste Stad der Steden
        Van het heerlijck' Hollands plein,
        Opgequeeckt in goede zeden,
        En in deughden geenszins klein;
        Waar dat naeuw'lijcx iet aan schort,
        Is de e'ele Stad van Dordt.
      
      
        Binnen deze Stad geboren
        Is eertijds een Maagd geweest,
        Ene Maagd van God verkoren,
        Voor wien Satan is bevreesd,
        Wiens eerwaarde naam valt Zuur
        Aan den Duivel, te allen uur.
      
      
        Sura is des Maagd geheten,
        Zij viel zuur aan het hels gebroed.
        Evenwel zo moet gij weten,
        Dat ze in der daad was zoet.
        Zij was zoet voor God haar Heer;
        Zij Hem zuur viel nimmermeer.
      
      
        Deze Maagd had all' haar zinnen
        Op de Moeder Gods gesteld;
        S' was tot d'arme vol van minne,
        Zij heeft Haar bij die verselt.
        All' haar winst, en all' haar werk,
        Gaf Zij d'Armen, en de kerk.
      
      
        Als des Maget wilden bouwen
        Enen Kerk tot Godes eer,
        (Welke nu noch staat behouwen)
        Zo kwam Godes Engel ne'er,
        Uit den Hemel kwam die af,
        En hij Haar de grote gaf.
      
      
        Na die grote heeft doen maken
        Sint Sura Godes huis.
        Wat zijn dit voor vreemde zaken,
        Zal hier denken het vuil gespuis.
        'k Bidd' u vrinden, zijt niet doof,
        'k Bidd' u, geeft mijn woord geloof.
      
      
        Sura gaf de wercklie'n looning,
        Zij betaelden haar met geld:
        Voor des Heren fraeye woning
        Heeft Zij het geld haar aengetelt:
        Kopkens was genaamd des munt,
        Die Zij d'wercklie'n heeft vergunt.
      
      
        Hier door is des Maagd gekomen
        In het vermoe'n dat Zij was rijk:
        En eilaas! daar wierd vernomen,
        Dat hierom Zij wierd een Lijk,
        En van het leven gants ontbloot
        Want-S' van Moorders wiert gedood.
      
      
        Deze Moorders zijn gevangen,
        Die Haar hadden omgebracht,
        En veroordeeld om te hangen;
        Maar ziet, Sura onwerwacht
        Heeft des Moorders bij gestaan,
        En genade doen ontfaen.
      
      
        S' heeft vergiffenis gekregen
        Voor dit gruwelijk misdaad.
        Och! dit dient niet stil geswegen,
        Want het geschiet is te onzer baat.
        Ik bespeur hier uit dat Zij,
        Ons in het sterven staan zal bij.
      
      
        Dit betrouw ik, Gods vrindinne,
        Aldereelste Dordtsche Maagd!
        'k Hoop door U te komen binnen
        des Hemels Hof, daar het hart na jaagt:
        Bidt voor mij den groten God,
        Dat den Hemel zij mijn lot.
      
    
  