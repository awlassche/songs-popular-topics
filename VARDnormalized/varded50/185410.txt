
    
      
        ALs Vader Adam spitten, En Moeder Eva span,
        Waar vond men doen de Heren, Oft ook den Edelman?
        Hoort Prinsen en Prelaten,
        Die wonder zijt geagt;
        Hoort grote Potentaten,
        Die Edel zijt van geslagt;
        Hoort Mensen allegader,
        Want Adam is u Vader,
        En waarom dan de Boeren, Zo wonderlijk versmaad?
        De Boeren en de Heren, het Komt al van Adams zaad.
      
      
        Hoe zouden grote Prinsen, En al den Edeldom,
        Zo lustig banketteren, Altijd in vollen brom,
        Met Kiekens en Capoenen,
        Met delicaten kost,
        Met Wijn ende Citroenen,
        En met de beste most:
        Den Boer die moet het sneven,
        Om aan mijn Heer te geven:
        Hij moet den Wijngaard planten, En perssen ook de Wijn,
        En kroppen de Capuynen, Waar mee zij vrolijk zijn
      
      
        Wat sou den Koopman maken, En ook den Winkelier,
        Hoe zoude hij zijn waren, Verkopen alzo dier,
        Hoe zoude hij vertieren,
        Zijn waar aan alle man,
        Zijn huis en lijf versieren,
        Zo dikwils als hij kan?
        Den Brouwer en den Bakker,
        HET leeft van den Boeren akker,
        Den Bakker die sou worden, Zonder den Boer zeer kaal,
        Hij sou moeten verkopen, Den Oven en zijn Paal.
      
      
        Hoe sou de Jonge Kinders, Opwassen wel zo rap,
        Dat zij niet mogten eten, De Soete-melks-pap?
        Hoe zoude zieken mensen,
        Zo haast weer zijn gezond?
        Want wat zij konnen wensen,
        Tot smaak van haren mond,
        Vers eiken, of een hoentjen,
        Een ertjen of een boontjen,
        Een kiexken wel gebraden, En ook wat klein gebeend,
        Een vinxken of een lijster, Dat haar den Boer verleend.
      
      
        Hoe sou den ouden grijsaard, In het hoekxken van de schouw,
        zijn voetjens konnen wermen, Hij sou vergaan van kouw,
        hoe kosten oude wijven,
        die nu zijn van den tand,
        Zo lank in het leven blijven,
        Dat zij niet bij der hand,
        En hadden boek-weyte koeken,
        Waar zullen zij die zoeken,
        Het komt al van de Boeren, De Boer die boscht het hout,
        Den Boer steekt uit de Venen, De Torven menig-fout.
      
      
        Met oorlof gij Boerinnen, en Boeren altemaal,
        Al heb ik u geprezen, het is maar in het generaal,
        Al zijt gij prijzenswaardig,
        Al moet gij zijn geagt,
        Zijt daarom niet hovaardig,
        Maar houd u zonder pragt,
        De ootmoed wilt aankleven,
        Altijd in deugden leven;
        Zijt dankbaar aan den Schepper, En looft hem op dit pas,
        En zegt ook alle dagen, Eens Deo gratias.
      
    
  