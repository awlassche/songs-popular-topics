
    
      
        KOmt hier, o mens, komt hier met all' uwe zinnen,
        Dat hier geschied ziet aan.
        Gods hof staat op, men roept van daar, komt binnen:
        Wie of daar in zal gaan?
        Ik bidd' u ziet, het is de Maagd, en Moeder,
        Die in den Hemel wordt gehaelt,
        En die zo rijck'lijck wordt betaalt
        Van onze Behoeder.
      
      
        Maria was, gelijk als wij, gestorven,
        In het graf geleid met eer:
        Haar lichaam is ook niet geweest bedorven,
        Dit is de Christe-Leer.
        De Apost'len hebben dat ook niet gevonden
        Als Zij met Thomas kwamen daar,
        En zijn verwonderd allegae'r,
        Als stom Zij stonden.
      
      
        Daar kwam uit het graf een zoeten reuk, O wonder!
        Zij was geenszins verrot:
        Dit was de wil van die regeert den donder,
        Dit des Godes Moeder lot.
        Die Godes Soon in het lichaam had gedragen,
        Heeft zulks alleen verdiend voorwaar;
        Die dit gelooft, die zal het hier naar
        Zich niet beklagen.
      
      
        Voorts ziet nu aan, hoe uwen Heer en Koning
        Komt op dit aardse dal,
        Om dat Hij halen sou in des Hemels woning,
        De Moeder van ons al;
        (Wiens heilig lichaam was op de aerd' begraven,)
        Om dat Hij brengen sou haar ziel,
        En het lichaam dat in het graf zich hiel,
        Tot des Hemels haven.
      
      
        Daar swierden door de lucht de Cherubinnen,
        De Machten ook daar bij:
        Groot was de vreugd van alle Seraphinnen,
        De Krachten waren blij.
        De Heerschappij was ook by-een vergadert,
        En Zij verliet des Hemels zaal,
        En de Eng'len met een grote praal,
        Zijn Haar genaderd.
      
      
        Toen stelden Zij hun zelven in slagh-oorden,
        En wachten zo haar Heer;
        Met zo een ned'righeyd als dat behoorden,
        Bewezen Zij Hem eer:
        Uit des Hemels troon kwam Christus nederdalen,
        Met grote glory, ende pracht,
        Hij na zijns Moeders lichaam jacht,
        Om dat te halen.
      
      
        En als uit het graf het lichaam was verrezen,
        En met de ziel versaemt;
        Zo heeft den Heer zijn Moeder eer bewezen,
        Als zo een Vrouw betaamt:
        En heeft Haar op zijn schoud'ren laten rusten,
        En is zo met dat waarde Pand,
        Gereisd om-hoogh na des Hemels Land;
        Want het Hem zo lusten.
      
      
        En ziet! daar swiert het gehele Choor der Eng'len
        Rondom des Magets lijf;
        Zeer heerlijk Zij haar zang met zang vermeng'len:
        (O treffelijk bedrijf!)
        Hoort aan, geen stof van lof kon haar ontbreken;
        Zij blinckt veel schoonder als de Maan,
        De Sonn', en Starr' verduisterd staan
        Bij Haar geleecken.
      
      
        En wie is des, die rust op haar beminden,
        Zo groot van God geacht?
        Des is die Vrouw, die eertijds vroom verslinden
        Des Duivels hoofd en kracht.
        Ja deze Vrouw is onze Koninginne,
        Wien Christus eert, en zelfs geleid,
        Wien Christus eert; die tot Haar zeid,
        Mijn Bruid komt binnen.
      
      
        Zij wierdt gesteld aan Christi rechter zijde,
        En kreeg van Hem de kroon:
        Waar in zich des hemels hof ten hoogst verblijden,
        Om dat Zij kreeg haar loon.
        Zij zit op een bysond'ren troon verheven,
        In de hoogste eer, en Majesteit;
        De volle macht en heerlijkheid,
        Is haar gegeven.
      
      
        Nu groet ik U, o Maagd! En Vrou der vrouwen,
        Altijd gebenedijdt:
        Voorwaar ik zal op U mij gaan betrouwen,
        Van nu ten allen tijd.
        Ach! het is mij leed, dat ik niet wel mijn leven
        Hebt aengestelt, O waerdste Vrouw!
        Nu bidd' ik U met groot berouw,
        Wilt het mij vergeven.
      
      
        Gij zijt die Vrouw, in schoonheid uitverkoren,
        En uytgelese wijs;
        Maakt, bidd' ik U, dat ik niet ga verloren,
        Brengt mij in het Paradijs,
        Waar Gij zijt Vrouw, en Voogd, en Keyserinne:
        Vergunt dat ik U dienen mag,
        En dat ik tot mijn stervens dag
        U mag beminne.
      
    
  