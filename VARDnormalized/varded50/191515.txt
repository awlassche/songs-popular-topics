
    
      
        Zoeten Jesu uitverkoren,
        In den stal zijt gij geboren,
        Van een zuiver Maget klaar,
        Om dat gij ons eens zoudt leren,
        Dat wij tot u zouden keren
        Met dat zoete Nieuwe-jaar.
      
      
        O klein kintjen jonk van dagen,
        Hoe kont gij zo haast verdragen?
        Dat gij stort u dierbaar bloed:
        Op den achtsten dag besneden
        Wordt gij in u teere leden,
        Ziet wat dat u liefde doet.
      
      
        Gij verlangt om ons te geven
        Metter daad het eeuwig leven,
        Aan de zondaars allegaar,
        Gij begint de Not' te kraken,
        Die zeer bitter u zal smaken
        Binnen dry-en-dertigh jaar.
      
      
        Gij en zoekt maar onze herten,
        Daarom lijdt gij zo veel smerten
        Voor den mens in het openbaar:
        Om dat wij u zouden minnen,
        Ende ons wel gaan beginnen
        Met dat zoete Nieuwe-jaar.
      
      
        Gij wordt bij den mens gevonden
        Die wegnemen zult ons zonden
        Door u dood en pijnen zwaar:
        Daarom moeten wij verlangen,
        Om u vriendelijk te ontvangen,
        Al voor enen Nieuwe-jaar.
      
      
        Hier wordt u den naam gegeven,
        Enen naam zeer hoog verheven,
        Jesus noemen zij u wel:
        Want voor dien naam moet knielen
        Alle Geesten, alle Zielen,
        Hemel, aarde ende hel,
      
      
        Uwen Naam zoet boven maten,
        Soeter als de honinck-raeten,
        Klaerder als de Zon voorwaar,
        Wilt hem in ons herten schrijven,
        Dat hij daar altijd mag blijven
        Met dat zoete Nieuwe-jaar.
      
      
        Ziet o grote zondaars heden,
        Hoe dat Jesus heeft geleden
        Grote pijnen voor en naar,
        Hoe dat hij hem laat besnijen,
        Om van het kwaad ons te bevrijen
        Met dat zoete Nieuwe-jaar.
      
    
  