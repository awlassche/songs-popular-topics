
    
      
        God zelver met zijn eyge hand
        Heeft gemaakt, en geschreven
        Een voorschrift van een Tempel kant;
        Heeft David dit gegeven;
        Dat Salomon zijn Zone
        Na dit schrift, en patroone
        Timmere souw,
        Sierlijk en trouw
        Zijn Tempels, sieraad en gebouw.
      
      
        Als deze Tempel wordt gewijt,
        Van de minst tot de mesten
        Al het volk waren verheugt en blijdt.
        In dit groot feest der feesten,
        Gods glory openbaarde.
        Daar en boven verklaarde:
        Op die voortaan,
        Die hier in gaan
        Mijn oogh' als oor zal open staan.
      
      
        Het volk heeft acht dagen daar naar,
        De Wijding van de Tempel
        Geviert gehoude alle jaar,
        Na Salomons exempel,
        De Priesters in de tijde
        Van Esdras, Gods kerk wijde,
        En Judas mee
        De Machabe
        Vierde de Wijding van Gods stee.
      
      
        het Feest met een blijdt hart, en devoot
        Geviert is menig jaren:
        Hier door belijde klein en groot
        Dat zij dankbarig waren.
        Ia Christus Heer der Heren
        Tot Jerusalem komt eren
        Dit eyge feest
        Met lijf en geest;
        Zo men bij Sint Joannes leest.
      
      
        Wij loven jaarlijks God den Heer,
        En Danckbaerheyt betonen,
        Want in de kerk na ons begeer
        Is neder komen wonen.
        Hierom onze kermisse,
        Tot een getuigenisse
        Wijding bediet;
        En dat geschiet
        Is de eerste misse met joliet.
      
      
        Ver boven Konincx Salomons
        Achte wij onze kerken:
        Geen Manna in d'Arck des verbonds
        Als doe, wij hier bemerken;
        Maar zelver God almachtig.
        In het Sacrament waarachtig,
        Die met zijn bloed,
        En vlees ons voet:
        Hier horen wij zijn woorden zoet.
      
      
        de Onze is Gods sael, des Hemels poort;
        Een plaats om God te vrezen.
        Na Sinte Jans gulde monds woord
        Veel Eng'len zijn in dezen.
        Met Moyses God wilt groeten
        Met het hart met lipp' en voeten,
        En metter spoed,
        Uittrekken moet
        Zondige schoenen van u voet.
      
      
        Voor u mijn God, ik neder kniel;
        Toont mij deze genade:
        Dat gij komt wonen in mijn ziel.
        Ei! wilt mij niet versmade,
        Vertroost mijn zondaar hede,
        Als gij Sacheus dede,
        Vergeeft mijn kwaad,
        En mijn misdaad;
        En zegt: met zaligheid opstaat.
      
    
  