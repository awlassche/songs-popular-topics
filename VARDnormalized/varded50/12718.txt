
    
      
        Wie soud’ nu niet van vreugde springen,
        En komen met een blij ghemoet,
        Den Nieu-gebooren Heiland zingen,
        Gelijk des Hemels Heir-kracht doet?
        Wie zoude slapen?
        Ziet de Harders aan,
        Die van haar Schapen,
        Vrolijk henen gaan,
        Om het wonder te verstaan.
      
      
        De droefste dag daar wij van weten
        Was die, doen Adam, onbedacht,
        Had’ van het verboden Fruit gegeten,
        Dat ons de dood heeft aangebracht:
        Maar blijder dagen,
        Niemand weer vernam,
        Als doe wij sagen,
        Dat uit Isais Stam,
        De zoete scheute kwam.
      
      
        De blyschap was zo groot bevonden,
        Dat God te midden in de nacht,
        Een Engel heeft voor heen gezonden
        Aan Harders, die daar hielden wacht:
        Dien hij de tijding
        Blijde boodschap brocht,
        Eer tot verblijding
        Iemand ondersocjt,
        Of aan dien Herder docht.
      
      
        Den Hemel scheen van vreuchd’ ontsprongen,
        Een menight’ van haar Burgerij
        Kwam af, en daar wierd’ straks gezongen
        Een heilig Lied, vol melody:
        God eerst beledigt,
        En wij onbemind,
        Wordt nu bevredight,
        En tot ons ghesint
        Door het Nieu-gebooren Kind.
      
      
        Laat ons die vreuchd’ ook niet gaan smoren:
        Maar roepen met een zoete stem,
        Een wonderkind is ons geboren,
        In Davids Stad tot Bethlehem!
        Dat zal zijn Vollick
        Zalig maken wel,
        En uit de kollick
        Rueken van der Hel:
        Want het is Emanuel.
      
    
  