
    
      
        Wilt ons, o HEERE, wekken;
        Zo haast wij tot de rust,
        Of tot den sluimer trekken,
        En het ons niet is bewust:
        Roep tot ons door Uwe stemme,
        Ontwaakt! staat op de wacht!
        Och dat Uwe Almacht stremme,
        Des Satans list, en macht!
      
      
        Is het p'rykel groot, en magtig,
        Waarin wij moeten gaan;
        Uwe sterkte maak' ons kragtig,
        Op dat wij konnen staan;
        Jaa vast, en staande blijven,
        In ene versoekings-stond;
        Dat niets ons af kan drijven,
        Van onzen anker-grond!
      
      
        Bekleed' ons met uw waarheid,
        Maak ons voor leugen doof,
        Geef tegen alle naarheid,
        Den Schild van het waar Geloof:
        Ja, dat we het Hoofd opsteken,
        Naar regte stryders-aart:
        En regts, en des links doorbreken,
        Als met den Helm bewaard.
      
      
        Maak onze voeten lustig,
        Het smalle pad te gaan;
        Geschoeit, en daar door rustig,
        Op de Evangeli-baan:
        Het Borstwapen der gerechten
        Zij ons meed' aangedaan;
        Dat die ons wil bevegten,
        Als kragt'loos, blijve staan!
      
      
        Wilt aan onze zijde gorden
        Het Zweerd van Uwen geest;
        Op dat we magtig worden,
        En het werk doen onbedeest:
        Wij wagten op Uw roeren,
        Tot het geen moet zijn gedaan!
        En GIJ ten strijd zult voeren,
        Ja voor ons henen gaan!
      
      
        o HEERE! Isr'els Wagter
        Sterk ons door uwe Macht;
        Dat elk zij een betragter
        Van de aanbevoolen wacht:
        Zo zullen wij het waagen,
        Gewapent met geduld;
        En zullen niet vertzaagen,
        Hoe zeer de Leeuw ook brult!
      
    
  