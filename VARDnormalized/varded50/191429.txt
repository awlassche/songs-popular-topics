
    
      
        GIJ, die den bozen dreyght te straffen
        Om voor den vromen recht te schaffen,
        Gij, die een God der wrake zijt,
        Kom af van u verheven Troon
        En geef den hoogmoed haren loon;
        Heer, maak u op, het is meer dan tijd.
      
      
        Hoe lange zullen noch de bozen
        Zich kittelen en minne-koosen?
        Hoe lange duyrt haar vreugde-tijd?
        Hoe lang haar ydle hovaardij?
        Hoe lang haar roem en snorkerij?
        Hoe lang haar schampen en verwijt?
      
      
        Zie, Heer, hoe zij uw volk vernielen
        En prangen de benaeude zielen
        Van die gij tot uw erf verkort;
        De vreemdeling, de weeuw, de wees,
        Zijn onder haar in stage vrees
        En werden nu of dan vermoort.
      
      
        God, zeggen zij, kan zien noch merken
        Wat hier op aard de mensen werken;
        Hij hoort niet wat er om mag gaan:
        Maar, ach, gij domm’ en zotten hoop,
        Hoe lang geeft gij de dwaasheid loop?
        Wanneer zult gij uw stuk verstaan?
      
      
        Hij, die daar plant het oog en oren
        Sou die niet zelver zien en horen?
        De heydnen zijn niet vrij van straf
        Die noch met blindheid zijn bevaen,
        Hoe zoudt gij dan zijn hand ontgaan
        Dien hij zijn wil te kennen gaf?
      
      
        God kent den mens en zijn gedachten
        En weet, dat al wat zij betrachten
        Is niet als ijdelheid en wind;
        Wel saeligh is de man, o Heer,
        Die bij u komt om les en leer
        En in uw wet zijn tuchting vind.
      
      
        Om met geduld te kunnen dragen
        Het zware kruis ter droever dagen
        Tot dat er komt een beter tijd,
        Wanneer de goddeloose raakt
        In kuilen, die hij had gemaakt:
        Een tijd, die leed en lijden slijt
      
      
        Want God en laat ze niet verloren
        Die hij ten erve heeft gekooren,
        Dies zal den vromen recht gezien,
        Zo dat hij weer begunstight werd,
        Van al wie oprecht zijn in het hert,
        Als zij zijn onschuld blinken zien.
      
      
        Op wien had ik mij te verlaten
        Om tegen die de vroomheid haten
        Een onbeschroomde borst te bien?
        Och! had mij God niet bij gestaan
        En mijne sak genomen aan
        Men had mij al in het graf gezien.
      
      
        Ik riep tot God, en hij verhoorde;
        Ik struykeld’ en hij onderschoorde:
        Wanneer ik vond mijn ziel ontrust
        Vertrooste hij mijn week gemoed
        En heeft mij met zijn woord gevoed,
        En gaf mij nieuwe levens lust.
      
      
        Souw dan bij God ooit zijn geleden
        Een richter-bank, daar tegen reden
        Het recht der vromen werd verkromt,
        Daar men onnozel bloed vergiet,
        Daar men de deugd verwezen ziet
        En den onschuldigen gedomt?
      
      
        Dus sprak ik: en hij heeft bewezen
        Dat hij mijn toevlucht wilde wezen,
        Mijn burg, mijn rots, mijn toeverlaat,
        Die’t punt van het onrechtvaardig zweerd
        Wel tegen zijnen meester keert,
        En met zijn eigen roede slaat.
      
    
  