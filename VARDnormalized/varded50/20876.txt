
    
      
        HOort Herders, hoort, waar loopt Gij heen zo ras?
        Houdt op, houdt op uwe ombetoomden pas.
        Zegt wat dat beduid // het lachend' zoet geluid
        Van uwe held're stem // Sa na Bethlehem?
        Van uwe held're stem, die w' horen,
        Voldoet toch hier in onze oren.
      
      
        Wat vreemde Maar doet lopen u zo dree?
        Wat is het dat u verlaten doet u vee?
        Wie zal nemen acht // wie zal houden wacht
        In dit koude weer // op uwe schaepjens teer?
        In dit koude weer, eylacy!
        Maakt ons deelachtig deze graty.
      
      
        Hoort vrinden, hoort, den Engel heeft gezeid
        Aan ons op het veld, dit aangenaam bescheid,
        Dat den grootsten Heer ,, is gekomen neer,
        En ons is gena'ert // op des drouve Aerd',
        Dat ons is gena'ert waarachtig
        Messias, onzen God almachtig.
      
      
        Een wonder licht verscheen ons in de lucht;
        Daar wierdt gehoord der Eng'len zoet gerucht,
        Met een grote vreugd // wierdt ons hert verheugt,
        Als ons is ter oor // van der Eng'len Choor,
        Als ons is ter oor gekomen,
        Messias wordt op de aerd' vernomen.
      
      
        Spoed uwe gang, sa haastig op de been,
        Wilt ook met ons na Bethlehem gaan treen;
        Want daar is te zien // die ons komt verblien,
        Die ter zaligheid // onze zielen leit;
        Die onze zaligheid zal wezen,
        Die ons van zonden komt genezen.
      
      
        Ziet hier de plaats, daar is gebaard den Heer,
        Daar is dien Heer, die waard is alle eer;
        Laat ons binnen gaan // laat van stonden aan
        Ons met groot oodtmoed // vallen Hem te voet,
        Ons met groot oodtmoed Hem kussen,
        Die het vuyr der zonden uit komt blussen.
      
      
        Ach! wat is dit? het Kindtje leit op hooy,
        Het Kindtje leit in ene kribb' op strooy,
        het Kindtje rilt van kouw // het is vervult met rouw';
        Ziet hoe het is beducht // hoort hoe dat het zucht;
        Ziet, hoe zijn beducht zijn ogen,
        Ach! wie zal hebben gheen meedoogen?
      
      
        O groten God! hoe legt Gij dus verneert,
        Die grootlijcks wordt in des hemels hof geÃ«erd.
        Zoete kleine Kind // Gij ons dus bemint,
        Gij de eer veracht // Gij na armoed' tracht:
        Gij de eer veracht, en glory,
        O hier in stelt Gij uwe victory.
      
      
        Vaart wel, o Heer! vaart wel, o Schepper fier.
        Ontsteekt ons hert met uwer liefdens vier;
        Maakt onze ziel gezond, van haar diepe wond,
        Set ons aan u maal // in des hemels zaal
        Set ons aan u maal, o Voeder,
        Die nu geworden zijt onze broeder.
      
    
  