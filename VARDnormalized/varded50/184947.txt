
    
      
        DE Zon heeft ons berooft
        Van haar vergulde hoofd;
        Den arrebeydt moet ik staken,
        De slaap komt mijn genaken;
        Maar eerst zo moet ik loven
        Den Here van hier boven.
      
      
        Christus gij ons licht,
        Ons leven ons gezicht;
        Al gaat de Zon verdwijnen,
        Gij houdt niet op van schijnen:
        Wilt gij maar bij ons blijven,
        Zo zullen wij beklijven.
      
      
        De slaap is doodes schijn:
        Maar gij zijt doods fenijn,
        Die voor ons zijt gestorven,
        Het leven hebt verworven,
        Noch slaap, noch dood, kan schaden,
        Door kracht van dijn genade.
      
      
        Bewaard ons, sterke Held,
        Voor list en voor geweld;
        Voor schadelijcke dromen;
        Voor schrikken en voor schromen,
        Doet van ons boze zinnen,
        Dat zij ons niet verwinnen.
      
      
        Toont voorder uwe macht,
        Dat ons der zonde kracht
        het Gemoed niet komt bezwaren;
        Wilt ons, o Heer, bewaren,
        En goedelijck vergeven
        Het kwaad, door ons bedreven.
      
      
        Onze vrienden en ons bloed,
        Genadelijk behoed;
        Beschermt ook alle staten,
        Die zich op u verlaten:
        U aanschijn wil verblijden
        Al die hier zijn in lijden.
      
      
        Zo zal ik rust ontfaen,
        En zeker slapen gaan;
        Kom' ik te nacht te sterven,
        Het leven zal ik erven;
        Dat hoop ik Heer met lusten,
        Hier op zo ga ik rusten.
      
    
  