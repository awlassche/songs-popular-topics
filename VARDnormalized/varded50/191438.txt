
    
      
        LOoft God, mijn ziel, en wilt zijn eer verbreden,
        Wat in mij is prijs’ zijne heiligheden
        En doe zijn lof uit vollen monde gaan;
        Looft God, mijn ziel, en wacht u te vergeten
        Zijn gunst, die u zo ruim is toegemeeten,
        Gedenkt het goed dat hij u heeft gedaan.
      
      
        Want hij, de Heer in eeuwigheid gezegend,
        Is die u met bermhertigheyd bejegend
        En uit genae uw zwakheid heeft verschoont;
        Hij is die u de zonden heeft vergeven,
        Die u verlost en van de dood doet leven,
        Die u met gunst en medelijden kroont.
      
      
        Die uwen mond met alle goed verzadigd,
        Die op een nieuw uw jaren begenaedight
        Met jeugd, gelijk men in den Arent ziet.
        Rechtvaardig is de Heer in zijn gerichten:
        Geweld en list moet voor zijn vierschaar zwichten,
        Hij schaft hem recht dien ongelijk geschied.
      
      
        Hij heeft gewild aan Moyses openbaren
        Zijn wil en weg, en Israel verklaren
        Hoe groot dat hij in zijne werken was:
        De Heer is zacht, bermhertigh en genadig,
        De Heer is mild, goedgunstig en weldadig,
        Tot straffen traag, tot medelijden ras.
      
      
        Hij tucht ons wel, maer’t heeft een tijd van uyren:
        Zijns gramschaps vier is van geen eeuwig duyren,
        Maar eynd en maet is aan des Heren straf;
        Hij handelt niet met ons na onze zonden:
        Ons schuld is ruim, zijn tuchting ingebonden,
        Hij slaat ons niet na men hem reden gaf.
      
      
        Want over die hem minnen en hem vrezen
        Gaat zijne gunst zo wijd en hoog-geresen
        Als boven d’aerd des hogen Hemels draf;
        Zo verr’ het oost, daar zon en dag ontluiken,
        Is van het West, daar zon en dag gaan duiken,
        Zo ver doet hij de zonden van ons af.
      
      
        Gelijk zijns kinds een vader komt t’ontfermen
        Als het zich vergrijpt, zo wil zich God erbermen
        Des vromen mans en wie dat hem ontsiet:
        De deur zijns gunsts staat op voor die hem vrezen,
        Hij ken en weet ons maaksel en ons wezen,
        Dat wij zijn stof en weinig meer als niet.
      
      
        Wat is van ons, wat zijn der mensen dagen?
        Een wassend gras dat haast werd neer geslagen,
        Een bloem in het veld van heugelijcken schijn:
        Maar laat den tijd een weinig meer verspaeyen
        En over gras en bloem de winden waaien,
        Men weet haast niet waar zij gebleven zijn.
      
      
        Maar anders is het met de gunst des Heren,
        Die duyrt altijd voor alle die hem eren
        En gaat van ’teen op het ander nageslacht;
        Zijn liefde zal nooit over die verkouwen
        Die zijn verbond en zijn geboden houwen,
        En die zijn woord betrachten dag en nacht.
      
      
        God heeft zijn Troon ter Hemelen gestichtet,
        Hij voert de staf die’t al beheerscht en richtet,
        Zijn koninkrijk, zijn stoel, zijn kroon staat vast.
        Komt looft den Heer en wilt zijn eer vermelden
        Gij Engelen, gij sterke Hemel-helden,
        Die op zijn woord en zijn bevelen past
      
      
        Komt, looft den Heer gij zijne leger-scharen,
        Gezwinde boon, gewillige dienaren,
        Die ’tal verricht wat dat hem wel geviel.
        Looft, looft den Heer, gij werken zijner handen,
        Zo ver zijn rijk strekt over lui en landen;
        Looft God voor al mijn’ hoog-verplichte ziel.
      
    
  