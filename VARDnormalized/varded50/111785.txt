
    
      
        WAnneer de Winter neemt begin,
        Mijn Vriendin;
        Al wat het oge kan behagen;
        Al wat korts aardig stond op het veld,
        Legt door het verloop des tijds geveld,
        En door de Winter neergeslaegen.
      
      
        Kom Schone voegt u aan mijn zij,
        Weegt met mij,
        Hoe snel de Jaren vliegen henen:
        En duld niet dat uw Groene tijd,
        Dus langer vrugtloos henen glyd:
        Want Schoonheid is zoo haast verdwenen.
      
      
        Des neemd u Levens Zomer waar,
        Word een paar,
        Ziet Hemel, Aard, en al hun delen,
        Ziet Bomen, Bloemen, Kruiden aan,
        Al moet het dog door Min bestaan,
        het Wil alles Kussen, alles telen,
      
      
        Dan geeft den Hemel zoete lugt,
        Die het al bevrugt:
        Dit zijn dan uwe beste dagen.
        Als het Aardrijk zijne schoot ontsluyt,
        En trekt de geest ten wortel uit,
        Dan wil de Zomer vrugten dragen.
      
      
        Al het geen door Lugt en Water zwiert,
        Al het Gediert;
        Als het Vischje huppeld op zijn vinnen,
        En als de wilde Vogel zingt,
        Het woeste woud-gedierte springt,
        Dan noopt hun zoete lust tot minnen.
      
      
        Wel aan dan mijn Clorenia,
        Rekt het Ja,
        Niet tot den Winter van uw leven;
        Want zoo gij heden merken meugt,
        De Winter heeft nog Vrugt nog Vreugd,
        Als het Jawoord word te laat gegeven.
      
    
  