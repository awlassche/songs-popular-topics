
    
      
        ACh treurd nu vrij aan alle kant,
        Nu is het tijd van treuren,
        O Hemel doet ons nu bijstand,
        Sluit Vensters ende Deuren,
        Hier is een droefheid over groot,
        Want Konink William is Dood,
        De droefheid die zal geve,
        Dat gants Europa beve.
      
      
        Daar leyd nu onze Iosua,
        Een Held der Aller-helden,
        Die voor ons Vrijheid voor en na,
        Altijd zijn Leven stelden,
        O Groot verlies! o Protestant,
        Uw Scherm-heer voor het Geloof en Land,
        Die is uw elaas ontnome,
        O Droefheid om te schroome.
      
      
        Wat heeft hij niet al uit-gestaan,
        Te Water en te Lande,
        Als hij naar Engeland zou gaan,
        En weer na Hollands Strande,
        Wat was dog anders zijn begeer,
        Als om de Christelijke Leer,
        En Land en Steen te hoeden,
        Voor des Vijands wreedlik woeden.
      
      
        O Vorst! o Held, o Konink groot,
        Moest gij ons nu begeven,
        Daar wij zitten in zo een nood,
        God weet wat nu bedreven,
        Nog zal worden van de Vijand,
        Die al zijn kragt' heeft in-gespand,
        Om ons en andere Landen,
        Te Roven en te Branden.
      
      
        Geen wonder datme Weend en schreyd,
        het Is niet over te kome,
        Dat zo een trouwe Majesteit,
        De dood heeft weg genomen,
        O Mensche-moorder ziet gij niet,
        Wie dat gij uwe Pijl toe ziet,
        Maar schoon gij hem doet sneven,
        Hij zal weer Eeuwig leven.
      
      
        Hij zal nog groter Konink zijn,
        In den Hemel hier boven,
        Daar zal geen Dood, geen Hels-fenijn,
        Hem van het Leven beroven,
        Hij zal genieten daar tot loon,
        Geen Aardse, maar een Hemels-kroon,
        Voor al zijn trouwighede,
        Die hij over-al dede.
      
      
        Hij was naast God ons Scherm-heer,
        Ons Prins en Engelands Konink,
        Hij rijsde altoos heen en weer,
        Hiel hier en gunst zijn Woonink,
        Nu missen wij hem alle bij,
        Ach! wat geeft dat een naar geschrei,
        Bij ons en Engelande,
        Om zo een dierbaar pande.
      
      
        Ach wat is dit een zwaare slag,
        Al voor de Protestante,
        Men hoord een droevig naar geklag,
        Van haar aan alle kante,
        Daar zijn der die over dien Held,
        Van Traanen schier hebben gesmeld,
        Dat zij haar Hooggeboren,
        Zo droef hebben verloren.
      
      
        Hoe heeft hij niet het Rooms-gebroed,
        In Engeland doen wijken,
        Daar hij voor waagde Lijf en Bloed,
        En duyzende van blijken,
        Gaf hij ons door zijn dapperheid,
        Geen wonder dat zo word beschreyd,
        Zijn Dood op deze teyden,
        Wie weet wat men zal lijden.
      
      
        Nu is Konink en Koningin,
        Allebey bij den Here,
        Die Kerk en Land door trouwe Min,
        Zo heerlijk hiel in ere,
        o Dat me 'er nog een Spruit van had,
        Die Moeder en Vaders deugd bezat,
        Als die twee braven Helden,
        Men zoud het zo zwaar niet melden.
      
      
        Maar neen nu is d'Oranje-stam,
        Geheel en al gebroken,
        Die lieve Konink William,
        Sprak eer zijn Ogen loken,
        De hoge Lords, nog aldus aan,
        Om Holland trouw'lijk bij te staan,
        Indien de tijd haar naake,
        Om in d'Oorlog te raake.
      
      
        Doen vraagde hij zijn Doctors daar,
        Of zijn tijd niet snel korte,
        Och ja! zeiden zij al te gaar,
        Met Traanen die zij storte,
        O Lieve, lieve Majesteit,
        De Dood staat haast voor uw bereid,
        Wilt dog uw dierbaar Leven,
        Aan God nu over geven.
      
      
        Hier op genood hij het Avond-maal,
        En sprak met Woorden bange,
        O Heer is het dat gij mijn nu haal,
        Zo wil mijn Ziel ontfange,
        En zo ontfong hij dat nog blij,
        Maar geen drie Uuren leefden hij,
        Na dat hij het had gekregen,
        Heeft hij de Geest gegeven.
      
      
        Nu hebben zij de Prinsses Anna,
        Tot Koningin gekregen,
        Geeft Heer dat zij die wegen ga,
        Als haar Zuster verheven,
        Op dat des zwaar en droeve Slag,
        Door haar bestier het verzoete mag,
        Wilt dat o Heer dog geven,
        Op dat men in vreed' leven.
      
    
  