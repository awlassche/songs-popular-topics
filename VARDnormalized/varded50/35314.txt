
    
      
        KOmt hier mijn vrienden al, in het getal,
        Hoort wat ik u zingen zal,
        Het is van twaalf ambachten met vreugd,
        Die ik geleerd hebbe in mijn jeugd,
        Noch is' er niet een die deugd.
      
      
        Ik mande-maeckte sterk, in het perk,
        Laat ende vroeg op het werk,
        Dat was mijn eersten stijl hoort aan,
        Die 'k in mijn leven hebbe gedaan,
        Dat hebbe ik haast laten staan.
      
      
        'K gonck met een ketelaar, Korts daar naar,
        Den hamer die woog te zwaar,
        'K moest' kloppen daar den g'heelen dag,
        'K verblijd' als ik den avond zag,
        Dan ded' ik zeer mijn beklag.
      
      
        'K gonck leren weven flauw, g'heele gauw,
        Zo zat ik op mijn getouw,
        Klits, klets en stond mij niet meer aan,
        Ik hebbe den schietspoel laten staan,
        'K zijn op een ander gegaan.
      
      
        Het schoen-maken docht mij goed, met'er spoed
        'K gonck naaien g'heel wel gemoed,
        G'heel dagen trok ik dat het zweet
        Uit-brak, het was mij van herten leed,
        Den pek-draad ik haast bescheet.
      
      
        'K gonck smeden als een held, wel gesteld,
        'K moest' slaan al met geweld,
        De vonken vlogen daar zo snel,
        Op mijn kleeren en in mijn vel,
        'K meinde dat ik was in de hel.
      
      
        Daar naar een parmentier, uyt'er zwier,
        Ik kreeg een couragy schier,
        'K zat met mijn benen over kruis,
        Den meester ded' mij werken kuis,
        Ik zeide haast adieu spit-luis.
      
      
        'K gonck bij een metsenaer, straks van daar,
        Den mortel-bak woog te zwaar,
        Den mortel vloogh van mijn truweel,
        Jn mijn bak-huis den meesten-deel,
        Daar stond ik besuijstert g'heel.
      
      
        'K liep bij een timmer-baes, als een haas,
        Daar was ik een dag eilaas!
        'K moest' daar ook kloppen ende slaan,
        Des avonds mij met gereedschap laan,
        En daar med' naar huis toegaan.
      
      
        Dan leerd' ik maken net, als een zet,
        Pikken, degens en mosquet,
        Om te gaan naar den oorlog toe,
        Ik vrocht altijd 'k en weet niet hoe,
        Dan wierd' ik van werken moe.
      
      
        'K gonck leren schaillie-deck, met een trek,
        Elk schoerder met mij den gek,
        'K vryden een fier meysken oft twee,
        Daar af kwam niet als druk en wee,
        Dan ded' ik een reis op zee.
      
      
        'K gonck bedelen op het land, als een kwant,
        Met een groten stok in d'handt,
        Bij duizend luizen ende vloon,
        Kwamen mijn naakte vel beschroon,
        Zij wilden mijn lichaam don.
      
      
        Nu moet ik zingen gaan, wilt verstaan,
        Dat staat mij al beter aan,
        Al het profijt en groot gewin,
        Dat loopt mij ter kelen in,
        Dat gaat zo wel naar mijn zin.
      
    
  