
    
      
        O Josephe! Gods Moeders Bruidegom,
        Des werelds parel, en des Hemels Blom,
        Des werelds parel, en des He---mels Blom.
        Gij zijt van God verkoren // geboren,
        Tot voedstervader van Zijn lieven Soon,
        Tot voedstervader,
        Tot voedstervader van Zijn lieven Soon.
      
      
        Sint Josephe! O Man na Godes hart!
        O vromen Trooster in al onze smart,
        O vromen Trooster in al onze smart.
        Gij zijt enen vergaarder // bewaarder
        Van duizend deughden, die God in U vond,
        Van duizend deughden,
        Van duizend deughden, die God in U vond,
      
      
        Een getrouwe, en wijze Godes Knecht
        Zijt gij geweest in all' uws ziels-gevecht,
        Zijt gij geweest in all' uws ziels gevecht.
        Gij zijt een Man goetaerdigh // Rechtvaardig,
        Bij God Almachtig, (zo de Schrift getuigt)
        Bij God Almachtig,
        Bij God Almachtig, (zo de Schrift getuigt)
      
      
        Den Bewaarder van des Magets Suyverheyd,
        End' een Getuig van des Magets Eerbaarheid,
        End' een Getuig van des Magets Eerbaarheid
        Zijt Gij geweest voor dezen // (zo w' lezen)
        En haar Getrouwen Leydtsman over-al,
        En haar Getrouwen,
        En haar Getrouwen Leydtsman over-al.
      
      
        Gij geweest zijt diep in Oodtmoedigheyd,
        G' hebt uyt-geschenen in de Reinigheid,
        G' hebt uyt-geschenen in de Reinigheid.
        G' hebt veelderhande Zegen // verkregen,
        En grote Graty door uwe waarde Bruid,
        En grote Graty,
        En grote Graty door uwe waarde Bruid.
      
      
        G' hebt zeer vierigh in de Liefde Gods geweest,
        Gij zijt vervult geweest met de Heyl'gen Geest,
        Gij zijt vervult geweest met de Heyl'gen Geest.
        Gij bij God zijt zeer machtig // en krachtig
        Om te verwerven het geen ons nodig is,
        Om te verwerven,
        Om te verwerven het geen ons nodig is.
      
      
        Daarom buygh ik ter aarde ne'er mijn le'en;
        En ik verzoek, Josephe! uwe gebe'en,
        En ik verzoek, Josephe! uwe gebe'en.
        Hebt doch met mij meedoogen; // uwe ogen
        Slaat uit den Hemel op mijn arme ziel,
        Slaat uit den Hemel,
        Slaat uit den Hemel op mijn arme ziel.
      
      
        Wilt verkrijgen met uwe waarde Vrouw,
        Dat na dit leven ik uwe Soon aanschouw,
        Dat na dit leven ik uwe Soon aanschouw.
        Vaart wel, mijn wel-gezinde // beminde
        Patroon Josephe! 'k bidd' U, bidt voor mij,
        Patroon Josephe!
        Patroon Josephe! 'k bidd' U, bidt voor mij,
      
    
  