
    
      
        VVIlt nu veer van mij vluchten,
        Droefheid vol van torment.
        Druk klagen ende zuchten
        In mij neemt nu een ent.
        Laat vreugde nu regeren
        Mijn hert tot aller stond.
        Vreugd is al mijn begeren:
        Vreugd maakt mijn hert ghesont.
      
      
        Want die in schoonheid puere,
        Alleyn te boven gaat
        Al aardse creature,
        Mij troostelijk bij staat.
        Door hare conversati,
        En lieffelijck aanschijn,
        O edel vrouw vol graci,
        Gij zijt mijn Medecijn.
      
      
        Ik zal u niet begeven:
        Ik blief altijd getrouw.
        Gij zijn mijn troost, mijn leven,
        Op u is het dat ik bouw.
        Voor u wil ik vergieten
        Mijn bloed, zonder verdrag,
        En ook den dood genieten,
        Alst u behagen mag.
      
      
        Gelijk Perseus machtig,
        voor Andromedam schoon
        Versloeg het Monster krachtig,
        Om te ontvangen loon,
        Soe zal ik lief geprezen
        Wagen, mijn lijf en goed,
        Voor u bloem uytghelesen,
        Die mij verheughen doet.
      
      
        Pyramus nooit zo minde
        Thisbe de schoon kersouw.
        Noch Troylus zo besinde
        Presydam de edel vrouw,
        Als ik u e’el Princesse,
        Wiens gelijk ik nooit fant:
        Gij zijt mijn hertz fortresse,
        Mijn levens vreugd playsant.
      
      
        Door golven en Zee-baren.
        Door rotsen onverfaert
        Zal ik met Paris varen,
        Onder Venus regard,
        Om vreugde te be-erven,
        Van u Helena ziet,
        Iae liever wild’ ik sterven,
        Dan dat ik u verliet.
      
      
        Prinses ik moet nu scheiden,
        En zeggen goeden nacht,
        En laat u niet verleiden
        Van nyders onbedacht,
        Ik hoop dat God zal geven
        Dat wij met vreugde groot
        Eens tezamen zullen leven
        Getrouw, tot in den dood.
      
    
  