
    
      
        Mijn bang gezucht,
        Vervuld de lucht,
        (o! Schone-Vrou)
        Om dat gij vlucht
        Voor hem: die ducht,
        En is in rou:
        In rou, voor hem on-endig
        Des kanker het Rif verslind
        In-wendig:
        Ellendig,
        En schendig,
        Mijn hart zich vind
        Door u verblind:
        Behendig.
      
      
        Barst brakke-vloed,
        Mijn ziel vol-doet,
        Die angstig quijnd:
        Rold neer, en groet
        Mijn Waarde, zoet:
        Die vrolijk schijnt,
        Om dat-se dus hoord klagen
        Haar vijand: die haar mind:
        Wiens dagen
        (Vol plagen)
        
          Behagen
        
        Haar: die door het Kind
        Zijn hart ontsind
        Doet knagen.
      
      
        het Vocht mijns gehuil
        Maakt kladdig, vuil,
        Des Amstels-dijk:
        Zegt gij ik pruyl,
        Om dat ik schuil?
        Mijn Lief, het slijk
        Let mij, u na te sporen.
        Dies eer ik sterf, laat noch
        Te voren
        U oren
        Mij horen.
        Ei laat u doch
        (Zonder bedrog)
        Bekoren.
      
      
        Gebruikt gij het veer?
        Ach Nimphje, teer,
        Die mij ontroeyd,
        Na het Diemermeer.
        En laat mij zeer
        In Min geboeyd,
        Geboeyd, gekneld, gekneveld:
        Wat damp heeft dus u Slaaf
        Beneveld?
        Gij reveld,
        Gij preveld,
        Die, ik na-draaf
        Bij d'huysing braaf
        Gegeveld.
      
      
        Wat! ben ik wreed
        Om dat ik heet,
        Verkoeling zoek?
        het Pad daar gij treet
        Zal noch mijn zweet
        (Als tot een vloek)
        Vervullen, en mijn tranen,
        Gelijk het voortijds was:
        Na het wanen.
        Dees' vanen,
        Dees' lanen,
        Ia loof, en gras,
        Zal in die plas
        Zich banen.
      
      
        Ziet de Amstels-stroom,
        (Als met een toom)
        Bedwingt haar kracht:
        Geen schrik, geen schroom,
        Ik op haar bo√¥m,
        En oevers, wacht:
        Wiens trap-gekreukte bladen,
        Mij wijzen waar gij gaat:
        
          Beladen
        
        Met daden,
        Van kwaden
        Gerucht, gelaat:
        het Is dat gij haat
        Mijn raden.
      
      
        En (tot mijn val)
        Langs berg, en dal,
        En heuvels rend,
        En steyle-wal:
        Op-heden, zal
        Hier zijn mijn end:
        Ik voel mijn kracht bezwijken.
        Helaas! wiens, zal mijn dood
        Gelijken:
        Doen blijken
        het af-wijken
        Van u, die vlood,
        Om mij (in nood)
        Te kijken?
      
    
  