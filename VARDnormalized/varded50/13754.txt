
    
      
        VErheft u naar geluid,
        Barst droeve tranen uit,
        Mijn hert van droefheid sluit,
        Ach milde goden!
        Geeft dat ik eens de min
        Geniet, van mijn goddin,
        Of zal haar wreede zin
        Mijn droevig doden?
        Ei lief bedaard! en wilt mijn geven,
        Voor dit verdriet een vrolijk leven.
      
      
        Ik zweer mijn engel dan,
        Dat bij zo verr’ ik kan,
        Of worde mag u man,
        Gij zult bevinden,
        Dat nooit geen minnaar, trouw
        Betoonden aan zijn vrouw,
        ‘het Gheen ik betonen souw,
        Aan mijn beminde,
        Altijd met vlijt, en naerstigheden,
        Mijn willig hert aan u besteden.
      
      
        Maar zo mijn droef gheklach
        Op u niet winnen mag,
        Zo zal ik dag op dag
        Quijnende sterven,
        Of ziet mijn truerigh hert,
        Dat nu gepijnigd werd,
        Zal om u lief zo vert
        Wtlandigh zwerven,
        Dat niemand hoordt of weet zijn leven,
        Waar dat u slaaf zal zijn gebleven.
      
      
        En schoon of d’Opper-Heer,
        Gaf dat ik weder keer,
        Zo zal ik nimmermeer
        Zijn als voor dezen,
        Verandert van ghestalt,
        Gelijk een mens vervalt
        In haar minne staat, zo salt
        Dan met mijn wezen:
        Dan zult gij d’uytgeteerde leden
        Quynende na mijn graf zien treden.
      
      
        Zal dan mijn droeve pijn,
        Mijn dood u leven zijn?
        Zult gij u leed op mijn
        Onschuldig wrekken?
        Doet mijn vrij al de spijt,
        V slaaf lijdtsaemich lijt,
        Terwijl mijn droeve tijd
        Nu is verstrekken;
        Zo bid’ ik lief noch eens, u kakken
        En lipjes voor mijn dood te rakken.
      
    
  