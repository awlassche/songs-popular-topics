
    
      
        OP Zion, daar uw volk vergadert
        Daar singhtmen, Heer, u lof,
        Daar het u in diepen aandacht nadert
        En leit zijn schulden of.
        Gij luistert na de stem der vromen:
        Daarom zal ieder een
        Zich spoeyen om tot u te komen
        Met offer en gebeen.
      
      
        Wij hadden in voorleden stonden
        Een slimmen gang gegaan,
        Maar gij versoende de oude zonden
        En naemt ons weder aan.
        Wel dien, die gij hebt uitgelezen
        En kiest uit reine min
        Bij u te wonen, en te wezen
        Een van u huisgezin.
      
      
        Wij zullen ter gewijder Zalen
        Van uwen Tempel gaan,
        Daar zal dijn volheid nederdalen
        En ons van al versaen.
        Ons bidden zult gij daar verhoren,
        En uwe wonderdaen
        Doen klinken in eens yders oren
        Dat zij door het herte gaan.
      
      
        Gij zijt de God van alle zegen,
        Op wien al wat er leeft
        Hoe dichte bij, hoe ver gelegen,
        Zijn oog geslagen heeft.
        Gij vest de kliften en de duinen,
        En heuvlen en het geberght
        Dat met onsicchelijcke kruynen
        De hoge sterren terght.
      
      
        Gij slecht de Zee, die op de wolken
        Haar schuim en gramschap spout:
        Gij stilt het woeden van de volken
        En maakt haar dulheyd koud.
        Als gij u tekens komt vertonen
        En maakt uw macht bekent
        Doet gij verschrikken die daar wonen
        Aan des werelds uiterst endt.
      
      
        Gij doet al om u goedheid stralen
        het Zij dat de Zon vertrekt
        Of dat hij in de groene dalen
        Den dauw des mergens leckt.
        Wanneer de landen zomers braken
        En haar de zoete locht
        Doet na een zoeten regen hakken,
        Verleend gij groeysaem vocht.
      
      
        De graege landman, nu aenâ€™t saaien,
        Verwacht van uwe hand
        Dat hij een zware schoof zal maaien
        Van zijn gehaevent land:
        Gij onderhout met dauw en regen
        (Gegeven op haar pas)
        Den akker, die door uwen zegen
        Belooft een goed gewas.
      
      
        Den oegst raakt in: de wijn in kuipen,
        Het koren in den berg;
        Waar dat gij gaat, de bomen druipen
        Van smout en enkel merg;
        De hei der heuvelen en klingen
        Verneemt de vetheid mee,
        Waarom de blijde herders zingen
        En springen met haar vee.
      
      
        De velden krielen van de schapen
        Gelaen met fijne wol,
        Daar elk zijn voedsel weet te rapen
        En eet zich dik en vol.
        De tarw in het rijzen der valleyen
        Heeft aren groot en grof;
        het Is alles blij; geberght en weyen
        Verkonden Godes lof.
      
    
  