
    
      
        EEn Vorst die door zijn groot vermogen,
        Zijn Onderdaanen Wetten geeft,
        Daar elk ontzachelyk voor beeft,
        En zich op het nedrigst houd gebogen,
        Word hier in minder graad verbeeld,
        Daar Klaas den Kindermeester spelt.
      
      
        Zijn Troon, waarop hij zit te prijken,
        Is ene Krukstoel zonder mat,
        Daar Besje voor veel jaar op zat,
        En liet al zaftjes henen strijken,
        De damp, die het ingewand bekneld’,
        Als haar de buikloop had gekweld.
      
      
        Zijn Kroon, waar mee de Vorsten praalen,
        Is ene Muts van goede stof,
        Doch op den draad bijzonder grof,
        Die hij in Steê nog moet betaalen,
        Bij loome Goverd zonder ziel,
        Een Knipluis in het Spinnewiel.
      
      
        De Mantel, die zijn leen bekleden,
        Is ene Huisrok van Japan,
        Die Bestevaêr, den ouden man,
        Eer plag te hangen om zijn leden,
        Als hij door Jigt of Flerezyn,
        Te krimpen zat van felle pijn.
      
      
        Zijn Staf en Septer van vermogen,
        Is ene Plak van Eeken hout,
        Waarop hij als een Vorst vertrouwt,
        Om elk, op het wenken van zijne ogen,
        Zijn wil en wetten te gebiên,
        Die hij aêrs nooit gevierd zou zien.
      
      
        het Tapijt, waar mee zijn wanden praalen,
        Zijn Leien, vol van Cyfertal,
        En Borden. Ziet daar hebje het al,
        Dat zijne koningklyke zaalen
        Doet schitt’ren met een ed’len gloed,
        Die ruim het blinde oog voldoet.
      
    
  