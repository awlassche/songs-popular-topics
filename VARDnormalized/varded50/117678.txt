
    
      
        Wat is 'er groter Vreugd op Aard,
        Als gepaard,
        Met malkaar in vreugd te wezen,
        Daar twe zamen eens van zin,
        Vloeien uit een zuyv're Min:
        Dan hoeft men nergens voor te vrezen.
      
      
        Min ontsteekt een Hert vol gloed,
        En geeft moed
        Aan de bloodste van de Mensen,
        Jonk en Oud gevoeld de vlam,
        Die eerst van de Goden kwam;
        Wie zou dan de Min verwensen?
      
      
        Venus die ontfonkte Mars,
        Zelfs hoe bars,
        Hij moest voor de Liefde buigen,
        Zonder het zoete Venus-kind,
        Die de koelste Herten bind,
        Viel de Wereld gants in duygen.
      
      
        Waar is nu mijn Engelin,
        Die ik Min?
        Waar mag het poezele Meisje wezen?
        Die op Venus Ledikant
        Blussen zal mijn Minne-brand,
        Als de schoonste plag voor dezen.
      
      
        Ag daar komt dat Troetel-dier,
        het Oog vol Vier,
        'k Voel mijn koude Boezem blaken,
        Gij zult dezen Nagt gerust
        Smaken zoete Minne-lust,
        Als wij aan het strelen raken.
      
      
        Dartel-boeltje gaat te rust,
        Want mijn lust
        Werd geperst door groot verlangen:
        Gij zult mij als een piloot
        Haast zien varen in u Schoot,
        En daar volle Vreugd ontvangen.
      
    
  