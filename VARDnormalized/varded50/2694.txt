
    
      
        Mijn Zangster wierd belust
        Om van iet soets te zingen:
        Hoe zoet is het die gerust,
        Bij allerhande dingen,
        Heel onbekommerd leeft?
        Hij haat den vrekken wroeter
        Die duizend zorgen heeft:
        De trou-kus is noch soeter
        Noch soeter, noch soeter, noch soeter.
      
      
        het Is zoet, en wonder zoet
        Heel buiten dwang te leven,
        Men wordt dan, wat men doet,
        Belastert noch bekeven:
        Men vind, hoe dat men het maakt,
        Geen grimmigen ontmoeter:
        Maar, schoon dit zoet wel smaakt,
        De trou-kus smaakt noch zoeter,
        Noch zoeter, noch zoeter, noch zoeter.
      
      
        het Is zoet die, uit de zee
        Na dat hij het schip sach stranden,
        Noch, op een mast of rhee,
        Hoe wel half dood, mag landen:
        Zijn hart springt door die vreugd.
        Hij swijmt voor de eerste groeter:
        Maar, hoe dit zoet verheugd,
        De trou-kus smaakt noch zoeter,
        Noch zoeter, noch zoeter, noch zoeter.
      
      
        het Is zoet die, na de plaag,
        Getroost wordt met genaden.
        het Is zoet een holle maag,
        Na het vasten, te verzaden:
        De boonen zijn dan bout.
        Men kust zijn luste boeter.
        Schoon elk hier veel van houd.
        De trou-kus smaakt noch zoeter,
        Noch zoeter, noch zoeter, noch zoeter.
      
    
  