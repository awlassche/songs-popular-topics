
    
      
        Mijn Lief heeft twee bruin oogjes,
        Daar toe zeer Amoureus,
        Haar tantjes als yvooren,
        Zij wil na mij niet horen:
        Twee blancke borsjes appelrond,
        Die maakten mijn gezond.
      
      
        Zij heeft ook witte handjes,
        Daar toe een roden mond,
        En lieffelijck van spreken,
        Wat sou daar aan gebreken?
        En daar toe mooy van gang,
        Dat staat mij heel wel an.
      
      
        'sAvonds de klocke tien,
        Zo staan ik voor haar deur;
        Och vraag ik haar aandachtig,
        Antwoordt mijn woorden klachtig,
        En ik zeg dat ziet Monkeur,
        Hier is u Serviteur.
      
      
        Gefatsoeneert van leden,
        Ben ik zeer fraai ten toon,
        Waar soud' mijn aan ontbreken?
        Dat ik zo niet mag spreken,
        Komt hier eensjes voor de deur,
        Ik wacht hier met getreur.
      
      
        Moeder ik kom u vragen,
        Of ik u spreken mag?
        Ei lieve wilt het lijen,
        Hij komt mijn altijd vrijen,
        En het staat mijn ook heel wel an,
        het Zal noch zijn mijn Man.
      
      
        Wel dochter hoe zo stout?
        Maar vijftien jaren oud,
        En wilt daar niet af spreken,
        Gij doet mijn herte breken,
        Denkt niet eensjes aan de min,
        Zo doet gij u Moeders zin.
      
      
        Och Moeder ik en kan
        Niet leven zonder Man,
        Gij zult mij laten trouwen,
        Al soud' het mij berouwen:
        Moeder bedenkt het doch zeer wel,
        Het is een fraai gesel.
      
      
        Ik heb eens wezen wandelen,
        En des avonds zo laat:
        Ik nam het bij zijn hantje,
        En zei mijn lieve Iantje,
        Och ik ben nu alzo blij,
        Dat ik ben aan u zij.
      
      
        Dan zei hij mijn matresse,
        En dat alacadal,
        Ik zal u niet verlaten,
        Al gaan ik met u praten,
        Och lief nu ben ik zwaar met kind
        Slaat het niet in de wind.
      
      
        Al bent gij zwaar met kind,
        Weest daar niet in bedroeft,
        Mijn lief ik zal u trouwen,
        Laat het u niet berouwen,
        Ik zet mijn lijf en ziel te pand,
        Geeft mij uwe rechterhand.
      
      
        Adieu nu moet ik scheiden,
        het Is mij een grote pijn:
        De Heer wil u bewaren
        Tot dat wij tezamen paren;
        Adieu tot op een ander reis,
        Tot de tijd het weer vereis.
      
    
  