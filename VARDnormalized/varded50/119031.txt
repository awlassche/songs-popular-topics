
    
      
        ALs ik u lieve lipjes druk,
        o! Schone Philis, met mijn kusjes
        En tard de Go√¥n in hun geluk,
        Dan zwemt mijn ziel in dartele lusjes.
      
      
        Ach! wierd u hartje eens geraakt,
        Van Liefd', in het midden van die weelden,
        Door het zelve vuur het geen mij nu blaakt,
        Als ik u blanken boezem streelden.
      
      
        Dan zoud g' u, lieve Rozemond,
        Zo wreed, zo hard niet van mij keren,
        het Geen het Min-ziek hart zo teer doorwond,
        Maar wenszen dat vermaak te leren.
      
      
        Uw Schoonheid en ontlooken Jeugd,
        Uw Wangen, die zo lieflijk blozen,
        Verwekken lust en Minne-vreugd,
        Als Lelie-Melk en frisze Rozen.
      
      
        U Sneeuw-wit Halsje, rond en zagt,
        U Boezempje, zo mals in strelen,
        Is trots op zulk een schone vragt,
        Daar d'Adertjes zo lief door spelen.
      
      
        o! Ziel-voogdesje, al dat schoon
        Is van Natuur aan u geschonken,
        Voor een getrouwen Vriend tot loon,
        Niet, om bij Juffers mee te pronken.
      
    
  