
    
      
        O Vogels aanschouwt,
        Hoe ik zit benout,
        In het huisje vol van zugten,
        Die plagt mijn genugten
        Te scheppen in het Woud.
        O Jager vol boosheid,
        Die mij door u loosheid
        Hier gevangen houd:
        Wat zonden of wat kwaad
        Heb ik uw ooyt bedreven,
        Dat gij mij doet leven
        Hier schier desperaat.
        En als gij tot mijn spyd
        Uw nyt hebt geleid,
        Waar op ik kwam pikken,
        En bleef in u strikken,
        Zoo dat ik altijd
        Tot mijn droevig kruis,
        Mijn leven moet schikken
        In dit Vogelhuys.
      
      
        Adieu Liberteit,
        Want ik ben uw quyt.
        Adieu klaar Forteynen,
        Daar 'k plag te verschijnen
        Om in uwe vloed
        Mijn Bekje te spoelen
        Mijn Keeltje te koelen
        In uwe Waters zoet.
        Adieu Veld en Bos,
        Daar ik plag te zwieren
        En te tierelieren,
        Doen 'k was vrij en los:
        Maar het argste van al
        Is, dat ik nog zal
        Het graf moeten derven;
        Als ik kom te sterven:
        O Droevig ongeval!
        Want dan zal de Kat
        Mijn lichaam verwerven,
        Ach! wat spijt is dat.
      
      
        Tot troost in mijn pijn
        Als ik dood zal zijn,
        kom Vogels te zamen
        Met rouw na betamen
        Tot het Lijk van mijn;
        Komt treurige Uylen
        Uit uw donkere kuilen,
        Kraayen van des gelijk.
        En gij witte Zwaan
        Doet treurige klagten,
        Verandert uw Schagten,
        Neemt het Rouwkleed aan.
        En gij Pluymgediert,
        Dat nog daag'lyks zwierd,
        En huppelt nog springt niet,
        En fluit niet nog zingt niet,
        Maar u stemmen dus stiert,
        Dat ik door geschrei
        Veel dagen hoor klagen
        Om het Lijk van mij.
      
    
  