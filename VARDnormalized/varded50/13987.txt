
    
      
        Ik hoorde de Trompetten,
        En de Bazuine aan,
        Ik zal nu scherp letten,
        Wat 'er is op de baan,
        De wachters op den toren
        Tot Syon openbaar,
        Ziet men nu vreugd oorbooren
        Tot een zalig Nieuwe-jaar.
      
      
        Mij dunkt dat het zal wezen
        Over een Konincks Soon,
        Te Bethlehem geprezen,
        Daar die Profeten schoon,
        Lange zeiden te voren,
        Den tijd die was zeer naar,
        Die zal nu zijn geboren,
        Tot een zalig Nieuwe-jaar.
      
      
        Doen wij op het veld waren
        In den duisteren nacht,
        Zo kwam ons schier vervaren
        Een Engel wijs bedacht,
        Maar door zijn zoete reden
        Die hij dede aldaar,
        Vertrooste hij ons mede
        In dit zalig Nieuwe-jaar.
      
      
        Doen kwam tot des vreughts vermeren,
        Aldaar een groot getal
        Van Engelen des Heren,
        Die maakten blij geschal,
        En hebben daar gezongen,
        Den lofzang met malkaer,
        Met nieuw' Hemelse tongen,
        Van dit zalig Nieuwe-jaar.
      
      
        Doen lieten wij de schapen
        Blijven alleen op het veld,
        Niemand en dacht om slapen
        Zo was dat herte ontstelt
        Door die Hemelse vreugde,
        Doen wij reisden te gaar,
        Elk verlanghd' en verheugde
        In dit zalig Nieuwe-jaar.
      
      
        Zo haast als wij daar kwamen
        In de Stad Bethlehem,
        Den Herder wij vernamen,
        Die door zijn zoete stem
        Zijne schaepkens zal weiden,
        Aan die wateren klaar,
        Die wil ons al geleiden,
        Tot een zalig Nieuwe-jaar.
      
      
        Looft den Vader verheven
        Die ons uit liefden groot,
        Den Herder heeft gegeven,
        Dat levende Hemels Brood,
        Die wil ons alle laven
        Uit de Fonteine eerbaar,
        Met zijn Hemelse gaven,
        Voor een zalig Nieuwe-jaar.
      
    
  