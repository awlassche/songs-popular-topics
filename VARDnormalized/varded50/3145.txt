
    
      
        LEst zat ik op het Veld,
        En zag den Oever aan,
        En blaeuwe Stroompjes van het schelt,
        De Zon die was in het ondergaan,
        En bij de Noorder-bron
        Ik mijn droeve klacht begon.
      
      
        het Was een Zuyd'-ooste wind
        Die heb ik aen-gebeen
        Gelijk een slecht onnozel kind
        Als dat ze eer de Zon weer scheen
        Mijn minne-deuntjes wouw
        Brengen aan mijn schoon' Juffrouw.
      
      
        Die in haar droompjes leidt
        Bedompelt, en bedrukt,
        Van de overlang' af wesentheyt
        En treurend'lijcke vreughjes pluckt:
        Verlangend' uyr en dag
        Wenst het anders wezen magh'
      
      
        Ach! schoonste Dianin,
        Met lichaam, en met ziel,
        Met liefden, en getrouwe min
        Ik neder voor u Altaar kniel,
        En offer u mijn bloed
        Op de knaging' mijns gemoed.
      
      
        Dus zit ik op des Noord
        Aan het hangen van den Berg,
        En op dat gij mijn klachjes hoort
        Ik winden ende waters vergh,
        Als dat haar golfjens gaan
        Doen mijn Lief mijn klacht verstaan.
      
      
        Ach! wist mijn Engelin
        Hoe dat mijn jeudigh bloed
        Ik door de Min ontsteken vin,
        Gelijk een heete zwavel-vloed
        Van de hoge Bergen bruyst,
        Ook mijn bloed in de Aders pruyst
      
      
        En dat ik uyr en stond
        Zo lang mijn Adem gaat,
        U zweer: mijn liefd' en trou verbond:
        En zal altijd voor Dageraad
        In het hert u offer doen,
        Tot ons af-zijn vreugd zal voen.
      
    
  