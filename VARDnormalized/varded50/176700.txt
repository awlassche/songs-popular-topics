
    
      
        O Broeders laat ons met vrolijkheid,
        Verheughen en zijn verblijd,
        Laat ons tot strijden wezen bereid
        In dezer wereld wijt,
        Niet alleen tegens vlees end’ bloed,
        Maar tegen de werelds Rhegenten,
        Hierom Gods harnas aendoet.
      
      
        Als vrome Christene knechten,
        Stelt u hier in den strijd,
        Gewapend als de oprechten,
        Wilt nemen waar uwen tijd,
        Neemt dat geloof tot enen Schilt,
        Gods woord tot enen Zweerde,
        Tegen de vijanden wilt.
      
      
        Die hem aldus zet in de weer,
        Die zal verwinnen zeer wel,
        Al kwamen zijn vijanden noch zo zeer,
        Iae de Poorten al van der Hel,
        Wij zullen ze verslinden gelijk als Brood,
        Dat volk van deze Landen,
        Vreest niet al zijn ze groot.
      
      
        Schickt u, schikt u end’ maakt u voort
        Te gaan na ‘het beloofde land,
        Wilt dringen door de enge Poort,
        Den strijdt komt u te hand,
        Vier end’ water is u voor-ghestelt,
        Maar de Stad die is zeer schoon,
        Die neemt in met geweld
      
      
        En waart ons niet te voren gezeid,
        Wij mochten verwonderd zijn,
        Hoe God door zijne genadigheid
        Zijnen uit-verkoren zijn
        Beproefd als goud in een Forneys:
        Hierom zo laat ons afleggen
        En haten den rok des vleys
      
      
        Gedenkt o Broeders allegaar
        Op uwe beloften zeer schoon,
        En laat u hert niet zijn zo zwaar,
        Verliest niet uwe Kroon,
        Blijft in de weg des Heren vast,
        U Koning zal haast verschijnen,
        Ziet dat gij daar op past
      
      
        Des Heren dag zal komen aan,
        Als een Dief in der nacht,
        In welken de Hemelen zullen vergaan,
        Met geluid, ende groter kraght,
        D’Elementen zullen versmelten fier,
        De aarde en al haar werken
        Vergaan zal met den vier
      
      
        Als nu den dag snel als een strik,
        Zal komen op ‘het heel Aardrijk,
        Zeer snel in enen Ogenblik,
        Ziet Broeders alle gelijk,
        Hoe moesten wij als dan voor alle ding
        Geschikt zijn, na Petrus woorden,
        Met een goede wandeling.
      
      
        Hij zal zijn uitverkoren geslacht,
        Verstroyt hier ende daar,
        Bij een vergaren, hier wel op acht,
        Al met de Bazuinen voorwaar,
        Och welken vreugd is haar ontrent,
        Iae wat een Kroon der eren,
        Die Christum hier bekent.
      
      
        Gij Heiligen zingt looft den Heer,
        Ende zijnen naam hier prijst,
        Komt laat ons bidden en vallen neer,
        Hem alle deugd bewijst:
        Zijt ghetroost ende onversaagd,
        Gedenkt der groter liefden,
        Die Christus tot u draagt.
      
      
        O Prinse God aller Prinsen goed,
        O God getrouwe Heiland,
        U arme Schaepkens doch wel behoed,
        Bewaard ons in uwer hand,
        O God gij zijt alleen ons toeverzicht,
        Geeft ons een geest zeer vyerigh,
        Want gij zijt ons eeuwige licht.
      
    
  