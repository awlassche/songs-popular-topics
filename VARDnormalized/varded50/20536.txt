
    
      
        MEn leest van enen zeker Man,
        Een lozen Boef, een snood' Tyran;
        Vermaard door het boze leven.
        Die heeft eens in het woeste Wout,
        Daar hij hem best betrouwt,
        Tot rusten hem begeven
      
      
        Hij lag dicht aan een Muur en sliep,
        Doe docht hem dat een aldus riep;
        Op, op, en wilt weg lopen.
        Hij ging bevreesd terstond van daar;
        De Muur valt openbaar
        Zeer haastig in Steen-hopen.
      
      
        Hij sach den Muur daar vallen ne'er;
        Hier uit beslot hij dat den Heer
        Ging zorge voor hem dragen:
        Doen dachte dezen Mens Godloos,
        Al zijn mijn werken boos,
        God heeft aan mij behagen.
      
      
        Hier uit nam dezen snooden Guit
        (Door Satans list) een boos besluit,
        In boosheid voort te varen:
        En meende, dat nu God den Heer
        Voor onghelucken meer,
        Hem altijd soud' bewaren.
      
      
        Dus hij vrijmoedig vast hoereert;
        Bij het schuim der Boeven staegh verkeert;
        Gaat stelen, moorden, branden:
        Eerbare Jonge-dochters zendt,
        Tot dat hij noch in het endt
        Raakt in een Schout zijn handen.
      
      
        Hij wierdt met banden vast gheknelt,
        Zijn boosheid klaar in schrift gesteld;
        Zijn vonnis gaat men spreken,
        Dat men met heete Tangen stijf,
        Dit God-vergeten lijf,
        In stukken zoude breken.
      
      
        Dit strenghe vonnis hem bezwaard,
        Werd voor den Dood en Hel vervaard:
        Hij vindt gheen troost met allen;
        Zijn korte vreugd staat hem wel duur,
        En wenste dat dien Muur
        Was over hem gevallen.
      
      
        Doen heeft hij al te laat bedacht,
        Dat God dien dood acht veel te zacht
        Voor sulcken Godloos leven;
        Maar dat God door zijn wijs beleid
        Had' meerder straff' bereid,
        Om hem dien nu te geven.
      
      
        Als Gods goedheid den mens niet strekt
        Ten goede, maar tot kwaad verwekt,
        Zo zal Gods toorn uitbreken,
        Om aan dit Overspelig zaad,
        Misbruyckers zijns ghenaed',
        Rechtvaerdighlijck te wrekken.
      
    
  