
    
      
        Treurt nu Vechsche bedroefde reien,
        Weest treurig want u Nimf is dood,
        Die u aan den dans placht te leien,
        Daar sijt gij nu ras af ontvloot,
        Wilt u Altaren,
        In den rou bekleen,
        Hout haar uit varen,
        Met droevugh geween,
        Zij is gevaren heen.
      
      
        Zij is in den Troon bij de Goden,
        Daar is zij in d’eewige vreugd,
        ‘het Schijnt dat zij haar hebben ontboden,
        Door haar nooit verbeterde deugd,
        Zij is gevaren,
        Bij de opper Goon,
        Daar wij geern waren,
        In den hogen Troon,
        Den goeden tot een loon.
      
      
        Zij is weg, zij is nu verheven,
        Haar tot vreugd en ons tot verdriet,
        Want zij placht zoet bij ons te leven,
        Nu hebben wij haar bij zijn niet,
        Dit na bedenken,
        Doet ons groot hertseer,
        Het komt ons krenken,
        Met veel dingen meer,
        Maar zij zelfs komt niet weer.
      
      
        Komt laat ons doch haar uit-vaart vieren,
        Met uyt-gekemt ontvlochten haar,
        Laat ons haar Altaren versieren,
        Den dag houden van jaar tot jaar,
        Komt laat ons stoken,
        Gewijt Offer slacht,
        Wilt wierook roken,
        Met een droeve klacht,
        Gelijk men te doen placht.
      
    
  