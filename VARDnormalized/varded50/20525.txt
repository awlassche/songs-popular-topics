
    
      
        O Goeden God, o ! Here der Heirscharen,
        Hoe lang dus bang zult gij u volk bezwaren
        Met ramp op ramp, door uwen straf rechtvaardig:
        Och Heer ! ik ken het, wij zijn het wel dubbel waardig,
        En voelen noch genaedt,
        Zelfs in dit bitter kwaad,
        Van uwe vyer'ghe Roeden
        Die wij gevoelen staegh.
        Och ! laat ghenaed' de plaegh
        Van u gramschap verhoeden.
      
      
        Wij vallen, Heer, ootmoedig voor u voeten.
        Och ! tot u eer wilt meer en meer verzoeten
        Den droeven plaegh, die wij (eilaas) gevoelen.
        Laat Tranens-vloedt de hit uw's gramschaps koelen.
        Och ! houdt u strenghen hand
        Niet tegen ons gekant
        Om onze snooden zonden.
        Gun dit ons droef Gebedt,
        En voor u ogen zet
        Onze Heylandts reine wonden.
      
      
        Des Pestes vier door u gramschap ontsteken
        Verteerd u Volk.  Veel Kruyssen, Doodes teken,
        Wassen steeds aan.  Den Kranken deer'lijck klagen,
        En veel dan noch beschaemde wonden dragen,
        En zijn met pijn vervult,
        Pijn maakt haar ongeduld,
        Dus veel ontsinnigh tieren,
        Ja, razen zo verwoed
        Dat men haar houden moet
        Met dryen, en met vieren.
      
      
        Dit horen wij, en zien het met natte ogen,
        Maar boven al is onzen Ziel bewoghen
        Met al dien hoop, die haar niet wel bereiden,
        En troosteloos dus uit dees' Wereld scheiden.
        Veel zijn van deuchden bloodt,
        de een dag fris, de ander dood,
        En doen (zo het schijnt) gheen boeten.
        Gij stoot haar (als onwaard
        U gunst hier op der Aard)
        Met gramschap onder voeten.
      
      
        OCh ! dag aan dag ziet men veel Doden dragen:
        Die dien verliest, die hoort men treurig klagen:
        Och ! och ! bij een, en wil het meest niet blijven,
        Want hier en daar, wel twee, drie, vier en vijven,
        Ja ook zes, zeven, acht,
        Werd' uit een huis gebracht,
        Veel Huisgezinnen sterven.
        Ghenaed', genaed' , o Heer !
        Och ! laat tot uwer eer
        Ons uwe gunst verwerven.
      
      
        U reine Schaer die door u Geest steeds strijden
        Tegen de sond', die doet u hand ook lijden
        Dees' fellen Pest: Ja ook de grootst' ellenden:
        Doch u Goedheid doet dit ten goeden enden.
        Dees' krankheid, pijn, en nood,
        Ja zelfs de bitt're Dood,
        En kan haar Ziel niet krenken:
        Gij houdt haar al te waerd'
        Dat zij betre'en de Aerd',
        En wilt haar d'Hemel schenken.
      
      
        Geeft dat wij (Heer) staegh sterven mogen leren,
        Met ware boet nu leven tot u eren.
        Dit is het hooghst' daar wij gestaegh om smeken:
        Och ! geeft ons lust altijd daar van te spreken,
        Op dat wij met aandacht
        Op u komst' houden wacht,
        En vrolijk tegen treden,
        Roepen met vlijtigheid
        Komt, Heer, wij zijn bereid,
        Met u te gaan in vreden.
      
    
  