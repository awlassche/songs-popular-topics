
    
      
        HOe hoog is het menselijk verstand verheven,
        Wat krijgt Natuyr al takken aan haar kroon,
        Dat wond'ren zelfs staan onder haar geboôn,
        Het werd haar al als moeder toegeschreven;
      
      
        Schoon zij daar tegen spreekt: Maar hoe mag het wezen,
        Dat ieder een zo slegt de weg loopt mis,
        Ten zij, dat dit haar blintheyts reden is,
        Dat moeder min, als vader staat te vrezen.
      
      
        Het kwaad geweten slaapt, men wil Gods toren
        Niet duiden op zich zelf, of zijn geslaght,
        Daar God nochtans niet haastig gaat, maar sagt,
        Die het geen lang is verdiend noch dreygt te voren.
      
      
        De gantse Stad is ijverig en wakker:
        Maar met wat oog, dat elk de Ster aanziet,
        Hij en voldoet des Scheppers oogmerk niet,
        Het oog ziet wel, maar het geloof werd swacker,
      
      
        de een meet den op of ondergang, of roede,
        Een roe lang, die noch langer roeden dreygt:
        Maar geen die knie, of hoofd, of herte neigt,
        En kust Gods roe, noch vers geverft van bloede.
      
      
        de een zeid het geld den Koning met drie kronen,
        En het verdre Noord: de Koning roept het is vals,
        En schuyft die straf misschien op onzen hals:
        Maar God die dreygt, daar hij zijn boô komt tonen.
      
      
        het Is zeker dat hij eens zal komen wrekken,
        Hij wet zijn toorn, zij komt dan vroeg of spa,
        Menspreeckt vergeefs, als straf komt, om genae,
        En God zendt niet vergeefs een Hemel-teken.
      
      
        Dit jaar was vreemdt-noch borger-tong niet stom,
        Doe Duytslant weend', en dat de Kroon van Prage
        Voor Frederick te lastig viel te dragen,
        En al de Grenzen kraeckten om en om.
      
      
        Tot eindelijk het glas was ten eyndt gelopen,
        Van Gods geduld, het Land wiert wild en woest,
        De Steden onbewoond, en ieder moest
        Zijn zonden met de vlucht of dood bekopen.
      
      
        Wat boden wilt gij dan, dat God zal zenden,
        de een preeckt op stoel, en de ander in de lucht;
        Maar alle beyd' eilaas noch zonder vrucht!
        Elk hoopt voor zich geen kreunt gemeen' ellende.
      
      
        Zo zorg ik dan voor mij, en eis genade,
        Kom volgh mij na; want doet dit ieder een,
        Zo werd de plaag gekeerd van het gemeen,
        En niemand hoeft Gods toorn op zich te laden.
      
      
        Geen die weet Gods besluit tot noch verborgen,
        Noch welken weg zijn gramschap nemen zal,
        Waar vluchten wij dan heen na Bethlems stal
        Daar Jesus leit, die voor ons all' zal zorgen.
      
      
        Die ons bevrijden zal, ten minsten troosten;
        Laat deze Ster niet gaan uit ons gezicht,
        het Is zeker dat zij ons tot Christus licht,
        Gelijk zij deê den Wijzen uit het Oosten.
      
      
        Komt Koningen, en (zo 'er noch zijn) Wijzen;
        De weg en is niet zwaar en het Offer licht;
        Een sterk gebedt is van geen groot gewigt,
        En doet nochtans Gods toorn-schael opwaarts rijzen.
      
      
        Kom buigt u neer voor Godes Eengeboorne,
        Voor hem die het volk met ys're scepters slaat,
        Als het buiten het spoor van zijne wegen gaat,
        En kust den Soon, dat hij zich niet vertoorne.
      
      
        Dan zal men zien de vriend'lijckheyt des Heren,
        Die wel verheft zijn vaderlijke hand,
        Daar mee te straffen, het een of't ander land,
        Op dat daar door de andere zich bekeren.
      
      
        Dan zal het Oost alleen geen Wierook brengen;
        De Moor, den Arabier, den Indiaan,
        het Zij hij de Zon ziet op of onder gaan,
        Zal bij Gods kribb' zich met Gods volk vermengen.
      
      
        Want zijn genaed' en bindt zich niet aan het Noorden,
        Noch Zuyd, noch Oost, noch aan het warme West,
        Zijn goetheyts stoel rust niet in een gewest:
        Maar overschaduwt al des werelds orden.
      
    
  