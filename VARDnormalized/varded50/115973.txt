
    
      
        DE liefd' in God zoo hoog geprezen,
        Die moet van gantser herten wezen,
        Uit alle kragt, zin, en gemoed;
        Ons hert en mogen wij niet klieven,
        Om stuksgewijs God hier te lieven
        En des Werelds schoon-schijnende goed.
      
      
        Want des zijn strijdig met malkand'ren,
        Die de ene volgd verlaat den and'ren;
        Die Gode liefd de Wereld haat;
        Die des Werelds lust en goed verkiezen,
        Des Hemels heil en God verliezen:
        Van twee hier een te kiezen staat.
      
      
        God moet men boven al beminnen,
        Met gants overgegeven zinnen,
        Die niet haar zelfs en leven meer.
        Daar des Werelds liefd en lust nog bloeien,
        Daar kan des Vaaders liefd iet groeien,
        Want elk is een verscheiden Heer.
      
      
        Wie iet verkiest hier op der aarde,
        het Welk boven God hij houd in waarden,
        Die kan niet wezen Christus vriend.
        Lust, leven, vrienden moet men haaten,
        En alles willig hier verlaaten,
        Als God daar mede is gediend.
      
      
        Zijn ouders mag, jaa moet men eren:
        Dog niet, boven de wil des Heren,
        God moet de liefste zijn altoos,
        Nog om ons zelfs, nog om ons ouders,
        Mag Christus jok van onze schouders
        Geschooven worden agteloos.
      
      
        Die, om een ander te behaagen,
        Zig tegen des Heren wille draagen,
        Die tonen ook, dat zij nog wat
        Boven God, lieven en begeren,
        Die tonen ook dat zij ontberen
        Der liefden kostelijken schat.
      
      
        God die heeft, veel geboo'n, en wetten,
        Een zeker maate willen zetten,
        God somtijds met een deel genoegd,
        Hij eist niet al-tijd all' ons goeden:
        Maar hij begeerd, dat ons gemoeden
        Hem gantzlijk werden toe-gevoegd.
      
    
  