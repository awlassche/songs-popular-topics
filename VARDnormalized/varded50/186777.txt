
    
      
        Here, wil mijn bede horen,
        Mijn geschrei kom tot uw oren,
        Berg mij doch uw aanschijn niet,
        Op den dag van mijn verdriet.
        Neig uw ore tot mijn klaagen,
        In mijn ziels benaauwde daagen,
        Als ik roep, wil haast uw wenden,
        En mij hulp, ter antwoord, zenden.
      
      
        Want mijn daagen gingen henen,
        Als onnutten rook verdwenen.
        Mijn gebeend is uitgebrandt,
        Als een haard, van langer hand.
        het Harde leit mij neergeslaagen,
        En, als gras, verdord van plaagen,
        Zoo dat ik het daagliks eten
        Van mijn brood al heb vergeten.
      
      
        Van de stemme mijner klagte,
        En mijn zuchten, ook bij nachte,
        Kleeft mijn vlees, en been aan een,
        En ik schyn maar vel, en been.
        Ik ben, om mijn enig kwijnen,
        Als een roerdomp der woestijnen,
        Als een steenuil, die met huilen,
        In een wildernis, blijft schuilen.
      
      
        Ik vergaa van troostloos waaken,
        Als een mussche, die op daaken,
        Van syn weerga afgescheurt,
        Eenzaam zit, en zich vertreurt.
        Immers moet ik, alle daagen,
        Mijnes vijands smaad verdraagen,
        Ieder raaskop is mij tegen,
        Zweert hij ooit, ik ben de zegen.
      
      
        Want ik eet, in stof gezeten,
        As, als brood, of ander eten,
        En vermeng mijn drank doorgaans,
        Als ik drink, met veel getraans,
        Wijl uw aansigt, heet ontsteken,
        Zich zo streng aan mij blijft wreken,
        Want gij, die mij had verheven,
        Wierpt mij om, en lietme sneven.
      
      
        Mijne daagen gaan bezwijken,
        Als een schaduw in haar wijken.
        Ik verdor, als hooigewas
        Van gesneden soomergras.
        Maar gij zult, in eeuwigheeden,
        Uwen zetel, Heer, bekleden,
        Uwen naam blijft in gedachten,
        Van geslachten, tot geslachten.
      
      
        Staa doch op, om u t'ontfermen,
        Neem weer Zion in uw ermen,
        Want het is tijd, om nu voortaan
        Haar genaadig bij te staan,
        Naa zo velerhande kwelling,
        Want de tijd, tot haar herstelling,
        Eer bestemd, en voorgenomen,
        Is ten laatsten eens gekomen.
      
      
        Want de steenhoop van haar wallen
        Geeft uw knechts een welgevallen,
        Tot herbouwing van uw huis,
        Elk heeft deernis met haar gruis.
        Daar zal menig heiden wezen,
        Die des Heren naam zal vrezen,
        Alle koningen der aarde
        Houden dan uw eer in waarde;
      
      
        Als de Here Zions muuren
        Opgebouwd heeft, om te duuren,
        En hij klaarder, dan voorheen,
        In syn heerlikheit verscheen,
        Naa hij, op de noodgebeeden
        Van een hoop, als hei, vertreden,
        Weder omsag, uit genaade,
        En hun bidden niet versmaadde.
      
      
        Laat dat heil, dan ons gegeven,
        Breed, en net, zijn opgeschreven,
        Op dat, bij het naageslacht,
        Aan die weldaad blyf gedacht,
        En het volk, dat, lang na dezen.
        Ook eens zal geschaapen wezen,
        Gods beschikking love, pryse,
        En den Here dank bewyse.
      
      
        Want de Heer keek dan verbeeden,
        Uit syn hoge heiligheden,
        Van den hemel nederwaart,
        En zag zelve toe op aard,
        Om het gezucht van lang verloren,
        En gevangen volk te horen,
        Om elk kind des doods te vinden,
        En van boei, en band t'ontbinden.
      
      
        Op dat elk, in des Heren naame,
        In nieuw Zion zich versaame,
        En syn lof, met zang, en spel,
        In Jerusalem vertel,
        Als de volken aller wijken,
        En de verdste kooningryken,
        Daar te saam, bij Jakobs schaaren,
        Tot des Heren dienst, vergaaren.
      
      
        Maar hij sloegme reeds op wegen,
        Dat mijn krachten neederseegen,
        Hij verkortte mijnen dag,
        Daarom zeg ik, met geklag,
        Neem, in het midden mijner daagen,
        Mij, mijn God, niet weg, door plaagen,
        Want uw jaaren hebben krachten,
        Van geslachten tot geslachten.
      
      
        Gij, voor alle tijd, en stonden,
        Laagt voorheen des werelds gronden,
        Ook is al het hemels perk
        Uwer handen eigen werk.
        Doch die werken zijn vergaande,
        Maar, o Here, gij blijft staande,
        Al dat werk schijnt stand te houden,
        Maar het zal, als een kleed, verouden.
      
      
        Gij zult dat gans anders maaken,
        En, als een gewaad van laaken,
        Dat veroud is, doen vergaan,
        En het zal verandert staan.
        Maar gij zijt gelijk voor dezen,
        En zult steeds dezelve wezen,
        Want uw jaaren zijn onendig,
        En uw ryksstoel is bestendig.
      
      
        Alle spruiten der oprechten,
        Kinders van uw vrome knechten.
        Zullen wonen, met hun zaad,
        In een vastherstelden staat.
        Jaa hun heilig zaad zal bloeien,
        En, bevestigt, heerlik groeien,
        Om, in eeuwigheit verheven,
        Voor uw aangesigt, te leven.
      
    
  