
    
      
        Doen ik daar over kwam, Ja kwam,
        Doe kraeiden al de Hanen,
        - Van snel, rebel en rompompom -
        Den dageraad ik vernam.
      
      
        Ik klopte voor mijn Liefjes deur, Ja deur,
        Het deurtje was gesloten,
        - Van snel, rebel en rompompom –
        De wervel   was 'er veur.
      
      
        Ik zei: ‘Schoon Lief laat in, ja in’,
        En laat het u erbarmen
        - Van snel, rebel en rompompom -
        Dat ik hier buiten bin.’
      
      
        Daar waren zusters drie, ja drie,
        En het alderjongste zusterken
        - Van snel, rebel en rompompom -
        Ontving den Landsknegt vrij.
      
      
        Zij nam hem in haar arm, ja arm,
        Het scheen zijn Hert ten Hemel voer,
        - Van snel, rebel en rompompom -
        Wij maakten geen alarm.
      
      
        Zij dekten hem met Stro, ja Stro,
        En hij zwoer daar een Eet
        - Van snel, rebel en rompompom -
        Nooit sliep hij meer alzo.
      
      
        'k Vond mij bij haar alleen, ja leen,
        De snode Hoeren alle drie,
        - Van snel, rebel en rompompom -
        Van de drie en deugd 'er geen.
      
      
        Men leide mij op een bank, ja bank,
        En ik en kon niet gerusten,
        - Van snel, rebel en rompompom -
        Den tijd viel mij te lank.
      
      
        Daar zat een Hoer en span, ja, span,
        Met enen Zilvere Spilletjen
        - Van snel, rebel en rompompom -
        Daar was geen wervel an.
      
      
        Hoe ziet de Hoer op mij, ja mij,
        Zij meent dat ik geen geld en heb,
        - Van snel, rebel, en rompompom -
        Ik heb het zoo wel als zij.
      
      
        De meid die veegden het huis, ja huis,
        Raad wat zij in haar bezem vond,
        - Van snel, rebel en rompompom -
        Een Penning met een kruis.
      
      
        Doen ik mijn Geld was kwijt, ja kwijt,
        Maakten zij den verloren Soon
        - Van snel, rebel en rompompom -
        Tot schimp en grote spijt:
      
      
        Zij smeten mij het venster uit, ja uit.
        Had ik 'er doe niet wel geweest,
        - Van snel, rebel en rompompom -
        Om drie groot en een duit.
      
      
        Prins, of gij mee zoo voer, ja voer,
        En datje ook zoo raakten pal,
        - Van snel, rebel en rompompom -
        Klaget dan niet jou Moer.
      
    
  