
    
      
        OCh, dat mijn hart en tong,
        O Heer op dezen dag
        Tot uwen lof ontsprongh!
        Geeft mij nu dat ik mag
        Loven na uwen wil, een deughdelijcke Maagd,
        Die u, die u, die u
        Zeer oprecht heeft behaagt.
      
      
        Emerens is haar Naam,
        Tot Romen voort-ghebracht;
        Venhuysen hare Faam,
        Eer, ende Feest groot acht.
        Patroners van haar Kerk, verkoren is aldaar,
        Laat ons, laat ons, laat ons
        Zingen de lof van haar.
      
      
        Sint Agniet in haar Ieught,
        Een Maget zeer vermaard,
        Genegen tot de deugd,
        Met ijver heeft gebaard
        In Emerentiaen, kennis van Gods Geloof:
        s' Hoort toe, s' hoort toe, des hoort toe
        Zij was bij haar niet doof.
      
      
        Bij Agniet lang te zijn,
        Aan haar niet is gegunt
        Want zij haast raakt in pijn,
        En dood betaalt naar munt
        Door hare pijn, en dood, gheraeckt tot des Hemels Troon
        Want zij, want zij, want zij
        Waardig was sulcken loon.
      
      
        Haar Lichaam raakt in het gracht,
        Veel Mensen daar bij zijn;
        En daar wordt bij gewacht.
        De oorsaeck nu komt van pijn:
        De Boeven kwamen aan, en dat met groot geweld,
        Zeer boos, zeer boos, zeer boos
        En heftig zeer ontstelt.
      
      
        het Volk bidt bij Agniets gracht.
        Aanziet nu wie is trouw!
        Emerens spreekt met kracht,
        Zo dat het scheen geen Vrouw,
        Maar als een kloecken held, die gewapend is zeer,
        Hoort nu, hoort nu, hoort nu
        Zij spreekt en niemand meer.
      
      
        Ach! Mensen heel godloos,
        Gij plaeght de Christ'nen zeer
        Met stenen wreed en boos.
        Beroovers van Gods eer,
        Gij kwetst, gij wond, ja dood, die dienen haren God,
        Houdt op, houdt op, houdt op
        Of d'Hel zal zijn uwe lot.
      
      
        Haar Lichaam jong en teer,
        Ontvangt geen hagel-buil;
        Maar stenen tot Gods eer,
        Van Mensen wreed en vuil.
        Zij als een Stephanus, ontvangt de stenen groot,
        Dit was, dit was, dit was
        Haar glorieuse dood.
      
      
        Tiberius in zijn tijd,
        Heeft gezien een sterk glas,
        Niet breekt, waar mee men smijt.
        Emerens ook zo was,
        Al was zij jong en teer, als glas stenen niet acht,
        Want haar, want haar, want haar
        Jezus versterkt met kracht.
      
      
        Door de Ouders van Agniet,
        Haar Lichaam d'aerden heeft;
        Maar doch haar ziel geniet,
        Dat zij nu eeuwig leeft:
        Ontvangt twee Kronen schoon, in des Hemelse Troon,
        Van wie? van wie? van wie?
        Van Jezus Davids Soon.
      
      
        Hoort noch Gods werken groot
        Den Heer nu wordt verstoort;
        Vele slaat hij ter dood,
        Die haar hadden vermoordt:
        Op dezen het dondert, en de aarde scheurt en beeft.
        Haat niet, haat niet, haat niet
        Die wel en deugdig leeft.
      
      
        Venhuysers uwe Geest
        Bevrijd van alle zond,
        Viert altijd hare Feest,
        Volgt hare deughd' terstond.
        Vraagt gij wat zal ik doen, om haar te volgen na,
        Hoort toe, hoort toe, hoort toe,
        Ik zal het u leren dra.
      
      
        Qua Mensen met haar schout,
        Voor het Geloof strijdt, en lijdt;
        Waarheid spreekt en behoudt,
        Zonden verfoeyt en mijdt:
        Volgt voorts haar leven na, gelijk het u betaamt,
        Dan zo, dan zo, dan zo,
        Gij zult niet staan beschaemt.
      
      
        Geeft Iesu, waerden Heer,
        Aan allen hier vergaard:
        Dat wij om geld noch eer,
        Om Stenen ofte Swaerdt,
        Verlaten het Rooms Geloof, en dat men het wel beleeft
        Niet een, niet een, niet een
        Zonder dat d'Hemel heeft.
      
      
        Iesu! die alles geeft,
        O Iesu, godes Soon
        Iesu, die alles heeft,
        Geeft ons, u Hemels Troon:
        Alwaar blijdschap zal zijn, die duren zal altijd,
        Maakt ons, maakt ons, maakt ons
        Hier door eeuwig verblijd.
      
    
  