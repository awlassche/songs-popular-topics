
    
      
        HOe zalig is een mensenkind,
        Dat sterkheid in den HEERE vindt;
        En op syn' Macht sig kan verlaaten:
        Wat noden, en wat swaarigheên
        Hem treffen mogen, hier beneên,
        Hij vindt sig still, in GOD gelaaten.
        De HEERE weet, wat best behoort;
        De Ziel verlaat sig op Syn woord.
      
      
        Het is waar, de vromen moeten gaan,
        Ook somtijds op ene enge baan;
        Daar zijn ook nog wel donk're dalen,
        Waar in men weinig uitzicht heeft;
        En daar het natuurgestel voor beeft;
        Daar men geen vrije lucht kan halen;
        Maar bij den HEER is raad, en daad:
        Hij helpt weer in den dageraad.
      
      
        Zij vinden, dat die diepe stee',
        Dog somtijds heeft een in'nge vree',
        Zo men maar op den grond wil komen;
        En wagten, tot een waterval
        Dat dorr', en akelige dal,
        Doorvloeien zal met sagte stromen:
        En dit zal komen dan, wanneer
        De Ziel blijft kleven aan den HEER!
      
      
        De HEERE doch is een FONTEIN,
        Voor zijnen kind'ren in het gemein:
        Des syn ze nimmer gants verlaten:
        Ene ziele, die dit regt bedenkt,
        Wordt nooit geheel en al gekrenkt,
        Het geen and'ren schaadt, kan haar zelf baaten,
        Ze voelt, als het ware, geen gemis,
        Om dat de Here met haar is!
      
      
        Ook gaat zij immer voort, en voort;
        Tot dat s' eens eind'lyk, voor de poort
        Van het Hemels Zion zal genaken,
        Die Stad! die overschoone Stad!
        Die gene weerga ooyt en hadd',
        Daar zal ze dan ook binnen raken;
        Die Poorte zal eens open staan,
        Haar HOOFD, en HEER, is voorgegaen.
      
      
        Daar zal dan ook die gantse schaar,
        Die hier mogt schuilen bij het Altaar,
        Die vrygekochten! voor God blinken,
        Als Sterren in hunn' VADERS Rik!
        Den Here JESUS zelf gelijk!
        En in verwondering weg zinken!
        O weergaloose Erfenis,
        Die eeuwig in den Hemel is!
      
    
  