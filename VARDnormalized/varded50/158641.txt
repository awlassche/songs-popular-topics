
    
      
        Gij Zeeusen slijper, Baas en knecht,
        Wij danken jouw van als,
        Al schijnje vrij wat slecht en recht,
        Nochtans zo benje vals:
        Want ziet des moye Vrouwe-lui
        Die roepent als een klacht!
        Of isset maar een wijve bui?
        Als waarheid wordt veracht.
      
      
        Ei lieve zegt ons nu terstond
        Wat jou somwijlen schort?
        En waarom strijkje met de mond
        Terwijlje douwd' en hort?
        Hoe kunnen wij dijn re'en verstaan
        Wanneer je met ons lacht:
        Ten is niet altewel gedaan
        Als waarheid wordt veracht.
      
      
        Al roepje somtijds leuter-key,
        En plompen bottemuyl:
        Wij zeggen dat des allebey
        Te gaar zijn even vuil:
        Wat batet of men wijsheid wil
        Daar geen verstand vernacht:
        Men hoorde niet te zwijgen stil
        Als waarheid wordt veracht.
      
      
        Doch of gij luiheid niet en prijst
        Wanneerje neerstigh slijpt,
        En datje tegendeel bewijst
        Terwijlje staegh begrijpt"
        Zo blijftmen jou noch lijdig bij
        Waarom doch zo gejacht?
        Is het kwaad? of isset koddery
        Als waarheid wordt veracht.
      
      
        Gedenkt al benje niet begoet
        Dat iemand jou versmaad?
        Die rijk en vroom is van gemoet
        Beleeft den besten staat:
        Och waar een ieder zit gerust
        Daar is men vol van macht:
        Het lijckt een grote tegenlust
        Als waarheid wordt veracht.
      
      
        Hoe valt jou dat zo schielijk in
        Van overscheerdery?
        Te veel gezeid,  maakt veel onmin,
        Wie kent begeerdery?
        Waar kanmen iemand pikken uit
        Die niet en is verdacht
        Het schijnt een greepje van een guit
        Als waarheid wordt veracht.
      
      
        Wel aan dan aller mensen vriend,
        Het is genoeg gesweet:
        Al hebt gij ons om loon gediend,
        Het geld is wel besteet:
        Ziet! wij en hebben wijn noch bier
        het Is hier vergeefs gewacht:
        Wij zien, het is een qua manier
        Als waarheid wordt veracht.
      
      
        Vaart wel: gij oversloofden Zeeuw,
        Wij staan al op de ganck:
        Gij zingt veel beter als een spreeu
        Met uwen Slypers-sanck:
        Ei! roept niet meer van man, noch meid,
        Gaat rust, en slaapt wat zacht,
        Wij kennen vrij wel onderscheid
        Of waarheid wordt veracht.
      
    
  