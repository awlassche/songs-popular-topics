
    
      
        De winter is voorbij gestreken,
        De Zomer die staat voor de deur,
        Die ons zo lieffelick komt queecken
        Met Bloemtjes alzo zoet van geur;
        De warme dagen,
        Lief, die komen aan,
        Komt laat ons jagen
        Daar de bloemtjes staan
        Die cierlyck open gaan.
      
      
        De Mei die toont zijn beste dagen
        Van Bloemen, Kruiden en van Gras,
        Hij doet uit lopen de groene bladen
        Van al ‘het lieffelik Boom-gewas
        Waar op het diertje
        Met een zoete taal
        Zingt tiere liertje -
        Maar de Nachtegaal
        Versierd het altemaal.
      
      
        In ‘het veld daar hoort men de leeuw’rik zingen,
        Al quelende vliegt hij na de lucht;
        In het Duin daar ziet men de Knijntjes springen,
        Zij leven daar in zoet genucht;
        Het mosse-prytje
        Roept staag: ‘dief, dief, dief’;
        Het Honing beytje
        Heeft de bloempjes lief,
        Zij staan tot zijn gerief.
      
      
        ‘het Swalfje met zijn snelle wieken
        Vliegt als een Schim straks hier en daar,
        Zo dra den dag begint te krieken
        Komt den gebeckten Ooievaar
        Na buiten vliegen
        Om te zoeken aas,
        Hij gaat bedriegen
        Den Kikvors: hij den baas
        Spelt met een groot geraas.
      
      
        Twee Schaapjens aan een tuig gestrengelt
        Die trekken samen enen leyn;
        Wat verder zitter een en hengelt:
        Daar dient patiëntie bij te zijn;
        Al zijn verlangen
        Is na snoek of baars,
        Kan hij die vangen
        Hij houdtse voor wat raers,
        Maar vangt somtyts wat aars.
      
      
        ‘s Morgens kraeyt den boer zijn Haantje;
        Maar komt eens aan de water-kant,
        Daar ziet men ‘het witte geveederde Swaantje;
        Langes de willige abundant
        De vogeltjes zingen
        Boven in ‘het geboomt,
        De visjes springen
        Daar het water stroomt:
        ‘het Is lust onder ‘het geboomt.
      
      
        ‘het Is lust om te gaan vermeyden:
        Wanneer den dag begint te krieken aan
        Ziet men de Koeytjes in de weide
        Met zoete melckje zwaar belaen
        Waar op het boertje
        Met zijn Huis vrouw past:
        Hij neemt een snoertje
        Bind haar beentjes vast
        Ontslaet haar van de last.
      
      
        Nu wil ik eens gaan besluiten
        Van al het geen ik heb gezien;
        Die meer wil kijken die gaat na buiten:
        Treet met u twee’n, Maar ik was alleen.
        ‘het Komt al van boven
        Deze zoetigheid:
        Laat ons gaan loven
        Godes Majestijt
        Tot in der eeuwigheid.
      
    
  