
    
      
        Helaas! wat droevig ongeval,
        Gheen troost en kan mijn bange ziel meer baten
        Ik moet mijn liefste gaan verlaten,
        Die ik nochtans altijd beminnen zal:
        Ach, kander wezen, meerder pijn!
        Als dat ik van u moet gescheiden zijn?
        Wij die ons herten smolten in malkanderen,
        All'n ons ghenucht
        Moet nu verhanderen
        In een droef gezucht.
      
      
        Ach mijnen zoeten toeverlaat!
        Wat haat oft nijt heeft onze vreugd gebroken?
        Adieu mijn liefste Cupidoken?
        Als't immers wezen moet zo zeg ik gaat?
        Maar blijft ghetrou in alle noot?
        Zo blijf ik ook u dienerss' totter dood,
        Gaat daar fortuin u tot geluk wilt leien
        Doet mijnen zin,
        Wie kan ons beyen
        Trekken van de min.
      
      
        Het is waar maar zeilsteen van mijn jeugd
        Gij houd mij al te vast aan u gebonden
        Ik ben schier in u vier verslonden,
        Ja zonder u en heb ik hier gheen vreugd:
        Ik ben met al mijn hert bij u
        Hoe kan den mond dan zeggen u adieu
        Mijn uitverkoren lief, ach mijn beminde!
        Die ik wel eer
        Hier placht te vinden,
        Ik en kan niet meer.
      
      
        Ach Prins van mijn onsteken borst
        'Ken zal hier nooit op ander minnaers peizen,
        Dies weest gerust? want naar u reizen,
        Zult gij alleen toch lessen liefdens dorst:
        Ik zal somwijlen van u lief?
        Tot troost verwachten enen minnebrief:
        Tot dat gij (vrij van alle onghelucken,)
        Keert wederom,
        Dan suldy plukken
        Mijne maeghde-blom.
      
    
  