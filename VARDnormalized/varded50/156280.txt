
    
      
        Als ik lag te Nagt op Bed,
        wierd ik in mijn rust beled,
        want ik mijn gestaeg inbeelde,
        dat ik was bij een godin,
        die mijn kuste ende streelden,
        en wij koelde onze min.
      
      
        Maar zo dra Auroor verscheen,
        al mijn zoed vermaak verdween,
        ag hoe vind ik mij bedroge,
        ik versmagt door het minne vier,
        ik riep o goden hebt mededogen,
        nu ik mis mijn troeteldier.
      
      
        Maar mijn dogt de minne god,
        dreef met mijn de schemp en spod,
        en ik ben voort op geresen,
        en na buiten toe getreen,
        daar zag ik een Engels wezen,
        zoetjes treden voor mijn heen.
      
      
        Jk volgden haar frisse gank,
        en ik hoorde dat sij sank,
        met een zo heldere talen.
        maakten zij een zoed geluid,
        spijd de fiere Nagtegaelen,
        ik wenste dat zij was mijn bruyt.
      
      
        Haar gesigt scheen mijn van ver,
        schoonder als de morgen Ster,
        haar oogiens die zo blonken,
        waren zwart gelijk een gid,
        branden door de minne vonken,
        en haar hanties lely wit.
      
      
        Als ik zag haar roder mond,
        zo wier mijn jonk hert doorwondt,
        en sij schoon kind geprezen
        met een aangenaam gevlei,
        ag mogt ik u dienaar wezen,
        en mijn voegen aan u zij.
      
      
        Jonkman ik ben gekomen hier,
        om te nemen mijn plijsier,
        daarom wild mijn niet moveren,
        want ik ben hier maar alleyn,
        maar het is in deugd en eren,
        zo wilt mijn gezelschap zijn.
      
      
        Uitverkoren mijn godin,
        ik zweer u uit zuiver min,
        tot der dood met u te leven,
        zamen door de Egte band,
        de hemel zal getuigen geven,
        daar des mijn trou tot onderpand.
      
      
        Wel aan dan frisse gesel,
        laed ons nemen geen uitstel,
        ik zal daar op u Trou ontfange,
        met een kusje aan mijn koon,
        en daar na is mijn verlange,
        want gij zijd voor mijn persoon.
      
      
        Het scheynt of de minne goon,
        daelden uit vrou venus troon
        in het gras wij ginge ruste
        en met deze schoon Jonkvrouw,
        onze minne brand wij blusten,
        en bevestigde onze trouw.
      
      
        Laat ons vlegte nu een kroon,
        om te danken al de goon,
        met gras en frisse bloemen,
        Maegde palm en liefde Kruid,
        nu dat ik met lof mag roemen
        dat ik heb een schone bruid.
      
    
  