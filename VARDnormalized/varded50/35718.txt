
    
      
        GEen schoonder bloem, noch Meye-boom
        Zult gij als Sint Philippus vroom
        Zien, of staan geplant heden
        In Dorpen, noch in Steden.
      
      
        Hoe schoon dat de bloem staat op het veld,
        Hoe versierd de boom is gesteld,
        Zal vergaan, en bezwijken,
        Gelijk zeer haast zal blijken.
      
      
        Philippus lof zo vast geplant
        Is, en schoon, dat geen Ketters hand
        Of tong, die zal beroven,
        Noch schoonheid zal verdoven.
      
      
        Zingt dan met mij met grote vreugd
        Dat hij van zijn jongheid en jeugd
        Leest, her-leest Moyses boeken
        Om kennis Gods te zoeken.
      
      
        Jezus hem roept, is niet rebel,
        Gehoorzaam is als Samuel.
        Bij nacht, en dag arbeyde
        Om het volk tot God te leide.
      
      
        Versmaad al dat de wereld heeft,
        Met Iesu gaat, met Iesu leeft.
        Hij roept: och Godes Zone!
        Wilt mij den Vader tonen.
      
      
        Met Jesu was hij zo gemeen,
        Dat d'Heer hem vraagt, en anders geen:
        Hoe zullen wij brood kopen,
        Voor al dit volk met hopen?
      
      
        Na Christus dood, na Christus pijn,
        Vol liefde als een Serafijn
        In Asi√¢ veel mensen
        Bekeerde na zijn wensen.
      
      
        d'Afgoden werpt, en stoot om veer.
        Kerken, Autaers tot Godes eer
        Bouwt, ende Priesters wijden.
        Tekens doet in die tijden.
      
      
        Na dat hij veel had uit-gestaan,
        Na Phrygiam is hij gegaan:
        te Aleppo heeft vernomen
        Een wreede Slang vol schromen.
      
      
        Nochtans dit Serpent was bemint
        Voor een God, van dit volk verblindt.
        Gedood heeft deze Slange,
        Waarom hij wordt gevange.
      
      
        Gegeseld wordt, ende gekruisd;
        Zijn Ziel al biddende verhuyst,
        de Hemel wordt hem geschonken.
        In d'Hel zijn Beulen zonken.
      
      
        Zijt gij van God, maar iet begaeft,
        Met Philippus looft ende slaeft.
        Om het volk tot God te brengen;
        Geen traagheid wilt gehengen.
      
      
        Philippe! In ons levens endt
        Beneemt de macht van het hels Serpent.
        Krijgt dat wij d'Heer aanschouwen
        In d'Hemelsche gebouwen.
      
      
        Maakt ons, Iesu! van deze tijd
        Bereid, bekwaam tot Satans spijt;
        Dat wij in deughden bloeien,
        Dat wij in deughden groeien.
      
    
  