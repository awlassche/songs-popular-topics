
    
      
        HEt Venus kind door zijn loose treken
        Heeft geraakt
        Een die met minne nooit was onsteken,
        HET hert nu blaeckt,
        En nu ziet, ’tgroot gebiedt
        Hij in de wereld stelt, door zijn geweld.
      
      
        Men hoort van liefd’ de Koningen razen
        Op der aerd’
        En doet de Goden lopen als dwazen,
        Wijs vermaard:
        Iupiter, zelfs van ver
        Komt uit den Hemel hier, door het wichts bestier.
      
      
        Dit boefjen wist zijn boochjen te trekken
        Alzo snel,
        Waar door het Pluto ginck zelfs begekken
        In de Hel,
        Heeft zijn hert, zo verwert
        Dat die in het gloeyend’ sweeft, heel vlammig beeft.
      
      
        HET gevogelt doet hij zeer geilig kwelen
        In de Mei,
        En in het water de visjens telen
        Veelderley,
        In het wout, ook zeer stout
        Temt al het wild gediert, ongemanierd.
      
      
        Stoutelijk gaat hij dan nedervellen
        Dat hier leeft,
        Noch doet hij minnelijk na hem hellen
        HET geen d’aerd’ geeft:
        Als hij stil, mikken wil
        Na die ik heb besint, dan is hij blind.
      
      
        Princesse gij die verenigen kent
        D’herten haast,
        Cupido listelijck eens neder sent
        Onverbaest,
        Opent noch, zijn ogen doch,
        Op dat hij klaerder ziet, die het hert ghebiet.
      
    
  