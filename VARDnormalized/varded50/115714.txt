
    
      
        Rijke Zee met al u schatten,
        Wie kan uwe rijkdom vatten?
        Wie besiet u rijk Trezoor?
        Peerlen, Zilver, en Coralen,
        Steentjes, Beentjes zijn te halen,
        Al u rijke zanden door.
      
      
        Niet is hier op dezer aarde,
        Ook hoe groot of schoon van waarde,
        Dat u konst niet aardig maelt,
        Paarden, Katten, Honden, Zwijnen,
        Bomen, Kruiden, Medecijnen,
        Alles uit u boezem daalt.
      
      
        Pluto zit daar ook te grazen,
        Om zijn grage lust te azen,
        En hij schenckt ons al te met
        Wel een schelpje voor ons ogen,
        Ei hoe konstigh en gebogen,
        Hoe gebeld, gevlamt en net.
      
      
        Ziet hem ram’len met de schijven,
        Van ons scheepkens die daar blijven,
        Ziet hem staep’len goud en schat:
        Daar heeft hij zijn Tolk en boden,
        Die ons bij zijn schatten noden,
        het Gierig hert gebreeckt noch wat.
      
      
        Ons scheepjes die laveren,
        Die dan heen en weder keren
        Al op hope van de winst,
        Al om geld en goed te zoeken
        Uit de Noord en Zuider hoeken!
        Maar om deughden denkt men minst.
      
      
        Ziet hier eens van de stranden
        Met haar Wimpels komen landen,
        Met haar vlerken en getrom.
        Ziet ze vlammen tot een wonder,
        Ziet ze spouwen vuur en donder.
        Tot haar blijde wellekom.
      
      
        Daar wordt alle vreugd  bedreven,
        Als de Schipper, schip en leven
        Brengt ter goeder Haven in:
        Ziet de Reeders eens verlangen,
        Om een goede buit te vangen,
        Ziet haar gapen na het gewin.
      
      
        Schipper hebdy het dan verpeutert,
        Hebdy hier en daar geleutert,
        Hebdy dan u Schip verboomd,
        Dan meugt gij bij tijds wel zingen,
        Schipper moet de Ree af springen,
        Als hij van den Nikker droomt.
      
      
        Maar hebt gij zo slinks bij tijden
        Wat getakt van Geld of Zijden:
        Hebdy maar u Schip gevuld;
        Hebdy dan een putjen broken,
        Niemand heeft een woord gesproken,
        Gij zijt vrij, en hebt geen schuld.
      
      
        Wie bij Pluto gaat ter scholen,
        Die zal niet in het donker dolen,
        Want hij is een duister God,
        Die zijn Kinders en zijn Klercken
        Drijft tot roof en kwade werken,
        En hij maakt haar stout en zot.
      
      
        Doet u handel doch ter eren,
        Wilt van Japans Schippers leren:
        Als zij kwamen uytter noot;
        Brachten zij den Here gaven,
        Die haar in een blijde Haven
        Bracht in het leven, uit den dood.
      
    
  