
    
      
        O boze wereld vol bedriegelijkheyd,
        Die menig Mens tot alle kwaad verleid,
        om geld en schat en rijkdom staat en goed
        Dat menig kost het leven goed en bloed.
      
      
        Een Koopman rijk van vele goed en schat,
        Woonagtig binnen Meurs de schone Stad
        Had enen Soon zeer rijk van goed verstand,
        En wel begaeft trots ymand in het Land.
      
      
        Had een Maagd en dienstmeid vroom en el
        Een jonge blom gerukt nooit van haar steel,
        Daar op de Soon zijn jonge zinnen slaat,
        En haar met liefd' en gunst steeds tegen gaat.
      
      
        Mijn welbeminde sprak hij haar steeds aan
        Jn eeuwigheid zal ik u nooit afgaan,
        Jk min u eeuwig in veel eer en deugd,
        Gunt mijn maar weder uwe liefde vreugd.
      
      
        de jonge maagd van schaamte schier bezweek
        Wanneer de Rijke Soon haar zo aenspreek,
        en zei gaat zoekt een maagd met meerder goed
        U Vader draagt op u te hogen moed.
      
      
        Gij zijt behuyst behooft en rijk van geld,
        En ik een arme Dienstmaagd slegt gesteld,
        Die om mijn kost moet werken dag en nagt,
        Dies laat de min maar vrij uit u gedagt.
      
      
        De Jongeliong die sprak mijn waarde vrou
        'k Zweer bij den Hemel 'k zal u zijn getrou,
        Misgunt mijn Vader ons den Echten band
        Zo trek ik stil met u voort uit het Land.
      
      
        Ontvangt mijn waarde ziel tot onderpand,
        En Echte Trou des fijne dyamant,
        'k Zal meerder blijk u tonen van de min,
        Of het Vader spijt mijn schone Aards-godin.
      
      
        Hij strijkt het kleed van zijnen arm blood,
        En met een mes in enen Ader stoot,
        schreef met zijn bloed zijn onverbreekbaar trou
        Dat hij haar eeuwig minden voor zijn Vrou.
      
      
        Des jonge bloem nam dyamant en brief,
        Geprent met bloed van haar beminde Lief,
        Men zwoer malkaer een eeuwiglijk verbond
        Te leven t'saem uit zuyvr're Liefdens grond.
      
      
        Natuur en Liefd' verbande het gezugt;
        De jonge maagd wierd van haar lief bevrugt,
        Maar alzo haast als Vader dit vernam,
        Verstiet hij haar zeer toornig ende gram.
      
      
        Hij sprak zijn Soon met deze reden aan,
        Gij wulpse Fielt wel wat hebt gij gedaan?
        U eer bevlekt aan zoo een arme slet,
        Daar gij zoo vast u zin hebt opgezet.
      
      
        'k Wil dat gij haar zoo datelijk verlaat,
        En trout een Juffrou nevens uwen staat,
        Of 'k maak u bastert van mijn grote goed,
        En jaeg u weg van vriend en naaste bloed.
      
      
        Mijn Vader het zal dog eeuwig niet gezien
        Dat ik van mijn beslape Lief zal vlien,
        die mijn zoo schoon als Vrouwe beeld op aard
        Dus bid ik dat gij al u reden spart.
      
      
        De Vader spreekt heel toornig en verwoed
        Jk zal u dwingen gij mijn wille doet,
        Al gaat zij schoon bij u met Kinde zwaar,
        'k Zal door het geld u dwingen wel van haar.
      
      
        Hij heeft daar op zijne dienstmaagd ontboon
        En sprak zijt gij bevrugt van mijne Zoon,
        Daar zijn twee honderd kronen voor u eer,
        Vertrekt daar mee en komt gij nimmer weer.
      
      
        Neen sprak de maagd mijn eer mij beste hoop
        Zijn voor twee honderd kronen niet te koop,
        Houd vrij dit geld en neemt daar in vermaak,
        Jk laat aan God bevolen deze wraak.
      
      
        Dus ging zij heen met tranen vol van rou
        Hij dwong zijn Zoon voort tot den Egte trou
        De Huwelijks-dag die wierde vast gesteld,
        Schoon dat het hem heeft in zijn hert gekweld.
      
      
        De jonge Maagd verloste van een Soon,
        Terwijl hij stond met d'andere in geboon,
        Den Troudag kwam men sou ter Kerke gaan
        juist heeft de maagd de kerkgang ook gedaan.
      
      
        Zij zag haar Lief daar voor den Priester ag
        Te trouwen staan, zij maakten haar geklag,
        Nu moet ik zien mijn Vijandin voor oog,
        Geklaegt het God zij in den Hemel hoog.
      
      
        Daar leit mijn eer geworpen in het sant,
        Daar mijn Beminde daar des u dyamant,
        Daar is u schrift geschreven met u bloed,
        Dat mijn eilaas de droeve dood aendoed.
      
      
        Zij nam een mes en steekt het met veel smert
        Ten boezem in haar hoog bedroefde hert,
        Hij viel als dol op het dode Lighaem neer,
        Beklaegt haar dood en schreyde om haar eer.
      
      
        Weg wereld weg met alle listigheid,
        Die mijn eilaas zoo bitter heeft verleid,
        Jk draeg de schuld en vloek des Vaders raad
        Verliet ik haar, ik de ander ook verlaat.
      
      
        Jk stort op Vader alle deze schand,
        'k verlaat zijn huis, 'k trek na een ander land
        Daar mijn geen vriend of maget meer en ken
        Nog niemand weet waar ik gebleven ben.
      
      
        Dus trok hij heen verliet zijn lieve bruid,
        Tot Vaders schand en spijt ten Landen uit,
        De Vader wierd van zijn verstand berooft,
        Liep tot zijn eynd met een krankzinnig hoofd.
      
      
        Gij Ouders geeft u Kinders goeden raad,
        Al zijt gij rijk den armen niet versmaad,
        Breekt nooit den Trou die God beslote heeft
        op dat gij t'saem in vreugd' en welvaart leeft.
      
    
  