
    
      
        O Waarde maagd! gij deed' mijn klaagen,
        Zoo haast als wij het lonken zaagen
        Van uw heel Goddelijk gezicht;
        Uwe blinkent oog, en rode kaaken,
        Die wel een Minnaar vreugdig maaken,
        Die hebben mijn veel smart gesticht.
      
      
        Nu gij zijt weyg'rig mijn te horen,
        En hebt een ander uit - verkoren,
        Die naar uw smeken niet en hoort;
        Nu gij mijn bidden gaat versmaaden,
        En volgt Philanders snelle paaden,
        Die staadig vlucht uw vleyent woord.
      
      
        Nooit vluchten Dafne zoo verbolgen,
        Nooit was Apol zoo snel in het volgen;
        Als ik uw wens, en gij mijn vlied;
        Gij zucht om die voor uw gaat vluchten,
        En vlucht voor die, die staags moet zuchten;
        Als hij zijn waarde Nimf niet ziet.
      
      
        Zoo volgt den Leeuw met open kaaken
        De wolven, die weer staadig haaken,
        En wensen naa het geruste lam;
        Laat hem, die voor u vlucht, eens lopen,
        Wat kond gij schone van die hopen,
        Die voor nw reen de vlucht straks nam?
      
      
        Ei! wilt uw herwaarts naa mijn keren,
        Uwe trouwe dienaar zal u zweren
        In eeuwigheid getrouw te zijn:
        Uwe lieve Minnaar zal staags trachten
        Uwe beeltenis in zijn gedachten
        Te vesten; schone keert naa mijn.
      
    
  