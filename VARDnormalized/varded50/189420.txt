
    
      
        Mijn Heer! mijn God! verhoord
        De stem van mijn gebeden,
        Om het waeragtig woord
        Van uwe regtvaerdigheden.
      
      
        Ei wilt tog met uw knegt
        Geen scherrip Oordeel houwen;
        Want wie soud' voor uw regt
        Sig konnen zuiver schouwen.
      
      
        Althans mijn arme Ziel,
        Vervolgt van mijn vijanden,
        In de aarde laag verviel,
        Gekluystert met veel banden.
      
      
        Gelijk een lijk gesteld
        In duister, als verwezen;
        Dies schrik mijn heeft beknelt,
        En de bange Geest doen vrezen.
      
      
        Ik dagt om de oude tijd,
        En al uwe wond're werken:
        Ik ging met aller vlijt
        Op al uw'daden merken.
      
      
        Ik hebbe Heer! uitgestrekt
        Mijn handen, naar uwe zegen:
        Mijn Ziel haar tot u trekt
        Als dorstig Land na regen.
      
      
        Verhoord mijn metter spoed,
        Verhoord mijn klagtig wenen:
        Ik voel mijn kragt en moet,
        En geest bij na verdwenen.
      
      
        Wilt tog uwe aensigt, Heer!
        Van mij niet stuurs afwenden:
        Of anders daal ik neer,
        Versmagt in all' ellenden.
      
      
        Geeft God! geeft dat ik dra
        Eens na mijn hoop mag horen,
        Dat mijn uw stem gena,
        Barmhertig leit te voren.
      
      
        Maakt mij bekent de paan,
        De welk ik moet bereden,
        Want ik mijn Ziel voortaan
        Wil tot uwe dienst besteden.
      
      
        Mijn toevlugt! stelt mij vrij
        Van die mijn druk verlengen:
        Mijn Heer! mijn God zijt gij,
        Leert mijn uwe will' volbrengen.
      
      
        'k Zal door uwe goed beleid
        Op het regte spoor geraken:
        En uwe barmhertigheid
        Heer, zal mijn levend' maken.
      
      
        Voor druk, en bang geween
        Zult gij mijn Ziel bevrijden,
        Met ondergang der geen,
        Die mijn op het nauwst bestrijden.
      
      
        Wilt met doods ongeval
        Mijn Ziele quellers knellen:
        Want ik mijn heel end' al
        Voorts tot u dienst ga stellen.
      
    
  