
    
      
        Zo haast als Phebus glans,
        Lest van de aarde,
        Verdreef den duisteren nacht,
        Hiel ik voor mijn vee de wacht,
        'kvlocht voor mij lief een krans,
        Niet groot van werde,
        Maar van gheblomt, en kruid,
        d'Welck daar uit der aarde spruit,
        Ververscht van den douw,
        Roos, karsouw,
        Myrtus kruid,
        Als een Bruyt,
        Uit zuiver min,
        Wou ik krone mijn vrindin.
      
      
        Ik zag mijn Herderin,
        Het Wout ghenaecken,
        Verselt met hare vee,
        Die haar volgden, twee, en twee,
        Ik docht, o schoon vrindin,
        Hoe zal ik het maken,
        Om u naar dezen groet,
        Te ont-decken mijn ghemoet,
        Ik boodt haar de kroon,
        En tot loon,
        Sprak zij vrint,
        Zo gij mint,
        Ik min u weer,
        Zitten wij een weinig neer.
      
      
        O zuiver zoete Maagd,
        U zoete reden,
        Verbleyden mijn jong hert,
        d'Welck eerst was vol druk, en smert,
        Gij zijt die mij behaagt,
        Aen-hoort mijn beden,
        Vergont mij uwe trouw,
        Zo verdwynt mijn druk, en rouw,
        Op dat uwen glans,
        Met een krans,
        Dezen dag,
        Wezen mag,
        Versierd mijn Bruyt,
        Ach! het ja-woord was 'tbesluyt.
      
      
        Wij hadden gene jeugd,
        Die ons daar dienden,
        Want alle Hofsche pracht,
        Wirt daar van ons bei veracht,
        Maar wel een zoete vreugd,
        Kost ik daar vinden,
        In het voghels zoet geluid,
        Die daar groette mijn Bruyt,
        Ik speelde een liet,
        Op mijn riet,
        Onze vee,
        Twee, en twee,
        Maakten den dans,
        d'Echte trouw die was mijn kans.
      
    
  