
    
      
        WAt ziet d'Apostel, die bij het kruis
        In het moortgedruis
        Blijft staan met Jesus moeder,
        Straks haar zoon en hoeder,
        Tarten het hels gespuis?
        Hij ziet den moord Gods zoon hier overleven,
        En na zijn dood hem noch ene doodsteek geven.
        Hij ziet, den kruispaal nader,
        Hoe ter hartwonde uit,
        Uit ene bron, te gader
        Bloed en water spuit.
        O sterke vloed van liefde,
        Die zo diep dien boezem griefde!
        O stroom van het paradijs,
        Onendig rik van prijs!
      
      
        De moortspeer eischte een feest hierop,
        Als Judas strop.
        Kalvaar had ook geen vaten,
        Om daarin te laten
        Bloed of waterdrop.
        Joannes houdt des heilbron best te rade,
        Een zuiverbron. De Heiland, vol genade,
        Die voeten wies in het bekken,
        Wast veel meer het gemoet
        Van dootschult en van vlekken
        Door zyn' Geest en bloed;
        Schenkt twee genademerken,
        Om zijn heilverbont te sterken.
        Geen purpre regenboog
        Melt wisser vrede omhoog.
      
      
        Hier geeft Gods hart en ingewand,
        Vol minnebrant,
        Zijn hartebloet ten leste
        Aan de kerk ten beste,
        Tot een liefdepant.
        Held Naman kon met geen Jordaneplassen
        Het lijf zo schoon, als wij de ziel hier wassen.
        Door geen Bethesda vinden
        Wij ons zo verlicht.
        Geen Siloa helpt blinden
        Zo aan zielgezicht.
        Geen wonderbron, aan het stromen,
        Laafde Simson zo volkomen;
        Geen Horebs vloed zo wel
        Den dorst van IsraÃ«l.
      
      
        O bruit uit des tweden Adams zij,
        Genaak hem blij.
        Zie deze rots gespleten:
        Berg u in die reten.
        Zuig hier, als een bij,
        Veel honigs uit, veel balsems voor uw smarte
        Om het misdrijf, dat uwe heiland griefde in het harde.
        Komt, schuldige gemoeden:
        Baadt u in des borst.
        Drinkt bloed en watervloeden,
        Met onleschbren dorst.
        Komt, zuivert hart en handen.
        Groet met min des minnepanden.
        Veel boosheit ziet hierna,
        Wien zij doorstak, te spa.
      
    
  