
    
      
        waar sluimert mijn Zieltje, mijn schone Dorinde!
        In weelige takjes van het dertele groen.
        Of vlucht zij voor d'oogen van haaren Beminde!
        Die slechs door haar ogen zijn Minne kan voen.
        Slaap niet, mijn Engel, maar ontsluit het Licht,
        Dat zoete vlammen in mijn boezem sticht.
        Ontsluit de Starren, die zo helder staan,
        Als aan den Hemel doen de zilv're Maan.
      
      
        Waar dwaal ik, waar loop ik, al blindeling henen?
        Daar hoor ik een zucht uit een tengere Borst.
        Daar zie ik een straaltje, daar is'et verdwenen.
        Ach! dat ik mijn Zonne wat naderen dorst.
        Ik zie haar ogen door de bladers heen,
        Maar derf de vlamme niet wel nader treen.
        Sa, sa, ik geef mijn Leven aan het vuur.
        O zoete vlamme! dat zij eeuwig duur.
      
    
  