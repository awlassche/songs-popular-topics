
    
      
        O Jezus, ware Vrede-vorst,
        Na wien mijn ziel gedurig dorst,
        Gij geeft mij, na mijn wens en lust,
        De ware vrede, vreugd, en rust.
      
      
        'k Zocht in de wereld rust wel-eer,
        Maar ik en vont s' er nimmermeer.
        Het geen zo haast weer moet vergaan.
        Kan het onvergankelijk niet versaan.
      
      
        d'Onsterfelijke ziele moet
        Verzaad zijn van het onsterflijk goed,
        Van u en uwe saligheit,
        Die zij door hope vast verbeidt.
      
      
        Ei, maak eens van mij los en kwijt
        Al wat gij zelve niet en zijt.
        Gij zijt de volheit van mijn hert,
        En d'een'ge vreugd in mijne smert.
      
      
        Gij zijt mijn eer en roem in smaat
        In angst en noot mijn toeverlaat;
        En in gebrek en arremoet
        Mijn rijkdom en mijn hoogste goed.
      
      
        Wanneer aanvechtings hitt' ons rooft,
        Zijt gij ons een geweld'ge troost.
        Uw liefde-vier zij het sterkste maar,
        En d'eene hitt' verdrijft haast d'aar'.
      
      
        Ei, neem mijn herte voor u in;
        Vervul het met uw zoete min,
        Dat ik de wereld afscheidt geef,
        En u voortaan allene lef.
      
      
        O Jezus, kom en blijf bij mij,
        Op dat mijn ziel te vreden zij;
        Tot dat gij mij eens, hier van daan,
        Laat in gewenste vrede gaan.
      
      
        Hoe wordt men, in die saal'ge staat,
        Uit uwe wellust-beek verzaad!
        Daar zal ik, bij uw aangezicht,
        Het eeuwig licht zien in uw licht.
      
      
        Gun mij van deze vreugd somtijds,
        In zo veel moeilikheits en strijds,
        Een kleine voorsmaak, dat ik graag
        Na het voorgestelde doel-wit jaag.
      
    
  