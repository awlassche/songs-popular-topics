
    
      
        DE Hooftsomme des ghebodts,
        Dat is de liefde Gods,
        Die men aan zijnen even
        Naasten beleven moet,
        Wt een rein herte goed,
        En een recht geloofs aankleven,
        Vyerigh gedreven.
      
      
        Wie hier zijnen Broeder niet
        Lief en heeft, dien hij ziet,
        Hoe soud' hij met hert oft zinnen
        God lief ghehebben dan,
        Die hij niet zien en kan?
        Den Broeder moetmen binnen
        God ook beminnen.
      
      
        Noch tuyght Ioannes bloot,
        Dat hij blijft in de dood.
        Die zijnen Broeder grondig
        Niet lief en heeft, ende wie
        Zijnen Broeder haat, die
        Is voor God een fel wondigh
        Doodslager zondig.
      
      
        Christus heeft der liefden aard
        T'onswaert geopenbaard,
        Zijn leven voor ons gelaten,
        Wij moeten laten dat
        Leven, als dieren schat,
        Den Broederen vaten,
        En niemand haten.
      
      
        Maar wanneer een rijke vrek
        Ziet zijns Broeders gebrek,
        En gaat van binnen sluiten
        Zijn herte voor hem toe,
        Och de liefde Gods, och hoe
        Kan die daar met virtuyten
        Bloeien oft spruiten?]
      
      
        Mijn kinderkens (luid den brief)
        En laat ons niet hebben lief
        Met den woorden, oft met der tongen,
        Maar met der daad, en met
        Der waarheid, tot des Wet
        Der liefden, elk gedrongen
        Zij onbedwongen.
      
      
        Der volkomenheyts band,
        Dat is de liefde, want
        De Wet en die Profeten
        Daar in begrepen zijn,
        God is de liefde fijn,
        Van God zij niet en weten,
        Die haar vergeten.
      
      
        Dus Broeders, laat ons snel,
        In der liefden bevel
        Wezen tot allen tijde,
        Dat van ons zij gehoord
        Des Heren zoete woord:
        Komt in mijn Rijke blijde,
        Ghebenedijde.
      
    
  