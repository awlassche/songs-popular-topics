
    
      
        AL waar het schoon dat ik al de taell'
        Van Mensch' en Eng'len konde spreken,
        Zo was het noch ijdel al-te-mael
        En gheen oprechte Godvruchtig Teken,
        het Mag zonder Liefde zijn gheleecken
        Bij klinckende Metaels geluid,
        het Welk onbescheiden komt uitbreken
        Als een Bels klank (zonder virtuyt.)
      
      
        Al had ik de gaaf als Profeet
        Dat ik me'e konde Profeteren,
        Had' van verborgen dingen weet,
        Met all' wetenschappen vol eren,
        Een vast Geloof om om te keren
        En te verzetten Bergen zwaar,
        En had gheen Liefde (God ter eren)
        Zo was ik niet (spreekt Paulus klaar.)
      
      
        En gaf ook d'Armen al mijn Goed,
        Verschoond' ook niet mijn eigen leven,
        En ginck dit (met een vrij gemoed)
        Om te verbranden over-gheven,
        En als het niet was door Liefd' gedreven,
        Zo was het om niet dees' (druk en pijn)
        Want de Liefde, (zeer hoog verheven)
        Die moet van als de leidster zijn.
      
      
        De Liefde is lankmoedig zoet,
        En daar toe vriendelijcken mede
        Niet Nijdig, Afgunstig, Verwoed,
        Lichtveerdigheyt heeft b'haer gheen stede,
        Opgeblasentheyt, en onvrede
        Werd van haar al-te-mael veracht.
        (Hoe lieffelijck zijn al haar zede
        Als zij te recht wel werd betracht.)
      
      
        Zij draagt haar eerelijck (en goed)
        En zoekt haar eigen niet (met listen)
        Werd niet verbitterd (of verwoed)
        En denkt geen kwaad (om veel te twisten)
        (Och ! of wij Mensen dit wel wisten,
        En dat wij boven des Werelds goed
        Met vlijt al na de Liefde visten
        Met een rein ongheveynst gemoed.)
      
      
        De Liefde gheen verblijden heeft
        Is gene ongerechtigheden,
        Want zij al in de Waarheid leeft,
        En heeft daar in verblijden mede,
        Zij bedekt alle ding (om vreden)
        Gelooft en hoopt alle dingen (goed)
        Verdraagt alles lijdtsaem met reden,
        Dit doet d'oprechte Liefde zoet.
      
      
        De Liefde nimmermeer vergat:
        Als Geloof, Hope zal verdwijnen,
        Zo blijft de Liefde in haar staat,
        (Haar schonen glans zal eeuwig schijnen
        Heer'lijck bij Christus end' de zijnen:
        Die hij met zijn Bloed heeft gekocht,
        En als zijn Bruid, bevrijd voor pijne,
        Uit Liefd'  heeft in zijn Rijk ghebrocht.)
      
      
        LEt hier op neerstigh wie gij zijt:
        Wilt dezen zin wel over-weghen,
        Leer'lijck bedenkt dien te allen tijd,
        Weest tot dien Denkt altijd genegen,
        Zij leidt u op de sael'ghe wegen,
        En maakt u Gode aangenaam:
        Die dezen schat recht heeft verkregen
        Werd daar door heerlijk, rijk, bekwaam.
      
      
        In Liefd', Gelove, Hope zoet,
        Wilt ons, o ! Heer, te recht versterken;
        Komt reinigt ons bezwaard gemoed,
        Op dat u Geest daar in mag werken.
        Want gij, o ! Heer, (zo wij bemerken)
        Die zijt alleen den Gever goed,
        Die ons (als onbequame Klercken)
        U goede gaven geven moet.
      
    
  