
    
      
        Zoeten Jesu uitverkoren,
        Die nu heden zijt geboren,
        Van een zuiver reine Maagd,
        Van een Maagd die God behaagt,
        Zonder pijn, weedom, of smarte,
        Zonder drukken in het harde,
        Van die moeder, van die vrouw,
        Die God diende zeer getrouw.
      
      
        Lieven Jesu, lieve kinde,
        t'Bethlem was geen plaats te vinde,
        Voor u Moeder, noch haar man,
        Als haar kwam het baren an,
        Doch zij zochten de gereesten,
        Vonden daar een stal der beesten,
        Daar zij u bij nachte baerd',
        Joseph haar, en u bewaerd'.
      
      
        Kleinen Jesu, klein in wezen,
        Uwen naam word hoog geprezen,
        In de koude middernacht,
        Daar de Harders op de wacht,
        Horen zingen van de Englen,
        Die haar stemmen tezamen menglen,
        Glory God zij in zijn rijk,
        En den mens zij vree gelijk.
      
      
        Kindtjen Jesu, teer van leden,
        Van de Harders aangebeden,
        Uwe Godheid wordt bekent,
        Als gij eerst geboren bent;
        Want zij voor u neder vallen,
        In een hut der beesten stallen,
        Daar zij u zien leggen net,
        Op een arm strojen bedt.
      
      
        Rijken Jesu, arm geboren,
        Van een Maget uitverkoren,
        In een hutjen op het veld,
        Voor de beesten neer gesteld;
        Daar den Os en Ezel schuilen,
        U verwarmen met haar muylen,
        Daar geen leg-plaets voor u was
        Dan op het hooi, en dorre gras.
      
      
        Groten Jesu, kleine kinde,
        Die u zoekt die kan u vinde,
        In een arme beesten stal,
        Als de alderminst' van al,
        Op het veld, op dorre heide,
        Daar u Moeder u neer-leide,
        In een stal, op beesten hooi,
        In een kreb, op Ezels stroy.
      
      
        Sterken Jesu, sterk van machten,
        Sterken Here der Heyrkrachten,
        Die den een zijt, en den al,
        Vindtmen u hier in de stal,
        Van een Maget vast gebonden,
        Van u Moeder vast gewonden,
        Met een witten linnen band,
        Die de macht hebt in uw hand.
      
      
        Goeden Jesu, vol weldaden,
        Dit doet gij al uit genaden,
        Dat gij arm geboren zijt,
        Tot ons voordeel op des tijd,
        Om ons mensen al te sparen,
        Die anders verloren waren,
        Om den mens te maken vrij,
        Van de helsche slavernij.
      
      
        Jesu God van eeuwigheden,
        Die van d'Harders aangebeden
        En geprezen heden zijt,
        In de vreugde op Kars-tijdt,
        Leert mij u altijd beminnen,
        Bestiert al mijn hart en zinnen,
        Dat ik u geef prijs en dank,
        Nu en al mijn leven lank.
      
    
  