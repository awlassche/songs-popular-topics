
    
      
        OCh of mijn hoofd vol waters waar gegoten,
        Mijn ogen beyd' als sluizen wijt ontsloten,
        En zouden niet af-laten steeds te vlieten,
        Maar tot den gront haar tranenvloed uyt-gieten,
        Om dat Gods arm Gemeent'
        Nu alzo treurig weent,
        Als ooit aan Babels stromen,
        Nooit had zij droever dag,
        Nooit is haar herder slag
        van boven over-komen.
      
      
        Zij heeft voor lang' zelfs in haar teere dagen
        En zwakke jeugd op haren rugg' gedragen,
        Den zwaren ploeg der bozen wrevelmoedig,
        S' is hert gedrukt door haren schepter bloedig,
        Maar in dees' lesten tijd,
        Zij meer verdruckinghs lijdt,
        Als immermeer voor dezen:
        Nu is den bitt'ren vloed,
        Van kruis en tegenspoed,
        Haar over het hoofd geresen.
      
      
        Zij is voorwaar in dees' bedroefde Jaren,
        Gelijk een Vrouw' die zit in noot van baren,
        Haar ene wee is niet zo haast geweken,
        Of het ander komt en dreygt haar het hert te breken.
        Ziet Heer ten Hemel uit,
        Verlost u flauwe Bruyt,
        Eer dat zij gants versmachtet,
        Zij is van pijn zo laf,
        Dat zij het duister graf
        All' ogenblik verwachtet.
      
      
        Gij ziet o Heer uit u Palleys verheven,
        En hogen Troon, hoe u vijanden leven,
        Met u Vriendinn' haar slachten en verworgen,
        En kan voor u in het minst niet zijn verborgen:
        Gij ziet hoe de Arent fel,
        In het jagen wonder snel,
        U Duiven zoekt te plukken,
        het Is heel met haar gedaan,
        Of gij moet vangen aan,
        Syn vleugels uit te rukken.
      
      
        Hoe kond gij God die alles ziet gedogen,
        Dat u Gemeent' den appel uwer ogen,
        de Bruid uw's Zoons, zo zuckelt hier beneden,
        En als den drek met voeten werd getreden?
        Hoe kan u Vaders hert
        Verdragen al des smert?
        Kond gij niet meer ontfermen?
        Of zijt gij zo gestoord,
        Dat gij niet eens en hoort,
        Na haar hertgrondigh kermen?
      
      
        Gaat Heer met haar niet verder in het gerichte,
        Maar wilt doch in uwe wonder scherp gezichte,
        Eens wenden af, van haar bloed-rode zonden,
        Ziet ook eens aan uw's Zoons bloed-rode wonden
        Houdt doch om zijnen het wil,
        U slaande hand eens stil
        En laat die eens gevoelen,
        Uwe vijanden wreed,
        Die nu zo wijd en breet,
        Door al de wereld woelen.
      
      
        Dit zal de Heer voorzeker doen in korten,
        Zijn hulp en troost nu langer niet op-schorten,
        Maar het oog en het hert weer tot zijn Kerke wenden
        En met een wenk haar smert en droefheid enden;
        Dan zal des Heren Bruyt
        Haar Klaegh-Liedt hebben uit,
        En Vreughden-sanck aanvangen,
        Met al die herten trouw',
        Die het eyndt van haren rouw'
        Verwachten met verlangen.
      
      
        Weest onversaagd onnozel Tortel-duyven,
        De Heer zal haast u trekken uit de kluiven
        Des Arends wreed en ander Vogel-grijpen,
        Gods vinger zal haar klauwen scherp af-nijpen,
        Staat vast op uwen God,
        Denkt dat der bozen rot
        Zijn hand niet zal ontvlieden,
        Gij zult haast wezen vrij,
        Mijn hert getuigt het mij,
        Amen, dat moet geschieden.
      
    
  