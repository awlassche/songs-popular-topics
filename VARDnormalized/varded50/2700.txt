
    
      
        Mijn zoete Kloris, zie de Lente nu eens blozen,
        Zie hoe z' 'er jeugdig hoofd met goudsbloem heeft verguld;
        Zie hoe z' 'er tuiten huld,
        En hoese zwanger gaat met leelyen en rozen.
      
      
        Het leeuwerikje lokt, door vrolik quinckelieren,
        Den landman in de lugt, den steeman in den hof.
        Hier gaat de weelde grof.
        O Kloris; dit des gewis een bruiloft voor de dieren.
      
      
        Ginds snoeit den hovenier de dartle wijngaardranken.
        Daar toont Silvaen zijn kunst en ent een jonge loot,
        Die nooit geen wortel schoot:
        Hier voor komt Pomena hem dankbaarlik bedanken.
      
      
        De lieve fruitgodin alrede naar de vrugten,
        Op het allerhoogst verlangt: z' ontziet geen ongemak:
        Maar grijpt een volle tak,
        En vult'er open schoot met dartele genugten.
      
      
        Mijn Kloris, kunt gij dit in u verstand niet vatten;
        Die enten is de trou, daar al dit al door leeft;
        De vrugten die het ons geeft,
        Zijn lieve kinderen, d'alwaardste huwlix schatten.
      
    
  