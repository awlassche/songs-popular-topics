
    
      
        Grote God, die de Aardse Goden,
        (Als uwe Dienaars ende Boden)
        Hoog en laegh regeren doet,
        Dien de aldergrootste Koning',
        Van zijn rijk, ja van zijn wooning'
        Als een Leen-Heer kennen moet.
      
      
        Die de herten van de Groten
        Neigt en buigt als water-goten,
        Die tot in den gront door ziet
        Aller Koningen gedachten,
        En al wat in duister nachten
        Haastig in haar zinnen ziet.
      
      
        Die met tomen en met ringen
        De Tirannen kond bedwingen,
        Die haar sterk gespannen boog,
        Als een rietstok kond verbreken,
        Die haar doet het zweert op-steken
        Met een wenken van u oog.
      
      
        Ziet gij niet hoe Babels Hoere
        All' de wereld steldt in roere?
        Alles te onderst' boven keert:
        Hoe zij pleegt haar vuyle minne,
        Als een heete Kemelinne,
        Met de Koningen boeleert.
      
      
        Hoe zij maakt de Vorsten dronken,
        Met haar sterken Wijn beschoncken,
        Om te doen haar Moorders lust,
        Om van de Aarde te vernielen,
        Al wat schrickt voor haar te knielen,
        Al wat uwen Zone kust.
      
      
        Immers kond gij het zien en weten,
        God gij zijt wel hoog gezeten,
        Maar u wonder scherp gezicht,
        Kan met grote kracht door-dringen,
        Zo dat voor u alle dingen
        Zijn zo klaar gelijk het licht.
      
      
        Zelfs de Hel is voor u open,
        U vyer-vlammigh ogen lopen
        Boven, onder, over al:
        het Stilste luyst'ren kond gij horen,
        Ja gij weet al lang te voren,
        Wat een mens noch denken zal.
      
      
        Ziet gij dan de Hoer zo woelen,
        Haar onreine handen spoelen
        In het rein vergoten bloed
        Uwer knechten, dat voor dezen
        In uwe ogen pleegt te wezen
        Kostelijk en dierbaar goed?
      
      
        Kond gij het zien, en zo verdragen,
        Zonder vier en ander plagen
        Over haar te storten neer?
        Moet het u Vriendinn' al mengen?
        Moet zij all' die bitt're teugen
        Van de Hoer verzwelgen Heer?
      
      
        Heilig zijn o God uwe wegen,
        Wij en spreken u niet tegen,
        Wij aen-bidden u beleid:
        Als een Mens met u wil twisten,
        All' zijn vonden ende listen
        Zijn voor u maar ijdelheid.
      
      
        Maar o Heer (vergeeft ons het vragen)
        Zal u Bruid dan altijd klagen?
        Altijd lijden hoon en spijdt?
        Zullen op haar bleecke wangen
        Altijd heete tranen hangen,
        Tot dat komt uw's Oordeels tijd?
      
      
        Ziet o Vader eens van boven,
        Ziet eens door der Prinsen Hoven,
        Die uwe Kercke wensen kwaad:
        Wilt uwe oren doch eens zetten
        Aan haar dichte Cabinetten,
        Hoort eens wat daar omme gaat.
      
      
        Zij besluiten in het verborgen,
        Ons tot een toe te verworgen,
        Gants en gaar te roepen uit,
        Als men pleegt uit de Aerd' te plukken,
        Met den wortel weg te rukken,
        het Snood' en ongezegend kruid.
      
      
        het Is in Duytslandt wel gebleecken,
        Daar de stromen en de beken
        Root geworden zijn van bloed:
        Daar den Arend en de Gieren,
        Ravens, Honden, ander' Dieren
        Zijn met mensen vlees gevoed.
      
      
        het Arm Boheemsche Koninkrijke,
        Hungeryen desgelijke,
        En die Landen daar ontrent,
        Ach wat hebben s' al geleden!
        Ach wat lijdens' al op heden!
        Noch en heeft haar smert geen endt!
      
      
        Duizenden van vrome zielen,
        Hebben zij daar zien vernielen,
        Na die droeve nederlaag!
        s' Hebben menig hoofd zien springen
        Over die bebloeyde klingen,
        En noch zien zij het alle dag.
      
      
        Grijse Mannen, teere Vrouwen,
        Zijn aan stukken daar gehouwen,
        Ja de Kinders van de borst:
        Noch en kan die Hoer niet laten,
        het Bloed te tappen als uit vaten,
        het Drinken maakt haar groter dorst.
      
      
        de Edel Palts die smelt van rouwe
        Als een arm verachte Vrouwe
        Van haar eer en Heer ontbloodt,
        Die moet nemen in haar ermen,
        En in haren schoot verwermen,
        Dien zij haat meer als de dood.
      
      
        het Heerloos, weerloos volk met tranen!
        Duysentmael mag des daags vermanen
        Haren Prinse Frederick,
        Die met hertzweer en met zuchten
        Uit het Land heeft moeten vluchten
        Voor het gewapend ongelijk.
      
      
        het Is daar gants een ander wezen,
        Alst daar pleegt te zijn voor dezen,
        het Schijnt te zijn een ander Land:
        het Was een Land daar vrede bloeyde,
        Honig, Melk en Wijn daar vloeyde,
        Door u zegen-rijke hand.
      
      
        Nu eilaas! om hare zonden,
        Wordt van vremde al verslonden,
        Wat het verdorven Aardrijk voedt!
        het Heil is gants van daar geweken,
        het Arme Land is overstrekken
        Met een bloed en tranenvloed!
      
      
        De vorst'lijcke Heerschappyen,
        Gulick, Cleef, wat tyrannyen,
        Wat geweld en overlast
        Lijden zij door sroovers handen!
        En de Mercksch' en' Bercksche landen
        Zijn wel dapper aen-getast.
      
      
        Hoog en lage staats Personen,
        Die als Ballingen hier wonen,
        Zo beschrijven haren staat,
        Dat een mens moet zijn van stenen,
        Dien het niet door merg en benen
        Binnen tot in het herte gaat.
      
      
        Als wij Hier wat lager dalen,
        Met ons droeve zinnen dwalen,
        Door het grote Frans gebiedt,
        Dag en nacht zien wij daar werken,
        Om uwe lang vervolgde Kerken,
        Nu te maken gants te niet.
      
      
        Ach wij konnen zonder tranen!
        Nimmer spreken of vermanen,
        Van Rochel nu overheert!
        het Welk naast u o Heer voor dezen
        Als een vrij-stad pleegt te wezen,
        Van dat volk dat u vereerd.
      
      
        Ach die Stad heeft moeten lijden!
        Dat door het ongenadig snijden,
        Van het scherpe hongers zweert,
        Meest haar Burgers zijn verslonden,
        Zijnd' op straten dood gevonden,
        Tot het been toe uyt-geteert.
      
      
        Waar uwe ogen henen wenden,
        Oost of West, aan allen enden,
        Zien wij zo veel hoon en smaad:
        Zo veel lets u Kerk in schenken,
        Dat wij in ons zwakheid denken,
        Of gij niet te hart en slaat.
      
      
        Maar als wij ons recht bedaren,
        Ons verstand bij een vergaren,
        Geven wij ons zelfs de schuld:
        Want wij zien dat ons misdaden
        Al dees' lasten op ons laden!
        En wij prijzen uwe geduld.
      
      
        Waart gij Heer niet zeer langmoedig,
        Uwe geduld niet overvloedig,
        Uwe genaed' niet onbepaald,
        Tot het Volk van u verkoren,
        O wij waren lang verloren!
        Lang ter hellen afgedaelt.
      
      
        Nu wij goede God in het leven,
        Door u goedheid zijn gebleven,
        Voor het verdiend' verderf bewaard:
        Zullen wij altijd belijden,
        Dat gij midden in het kastijden
        Houdt u Vaderlijcken aard.
      
      
        Maar liev' Vader laat ontbranden,
        Eens u teere ingewanden
        Over het over-groot verdriet
        Uwes Volks, dat als verwezen
        Tot der dood, in duizend vrezen,
        Altijd op u handen ziet.
      
      
        Strekt eens uit uwe sterke handen,
        Breekt der Philistijnen banden,
        Als een dun versenghden draad.
        Maakt dat al haar liguen liegen,
        Dat haar mag die hoop bedriegen,
        Die op haar verbonden staat.
      
      
        Zendt een War-geest tussen beiden,
        Dat zij van elkander scheiden,
        Dat door onderling gekijf,
        Zij malkanderen bevechten,
        Als de Midiaensche knechten
        Deden door u vreemd bedrijf.
      
      
        God u macht is niet verminderd,
        Maar ons boosheid heeft verhinderd
        All'ons heil tot dezen dag.
        Onze zonden hoog als bergen,
        het Licht uws aanschijns zo verbergen,
        Dat het ons niet beschijnen mag.
      
      
        Werpt o Vader onze zonden,
        Die ons slaan des diepe wonden,
        In de Zee van boven neer:
        Daar ze niemand kan weer halen,
        Laat ze tot den Afgrond dalen,
        Van uwe diep genaden meer.
      
      
        Toont dat gij noch zijt op heden
        Die gij waart van eeuwigheden,
        In het vergeven mild en trouw',
        Over dien die haar gebreken
        Niet verbergen noch verstekken,
        Maar bekennen met berouw.
      
      
        Kan u al ons droevig kermen!
        het Hert niet roeren tot ontfermen?
        Kan al het bloed vergieten Heer,
        het Ingewand u niet bewegen?
        Toont dan dat u is gelegen
        Aan uwe Waarheid en uwe Eer.
      
      
        Voor u Eer pleegt gij te strijden,
        En niet ongestraft te lijden
        het Schenden van uwe Heilig Woord,
        Zult gij dien dan niet vergelden,
        Die u Leer en Eer zo schelden,
        Dat men schrickt, wanneer men het hoort?
      
      
        Heer en wilt niet langer slapen,
        Trekt eens aan uw's yvers wapen,
        Gordd' u wraeck-zweert op u zijd':
        Neemt u Boog, u snelle Flitsen,
        Valt met kracht op Babels spitsen,
        Toont dat gij haar Vijand zijt
      
      
        Slaat den snooden mens der zonde,
        Door uw's aessem kracht te gronde:
        Laat dees' zwart en duister Wolk,
        Door uw's aanschijns glans verdwijnen,
        Laat de Vreugden Sonn' eens schijnen
        Over u ellendig Volk!
      
      
        Laat ons klachten u op-wecken
        Helpt ons zonder lang vertrekken,
        Helpt ons om des Heren wil.
        Eyndigend' ons droeve klachten
        Zullen wij u heil verwachten,
        En in hope zwijgen stil.
      
    
  