
    
      
        Mijnen Man is na de Krijg,
        Voor de Heren Staten:
        Met zijn Degen in de hand,
        Hij strijd daar voor zijn Vaderland
        Met vreugde, met vreugde, met vreugde.
      
      
        Hij heeft geschreven mij een Brief,
        Dat hij mij zal zenden
        Een schone Westphaelse Ham,
        Als hij ergens die bequam
        Kabassen, kabassen, kabassen.
      
      
        'k Wou dat hij zijn woord maar hiel,
        'k Sou u daar op noden,
        Om te maken goede cier,
        En daar bij drinken goed Bier,
        Van het beste, van het beste, van het beste.
      
      
        Hij stuurde mij enig Geld,
        Dat hij had gekregen,
        Van een Munsterse Konvooi,
        Daar kan ik des Winter mooi
        Af smeren, Af smeren, Af smeren.
      
      
        'k Wou dat hij dat dikwijls de,
        Zo kost ik weer af lossen
        Uit den Lombard mijnen Rok,
        Die daar bleef als hij weg trok,
        Marcheren, Marcheren, Marcheren.
      
      
        Grietje schrijft hij Grietje Lief,
        Wilt gerust maar leven,
        Stelt om mij doch geen verdriet,
        Ik zal u vergeten niet,
        Mijn leven, Mijn leven, Mijn leven.
      
      
        Ik wil voor mijn Vaderland
        Vromelijk hier vechten,
        Vallen op den Vijand uit,
        En daar dikwijls halen buit,
        Of slagen, Of slagen, Of slagen.
      
      
        Zo ik daar te blijven kom,
        Gij zult licht weer Trouwen,
        Maar gij krijgt nooit beter Man,
        Wilt mij niet vergeten dan,
        Mijn hertje, Mijn hertje, Mijn hertje.
      
      
        Grietje dats een Man als spek,
        Mijnen lompen Jorden,
        Schreef mij onlangs enen Brief,
        Maar die was mij niet heel lief
        Om horen, Om horen, Om horen.
      
      
        Hij stuurde mij niet een beet,
        Maar hij wou wat hebben:
        Hij schreef tot mijn groot verdriet,
        Dat hij daar kost leven niet
        Van gagie, Van gagie, Van gagie.
      
      
        Ik geloof die hondsvot meent
        Dat ik deze dingen
        Van mijn vel kan snijden af,
        Zo ik hem dit alles gaf,
        het Waar zotheid, het Waar zotheid, het Waar zotheid.
      
      
        Dan mocht ik met Kinders wel
        Weder Honger lijden:
        Neen ik zal niet zijn zo gek
        Dat ik voeden zal syn bek
        Met kazen, Met kazen, Met kazen.
      
      
        Hij mag doen als uwen Man,
        Gaan ook wat moes koppen:
        Zoeken ergens vette buit,
        Of met een bebloede huyt
        Weer komen, Weer komen, Weer komen.
      
      
        Ik heb zelfs genoeg te doen
        Dat ik met mijn Kinders
        Alle dagen word gevoed:
        Dat ik mager eten moet,
        Pottagie, Pottagie, Pottagie.
      
    
  