
    
      
        Gelukkig hij, die de armen, in verdriet
        Een gunstig’ oge biedt:
        Die, in ellendt, eens anders nood en pijn
        Zijn eigen nood laat zijn.
        Ter quader tijd, als het lot ten rampe neigt
        En alles onheil dreyght,
        Beredt hem God, en maakt in kommernis
        Zijns levens hem gewis
      
      
        God gunt dat hij en ’sLevens zoetheid proeft
        En al wat ’tleven hoeft.
        Zijn we’erparty (hoe dubbeldt in zijn huid)
        En krijgt hem niet ten buit.
        Als hij, door sieckt’ op’t bedt in qualen is,
        Doet God hem lafenis.
        Zijns herten wee en alle ongeneuchdt
        Verandert God in vreuchdt.
      
      
        Op zulk geloof, doe ik in ellendt stak,
        Riep ik tot God, en sprak:
        Genaed’, ach! Heer! Genes mijns herten wond,
        Verkanckert door mijn zond.
        Mijns haters hert laedt mij vast met ellendt,
        En hongert na mijn endt.
        Wanneer (zeid hij) wanneer moet hij der af,
        En naam en Al in het graf?
      
      
        Hier tussen (laas!) komt hij voor ’tquael-bed staan,
        En schouwt mijn pijnen aan.
        Een jammer-praet maakt hij voor hoofd, en steent,
        Daar ’thert heel anders meent.
        Hij staart op mij, als die mijn qualen acht;
        Daar ’thert inwendig lacht.
        ’tVergiff, in huis bestopt, braeckt hij op straat,
        En lastert van mijn staat.
      
      
        Mijn quaedt-gesind’, in mijn onzalig lot
        Alom bij een gerot’t,
        Doen d’hoofden t’saem, en zijn, door stil besluit,
        Op mijn verderven uit.
        Daar broeyt, daar broeyt een schelmstuk in haar borst
        De tong meldt haar bloed-dorst:
        Raakt (zeggen zij) raakt hij maar eens ter ne’er,
        Geentijds en rijst hij we’er.
      
      
        Noch zwaarder is het, dat, in zo zwaren nood,
        Mijn eigen dack-genoot
        Die brood en drank met mij hier had gemeen,
        En trouwe hert-vrundt scheen,
        Zijn hielen licht, en, met mijn vijand een,
        Mij mede helpt vertre’en.
        Help, Heer, help op. en toon genaed’ in quael,
        Op dat ick’t haar betaal.
      
      
        Uit was mijn klacht. Gij, Here, gaaft gehoor,
        En leend’ een gunstig oor.
        Vw’ hand is tuig dat u mijn Doen behaagt,
        En gij mij Liefde draagt:
        Vw’ sterke hand, waar door gij werd en keert
        Dat mij geen vijand deert;
        Geen vijand ooit uit mijn verhoopten val
        Krijgt stoff’ van vreuchdt-geschal.
      
      
        ’tEllendigh lijf herneemt zijn leden-kracht;
        De ziel, haar wel-doens macht.
        ’tIs het recht gemoed, voortaan van zond ontleeght,
        Dat u tot hulp beweegd;
        Waar door uwe oog genadig op mij daalt
        En eeuwig-gunstig straelt.
        Elk loof dan God, en gev’ Israels Heer’
        Onsterffelijcke eer.
      
    
  