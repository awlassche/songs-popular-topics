
    
      
        Vrou-Bruyt, Vrou-Bruyt zit op en waakt,
        Daar schorten noch maar weinig uren:
        Het einde van u Bruytschap naakt,
        U t’samen-komst moet langer duren.
      
      
        Gij treedt dan in het grote Gild’
        Die Fuik, daar veel zo na verlangen,
        Daar menig kwant te los te wild’
        En onbedocht in wordt gevangen.
      
      
        Daar menig Maagd in wordt gedomt,
        Of om wat moois haar in laat kopen:
        Maar als zij tot haar zelven komt.
        Wel wensen zoudt om weg te lopen.
      
      
        Wij hopen u van beter aard,
        En wensen dat gij met u beiden
        Zo wel vernoegd in liefd’ vergaard,
        Niet wensen zult om ooit te scheiden.
      
      
        Bedroeft en bang is d’Echte-staet,
        Wanneer twee-spaltigheyt van zinnen,
        Bij het jonge Paar zich vinden laat:
        Want daar is steeds een quel van binnen.
      
      
        Onthoudt u van veel woorden-strijt,
        En wacht u van het eerste kijven:
        Ontmoet u kwaad, verdraagt en lijt,
        Zo zal u staat gezegend blijven.
      
      
        Houdt steeds op dien een wakker oog,
        Die uit het quaed’ weet goed te werken,
        Vreest hem, en hij zal van om hoog,
        U alszins door zijn Geest versterken.
      
      
        O grote God! O Hemel Heer!
        het Is aan u gunst alleen gelegen,
        Begunstigh dan van boven neer
        Die lieve Paar met uwen zegen.
      
    
  