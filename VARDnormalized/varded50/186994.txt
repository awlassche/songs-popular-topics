
    
      
        Wie beneden het stargewelf.
        Uit zig zelf
        Te bestaan hem wil vermeten,
        Zal, bedrogen door zijn waan,
        Haast vergaan
        Daar hij Gode heeft vergeten.
      
      
        Zoo de Bouwheer van het heelal
        Het aardse dal
        Niet bezigtigde in het ronde,
        En op yders los bestaan
        Het oog liet gaan,
        Alles storte voort te gronde.
      
      
        Geen paleis, al stond het trots
        Op een rots,
        Sterker dan oit mens aanschouwde,
        Of het storte plots ter neer
        Zoo de Heer
        Na zijn wil dat zelf niet bouwde.
      
      
        Maar wie in des Heren naam
        Zijne faam
        Huis of aards geluk ziet groejen,
        Zal, door zijne gunst gesterkt,
        Wat hij werkt
        Zien in kragt, en luister bloejen.
      
      
        Het is door zijne wil alleen
        Dat benen
        De aardse koningen regeren.
        Wie op hem zijn hope stelt
        Zal geweld
        Ramp nog werrelts onheil deren.
      
      
        'K heb daarom mijn levenslot
        U mijn God!
        Heel en al gesteld in handen.
        Op dat nimmer los bestaan
        Mij voortaan
        Brenge in dootsgevaar of schanden.
      
      
        Gij alleen hebt mijn gemoed
        
          Tegenspoed
        
        Haat, en onheil leren dragen.
        'K zing des uwen naam ten prijs
        Ene wijs
        Die al het aardrijk zal behagen.
      
      
        Want gij geeft mijn zwakke stem
        Kragt, en klem
        Om na het hoog paleis hier boven
        Heen te zweven uit elks oog
        Daar om hoog
        Uwe magt alle Englen loven.
      
      
        Daar is reeds mijn wens en zugt
        En ik vlugt
        Wars van alles hier beneden
        Als ik zing uw naam ten prijs
        Op die wijs
        Het schijnvermaak der ijdelheden.
      
      
        Want berooft van u, is het niet
        Als verdriet
        Wat ons komt alhier te voren:
        Niet als kwelling voor den geest.
        Wie u vreest
        Heeft zijn eewig heil verkoren.
      
    
  