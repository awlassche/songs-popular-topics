
    
      
        Een gladde paling bij den staart,
        Een losse hand vol vliegen,
        Is het wank'lend waangeluk op aard',
        Dat menig zal bedriegen.
      
      
        Een zinkend' welzand is de grond,
        Daar het huis der wereldlingen,
        Bouwvallig op gevestigd stond,
        Een Niet zijn al die dingen.
      
      
        Het kan geen storm, noch vloed weerstaan,
        Maar stort geweldig neder:
        En stoot de dood zijn voet daar aan,
        Dan ploft de hoogste Ceder.
      
      
        Wat steunt gij doch op vlees, en bloed?
        Wis zal dien riedstaf knakken.
        Vertrouwt gij jeugd, of staat, of goed,
        Die zuil zal haast ontzakken.
      
      
        Uw grootste vriend zal morgen licht
        Uw meeste vijand wezen,
        En daar uwe hoop op was gesticht,
        Krijgt gij wel meest te vrezen.
      
      
        Gij grijpt wel toe, maar vat ook mis,
        En vind u dus bedrogen.
        Bouw dan op het geen bestendig is,
        En nimmer is ontvlogen.
      
      
        God hing den aardkloot aan een niet;
        Doch die zal eens verbranden:
        De Stad, die het oge nog niet ziet,
        Grondvestten zijne handen.
      
      
        De Rotssteen Christus zal de ziel
        Een vasten grondslag geven:
        En schoon dan aard', en hemel viel,
        Dat zal ons niet doen beven.
      
    
  