
    
      
        Lestmaal ging ik eens om een Trantje,
        Buiten de Stad op mijn Plyzier,
        Want ik was een Jong kwantje,
        Ik vond een Venus dier,
        In het Gras legge slapen,
        Versmagd door het Minne vier.
      
      
        'k Bekeekze van boven tot beneden,
        Deze Godinne al in het rond,
        Ik zag haar lieve leden,
        Daar ik Plyzier in vond,
        Van boven tot beneden,
        En haar lachgende Mond.
      
      
        Haar wangetjes Rood en Blanke leden,
        Haar Boezem çierelyk open stond,
        Dat deed mijn nader treden,
        Nog meer sieraad ik vond,
        Ik kon mijn niet bedwingen,
        Ik kuste haar voor haar Mond.
      
      
        Stilletjes ging ik nederleggen,
        Bij haar al in het groene Gras,
        Ik en dorst niet veel zeggen,
        Terwijl zij slapende was,
        Ik lij mijn hand op haar Borsjes,
        Doen ontwaakten zij ras.
      
      
        Toen heefze haar oogjes op mijn geslagen,
        En sprak Jonkman wat doet gij hier,
        Hoe durft gij dat wagen,
        Vertrekt met u getier,
        Ik vatte haar in mijn armen,
        Met zo een groot Plyzier.
      
      
        Met zoete woorde ik haar bekoorden,
        Die schone Nimf en veld Godin,
        Klijn Cupido dit hoorden;
        Die bragt haar ook tot Min,
        Dat zij mij mê omhelsde,
        Dat maakte een goed begin,
      
      
        Geen groter Vreugde ik kon geniete,
        Als mijn dat Hemels Beeld aan dê,
        Dat zou mij niet verdrieten,
        Wat dat Vrouw Venus dê,
        Cupido blies allarm,
        Wij waren met ons twê.
      
      
        De blade beweegde al van de Bomen,
        De takke kraakte al wat daar was,
        Reviere en Water Stromen,
        Het groene Kruid en Gras,
        Wij waren zonder schromen,
        Ik bij mijn Nimphje was.
      
      
        Ik spoelde mijn Lede in de Beken,
        Onder de Bomen in het Groen,
        Mijn lijf was heel bezweken,
        Door al het groot vermoen,
        Mijn Hert is weer ontsteken,
        Ik gaf haar ook een Zoen.
      
      
        Aurora verdween, den dag passeerden,
        Dat ik moest van mijn Lief afgaan,
        Dat mijn aan het Herte derde,
        Zij bleef alleen daar staan,
        Maar ik nog eens weerkeerden,
        Ik Lagte haar vriendelijk aan.
      
      
        Ik Kuste en Streelden, ik Zoende en Kweelden,
        Voor het laast mijn zoete Lief,
        Dat mijn Jonk Hert verheugde,
        Zij was een Honigs dief,
        'k Heb mijn afschyd genomen,
        En zij adjeu mijn Lief.
      
      
        Met een verdweenze uit mijn ogen,
        Weg was mijn Vreugd en al het Plyzier,
        Nu ben ik heel bedrogen,
        Adjeu gij Meysjes fier,
        'k Hoop mijn Nimf te genaken,
        Eer dat ik schei van hier.
      
    
  