
    
      
        God, de Heer, regeert,
        Hij is hoog geërt.
        Dat der volken schaar
        Beeve in het openbaar.
        Want hij zit omhoog,
        Boven des hemels boog,
        En tussen Cherubs vlerk,
        Al d'aarde schudde sterk.
      
      
        D'Opperheer is groot
        Binnen Sions schoot,
        En, als hemelvoogdt
        Boven al verhoogd.
        Dat men dan bekwaam
        Love uwe groten naam.
        Dewijl hij heilig is,
        En vreselijk gewis.
      
      
        Sterkte van den Vorst,
        Die den hemel torst
        Pryze men, die het recht
        Lieft en openlegt.
        Gij staaft billykheit,
        Jakob voorgeleit.
        Gij hebt daar recht gedaan,
        het Gerichte doen bestaan.
      
      
        Dat men dan den Heer
        Love, vol van eer,
        Hij is onze God,
        Buigt u neder tot
        D'aarde met demoet,
        En valt hem te voet.
        Dewijl zijn heiligheit
        In Sion zich verspreidt.
      
      
        Mozes, als Gods knecht,
        Stond voor het heilig recht,
        Met Aäron, het paar
        Van zijn priesterschaar.
        Samuël was een
        Van hen die gebeen
        Steeds deden naar zijn woord,
        En die hij heeft verhoord.
      
      
        Hij sprak in een wolk
        Daaglyks tot het volk:
        En zij hebben wis
        Zijn getuigenis
        Onderhouden met
        des Heren recht en wet,
        En het geen hij ingestelt
        Voor Isrel hadde in het veld.
      
      
        O Heer, onze God,
        Gij hebt hen, ten slot
        Van uw gunst, verhoord,
        En vergaaft hun voort
        Al hun zonde en kwaad.
        Maar, door daad op daad
        Getergt, naamt gij ook wraak
        Van het quaade, uw volk ten baak.
      
      
        Looft en prijst den Heer,
        Onzen God, vol eer.
        Buigt u met ootmoed
        Neer voor Sions voet,
        Daar zijn heiligheit
        Over is verspreidt,
        Dewijl God heilig is,
        De Heer, in het woord gewis.
      
    
  