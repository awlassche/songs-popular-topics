
    
      
        HOe mag dat zondig Stof noch praalen,
        het Geen voor den Wind verstuiven moet!
        het Geen haast de dood gants zal vermaalen,
        Wanneer het de schuld der zonden boet.
      
      
        Hoe! zal ene Bloem des velds ook menen,
        Nog lang te bloeien in haar pracht?
        Men ziet: die des morgens heeft gescheenen,
        Ligt des avonds zonder een'ge kracht!
      
      
        Hoe! soud' een Waazem konnen blijven?
        Men ziet, hoe s' in de lucht verdwynt,
        Zo haast de wind begint te drijven,
        Of als de zonne maar wat schijnt.
      
      
        Denk niet van uwe Lemen-hutte,
        O mense! dat ze lang zal staan:
        Zo de ALMACHT u niet onderstutte,
        Gij waart gewis'lyk lang vergaan!
      
      
        Denk, met een heilig overleggen,
        Hoe het leven is, als rook en wind!
        Want (om maar alles t'zaam te zeggen)
        Niets ligter dan een mensenkind.
      
      
        Denk, de ALLERHOOSTE staat U tegen,
        o Mensch'! zo g' opgeblazen zijt.
        HIJ wederstaat U allerwegen:
        Bekeer u toch! het is hoge tijd!
      
    
  