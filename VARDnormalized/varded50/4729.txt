
    
      
        GElijkmen met syropen,
        De zieken prepareert
        Eer dat men door doet lopen
        Den drank die hen purgeert.
        Zoo doet ook Gods genade
        Schier met een kranken geest
        Eer dat hij haar misdaden
        Ordentelijk geneest.
      
      
        Want zoo hij zijn werken
        Almagtich is; zoo doedt
        Hij in zijn handel merken
        Een midd’ling zacht en zoet.
        Bereydende voor henen
        De ziel, eer dat het hart
        Ondonkert, en beschenen
        Noch van zijn gracy werd.
      
      
        Voor eerst, doed hyze vatten,
        Door een verwekt geloof,
        De twederhande schatten
        Die hij te veld, te Hof,
        Altijd heeft even vaardig
        Als een verslinnent vier.
        Door de een, is hij rechtveerdig:
        Door de ander goedertier.
      
      
        De eerste, doed ons vrezen:
        De twede baard ons hoop.
        Maar onlangs na de dezen,
        Komt, met een snelle loop,
        Een tocht van caritaten,
        Die Gods beleefde zucht,
        Doed minnen, en doed haten
        Het schennis van de tucht.
      
      
        Voor het lest, gaat hier beneven
        Een vast besloten raad
        Van een verbeterd leven.
        Waar op, dat metter daad
        Volgt d’ingestorten zegen:
        Die ons met God verzoend;
        End’ al wat onze wegen
        Bekladde, wast en boendt.
      
      
        Dit tuigen de Schriftuiren:
        Dit brengt de rede mee;
        Want het huis, daar God zal kuiren
        Als in zijn eigen stee,
        Voorzeker dient ter eren
        Voor henen wel bereid,
        Om waardig te logeren
        Zoo waerden Majesteit.
      
      
        het Geloof, na dat ze zeggen,
        Komt toe in dit gebou
        Het fundament te leggen:
        daar op, ter goeder trou,
        De hoop het werk doedt rijzen;
        Om eindelijk volmaakt
        Te werden van de prijzen
        Daarna de liefden haekt.
      
    
  