
    
      
        WAarde Godinne,
        Volmaakte beeldt
        Daar Gijsbrechts Stad op boogt;
        Ik moet beminnen
        De zoete weld,
        Die gij in mij vermoogt:
        Ik voel
        het Gewoel
        Der minne, door en door,
        Als ik, o Leonoor,
        U zie of spreken hoor;
        Ia, wanneer in mij het gedacht
        Maar allenig op u acht,
        Zo gevoel ik mijn hart vol gloor.
      
      
        Mijn des harten hemel
        Is de hoogste troon
        Uws voorhoofds, die vol glans
        En klaar gewemel
        Van uw zeer schoon
        Gezichje blinkt althans.
        En op
        Dien top
        Een goud-geel kroontje praalt,
        Dat duizend straaltjes straalt,
        Door haartjes afgemaalt;
        Daar de Minnegod mijn hart
        En mijn zinnen in verward,
        Als mijn oog daar zijn licht uit haalt.
      
      
        Uw rode kaaken
        En het vlezig kraal
        Van uwe lipjes, ach!
        Mij meer vermaaken,
        Dan alle praal,
        Hoe schoonze wezen mag.
        Ik speur
        Geen kleur
        Geen lid, noch niets aan dij,
        (O pronkbeeld van het Y!)
        Dat niet de heerschappij
        Heeft genomen van mijn zin,
        En een vuur ontsteekt van min
        In een ieder lid van mij.
      
      
        Grote Godinne,
        Dus aardig, schoon,
        Vol alderhande kunst;
        Ach! mocht mijn minne,
        Tot haaren loon,
        Genieten uwe gunst;
        
          Voorwaar
        
        Geen paar,
        Hoe gunstig en getrouw,
        Zo hemels leven zouw,
        Als ik met u Mevrouw;
        Neem dan uwen Dienaar aan,
        Dat hij u ten dienst mag staan
        In het heilig Echt-gebouw.
      
    
  