
    
      
        Vryertjes, wilje met mij gaan,
        Ik zal u brengen daar zij staan
        Die u bij duister nagten
        Zo vlijtig staan op wagten.
        Gaat niet voorbij, gij zijt gezien,
        Treet vrij ras in. De Klok het tien.
      
      
        Wel zoete Juffertjen, hoe staat gij dus,
        Zijt gij zo weig'rig voor een kus?
        Al ben ik een oud Klapper,
        Ik ben nochtans geen snapper,
        Ik klap, maar ik snap niet van mijn zelf,
        Dus wilt u haasten. De Klok het elf.
      
      
        Kust vrij zo dikwils dat het klapt,
        Maar wagt dat gij uw vreugd versnapt.
        Schoon dat ik ga bij donker,
        Nog ken ik wel een Jonker
        Die hem garen met een meisjes Rok
        Dekt dat hij zweet. Twaalf het de Klok.
      
      
        Zoete gezelschap, weest verheugt,
        De Ratelaar ziet garen vreugd.
        Al kost hij u beklappen,
        Hij zal van u niet snappen.
        Hij is van hout nog van steen,
        Dus lustig vrolik. De klok het een.
      
      
        Jonge Juffertje, als je wordt gevrijt,
        Ziet datje niet te spijtig   zijt.
        En wilter niet mee jokken,
        Maar wilt de Karsjes plokken
        Alse zijn rijp, zo doet mee,
        Toeft niet te lang. De Klok het twee.
      
      
        Als je jou lusjes dan hebt gevoet,
        het Is tijd dat jij het nog eensjes doet
        En wilt het nog eens wagen.
        â€˜het Zal nu wel haast gaan dagen.
        Als je niet kunt, zo weet ik wie
        Nog wel eens wil, eer de Klok het drie.
      
      
        De Nagt verdwijnt, den dag komt aan,
        het Is tijd dat ik naar huis zal gaan.
        Gij zwak vermoeide knaepies,
        Rist uit uw zoete slaepies.
        Komt, gaat met mij en maakt goed Cier,
        Eer men u knipt.   De klok het vier.
      
    
  