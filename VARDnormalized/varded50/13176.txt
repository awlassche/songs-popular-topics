
    
      
        OMensch', o schone creature,
        Van uwen God na zijn figure
        Voor hem geschapen recht om hoog,
        Hoe laat gij van die schone stralen
        Zo neer met alle beesten dalen
        Op het aardse slijk, en draf u oog?
      
      
        Wanneer gij stelt u tot het bidden
        De wereld stelt haar in het midden,
        En u gedachten haast bezit,
        En zo verleid van u gebeden
        Naar ijdelheid der ijdelheden,
        En jaagt u schichtjens van haar wit.
      
      
        Wilt gij die beter opwaarts drijven,
        En in het gebedt volherdigh blijven,
        En in de deuchden zijn volmaakt,
        En niet van hem meer afgetogen,
        Sluit eer gij bidt, een van u ogen,
        Den Schutter zo zijn wit ook raakt.
      
      
        Met hem laat and're zorgen buiten,
        En wilt voor haar aankomste sluiten
        Het oog van u begeerlijkheid,
        En houdt alleen u rechter open,
        Alleen laat uwe liefde lopen
        Naar het wit van uwe zaligheid.
      
      
        Hoe meer gij ziet den Schutter rekken
        En neerder zijne pese trekken
        Den pijl is eerder in het wit;
        Alzo wordt u gebedt verheven,
        En door de wolken opgedreven
        Als gij den Heer ootmoedig bidt.
      
      
        U zo den Vader wilt ontvangen
        Door zijnen Soon aan het Kruis gehangen,
        En uytgereckt met alle smert.
        Laat zijn dan tegen alle vreze
        het Kruis uwen boog, zijn Vlees u pese;
        Den pijl u Ziel, het wit zijn Hert.
      
    
  