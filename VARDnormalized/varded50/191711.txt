
    
      
        Gevreesde Vorst, laat doch uws gramschaps hitte
        Niet immermeer mijn zwakke le en bezitten.
        Ontspan u kinder-tucht van zware woedentheyd,
        Die in mijn ingewand zo rouwe palen heyd.
      
      
        Dit herd gelach gaat mij de ziel verraden,
        Dit nood-weer heeft mijn zwaren val geladen,
        En wissen schip-breux ramp, zo uwen sterken erm,
        Die Koningen beheerscht, mijn zeilen niet bescherm,
      
      
        Laat u barmhertig oog u wanhoop stillen,
        Die met ontroerde ziel 'tgebeent' doet trillen
        Hoe lang, ah Heer, hoe lang? leg schicht en boog ter neer
        Terwijl ik vlees en bloed door hare kracht verteer.
      
      
        Waar kan u roem bij worm, bij mot, en muizen,
        In een ontzielde mond en boezem huizen,
        Zeg waar 'tvervrosen hert, uit een verrotte gracht,
        U enig heilig Lied ten offer heeft gebracht.
      
      
        En wie kost roemen u verheven dingen,
        Daar dusend Beulen zijn geweet bespringen
        In het eeuwig duister land, daar zijn verlate ziel
        In dieper smerten put, en wanhoops afgrond viel.
      
      
        'tBenaud gezucht doet mij de zinnen krenken,
        Ik wil mijn bed in brakke beken drenken.
        'tGesicht verduisterd, en mijn hert en boezem berst,
        Terwijl mijn Vijand met mijn lange smerten scherst.
      
      
        Voort uit mijn ogen al die onrecht handelt,
        En vol bedrog in kromme wegen wandelt.
        Weg met het schelms gebroed van u vervloekte min.
        Mijn God komt tot mijn klacht en smeken treden in.
      
      
        Met schaamt moet u verbasterd oog door-gooten
        Sig aan dit nijdig ramps-genoegen stoten.
        Mijn goedertieren Heer heeft mij geheel ontlast,
        En mijn gezucht gestild, en tranen af-gewast.
      
    
  