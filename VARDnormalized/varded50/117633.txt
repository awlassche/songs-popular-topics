
    
      
        O Had mijn Ziel nu Arends vlerken,
        Om boven d'ondermaansche zwerken,
        En wolken-trans en zonnen-gloed,
        Ter Hemel-poort mee in te treden,
        Met Jesus, die weer van beneden
        Na des Vaders woning is gespoed.
      
      
        Mijn Heiland voer uit het aards gewemel
        Tot boven aller Heem'len Hemel,
        Verzelt van de Eng'len staatzi-rei:
        Hem diend' een wolk voor zege-wagen
        Om Hem in zege-praal te dragen,
        Omringt van het juichende gelei.
      
      
        Hij heeft de macht des doods bedwongen:
        Hij heeft de Hel haar roof ontwrongen:
        Den duivel pletterd' Hij den kop:
        Hij ging hen in triumf omleiden,
        Geboeit, doe Hij uit het kamp-veld scheide,
        En klom ten Hemel heerlijk op.
      
      
        Hij maakte d'Hemel-baan dus open,
        Die met zijn bloed eerst was bedropen,
        En door zijn kruis-dood ingewijd:
        Hij ging ons voor tot zijnen Vader;
        Op dat men tot zijn Zoen-troon nader',
        Vrijmoedig, meer als voor die tijd.
      
      
        Hij wierd om ons te wederbaaren
        Gebaard, als wij verbasterd waren:
        Hij stierf voor ons de wereld af,
        Op dat men in zijn spoor zou treden:
        Hij stond en voer op; het geen zijn leden
        Daar toe ook recht en krachten gaf.
      
      
        het Past ons met Jesus dan te leven,
        Om zo de doodsnik mee te geven;
        Op dat men met Hem ook verrijz',
        En opvaar: die door zijn victori
        Met luister glanssen van zijn glori
        Ons flonk'ren doet in het Paradijs.
      
      
        Gij, die met glans en roem beperelt,
        Den Hemel-troon ruilt voor de wereld,
        En zit aan des Vaders Rechterhand
        Als Hoofd en Voor-spraak; schouw beneden,
        Bewierook het offer der gebeden
        En zend' uw Geest ten onderpand.
      
      
        Nu heerscht Gij onder uw vijanden,
        Tot Gij uw Vader het Rijk in handen
        Eens geeft, en t'zaam dan zit aan het roer.
        Schrik Kerken-vijand! Juich o Vromen!
        Want Jesus zal eens wederkomen
        Zo als Hij van ons henen voer.
      
    
  