
    
      
        WEyd oogskens, wilt nu weiden,
        Wilt u gesichtjens leiden,
        En gaan in Floras Hof:
        Ei ziet de bloemkens blozen!
        Beschaduwt van de Rozen,
        Van velerhande stof.
      
      
        De Lelijtjens die ruiken,
        Daar Tulpjens onder duiken,
        Met vlammig root geboord:
        Met paars en purpre stralen:
        Narcissen lof behalen:
        Met geel en wit geboord.
      
      
        De Hyacinthen pronken,
        Die met den Iris lonken,
        Bedekt van d'Eglentier:
        De Sonne-bloem staat schone,
        De rode Martagone
        Bemint den Lauwerier.
      
      
        De Violetjens aardig:
        De Krokus is zo waardig
        Als Vinkoord of  Damas:
        Laat Iaspis en Rubijnen,
        Laat Esmaraud verschijnen,
        Zij zijn als het slechte glas.
      
      
        Anemon' is te prijzen,
        Tijm en Lavendel rijzen
        Van onder het Roosmarijn:
        De Angeliertjens geurig,
        Gesprenckelt en coleurigh;
        Verkies ik voor de mijn.
      
      
        ‘Al des Konings heerlijckheden,
        ‘In pronkerij van kleden,
        ‘Of wat de praal om-vat:
        ‘Moet dadelijk bezwijken,
        ‘Ja voor de schoonheid wijken
        ‘Van enig Lely-bladt.
      
      
        Of wildy zien de Zaden?
        De bedjens zijn geladen
        Met Beet' en met Zalaet:
        Met Rapen en Meloenen,
        Asperges en Pompoenen,
        Radijs en ander zaad.
      
      
        De Boomkens overtogen,
        Met goud' en purper ogen,
        Van allerlei fatsoen,
        Met allerhande vruchten,
        Tot nut of tot genuchten,
        Ons hert en ziele voen.
      
      
        O aangenaam vermeien!
        Ik wil mijn kapjen spreyen,
        En kreuken het groene gras,
        De schaduw van de bomen,
        Heeft ons den brand benomen,
        Die ons zo lastig was.
      
      
        Ei zet u hier te rusten,
        En wilt u wat verlusten,
        ‘En schouwen Godes lof:
        ‘Van elk blad kondy leren
        ‘Het wonderwerk des Heren,
        ‘Met overvloedig stof.
      
      
        ‘Wilt uit des Bloemkens lezen,
        ‘Dat niets blijft in zijn wezen,
        ‘het Is schijn en ydle roem:
        ‘Want of des mensen leven,
        ‘Schijnt heerlijk en verheven,
        ‘het Verstuyft gelijk een bloem.
      
    
  