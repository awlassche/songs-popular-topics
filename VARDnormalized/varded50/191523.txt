
    
      
        O Liefste Engeltjens,
        Zegt eens wat maakt gij hier
        Bij dit klein kindeken,
        Zo naakt en zonder vier?
        De Engels meinen als dat gij hun hebt gezeid,
        Dat dit lief kindeken is onze zaligheid.
      
      
        Maar waar leit onzen God,
        Waar hij den Heer van al,
        Soud' hij geboren zijn
        In enen beesten stal?
        En heeft Ierusalem die rijke Conincks stad,
        Heeft zij niet een Paleis voor haren God gehad?
      
      
        Is hij Gods enig Soon,
        En van der eeuwigheid,
        Zegt eens hoe kan hij zijn,
        Geboren in den tijd?
        En wie had ooit gedacht dat ook een Maget rein,
        Kost blijven altijd Maagd, en tezamen Moeder zijn.
      
      
        De Joden zeggen ons,
        En vragen nu en dan,
        Is zijnen Vader doch //
        Niet enen Timmer-man?
        Neen neen ondankbaar volk dit nieuw geboren kind,
        Heeft u voor Abrahams-tijdt geschapen en bemindt.
      
      
        Hoort dan o Herderkens,
        En knielt eens rom en tom,
        Ziet eens het kintje zoet,
        Geeft zijnen willekom,
        Zijn traentjes zijn genoeg voor u, en allegaar,
        Maar haast geeft hij zijn bloed voor enen Nieuwe-Iaer.
      
    
  