
    
      
        HEf op o ziel wilt vreugd verwekken,
        Hef op u hert! en staar om hoog,
        Wilt uwe stem ten Hemel strekken,
        En schouw met een aendach-tigh oog,
        En zie den Koning,
        Die zo leit veracht,
        Zijn slechte woning, Doch zeer hoog geacht,
        Vol Goddelijke macht.
      
      
        Hij heeft geen Hof, daar hij mag schuilen,
        Bij het Vee daar leit hij in den stal:
        Hij wijkt voor Prins noch trotse zuilen,
        Zijn heerschappij strekt over al:
        Gaat met gebeden,
        En zoekt uwen Heer,
        Schoon hij vertreden, hier nu leit te neer,
        Hem komt de hoogste eer.
      
      
        Hij komt tot ons op het aardrijk dalen,
        Op dat hij ons verlossen sou:
        Dus wilt niet op zijn armoe smalen,
        Noch nedrigheydt van des Jonkvrouw:
        Aanziet dit wonder,
        En het Goddelijk beleid,
        Dat in het bijzonder, Godes Majesteit,
        De volck'ren heeft bereid.
      
      
        Het woord is vlees, het is nu geboren:
        Het woord neemt onze swackheydt aan:
        Het zoekt den mens, die nu verloren,
        Als schapen zonder Herder gaan:
        Doch zonder zonde,
        Is hij ons gelijk:
        Die onze wonden, van het zondig slijk,
        Zal suyvren eeuwiglijk.
      
      
        Des isset daar van Gods Profeten,
        En zo veel eeuwen was voorzeid:
        Wiens Sterr' in het Oosten was gezeten,
        Daar hij de Wijs' heeft toe-geleid,
        Dien d'Englen zongen,
        Zo verheven zang,
        Daar d'Herders sprongen, tot des Heren dank,
        Dat in den Hemel klank.
      
      
        Dit is de Leeuw' uit Judas stamme,
        Die Held en het lang-beloofde Zaad:
        Hoe dat de Joden zich vergrammen,
        Messias is hij.  Wonder-Raet.
        Daar is geen meerder,
        Hoe dat men ook beit,
        En die ons eerder, in het leven leit,
        Hij leeft in eeuwigheid.
      
      
        Immanuel! wilt ons geleiden,
        Na Bethlem in u eeuwig Rijk:
        En des Hemels Manna daar bereiden,
        Dat wij u loven al gelijk,
        Dus volgt zijn wegen,
        En zijn heyl'ge stem:
        Roemt doch zijn zege, ende lof-zingt hem,
        In het nieuw Ierusalem.
      
    
  