
    
      
        HEil-verkonder,
        Liefde-wonder,
        God bevleescht, en Offer-lam,
        'k Sla mijn oge
        Naar om hoge,
        Daar gij hangt aan des kruices stam.
      
      
        Of aldus:
        Wat doorluchte Hemel-vruchten
        Worden van uw kruis gesmaakt:
        Dat gij t'evens
        het Hout des levens
        En een Hemel-ladder maakt!
      
      
        'k Heb den zegen
        Weer gekregen
        Door uw vloek: want gij voldeed
        het Allegader
        Aan uw Vader,
        Als gij aan het kruis-houd leed.
      
      
        Mijne zonden
        Zijn uw wonden,
        En uw wonden mijn rantsoen.
        Mijne slagen
        Woud gij dragen,
        En uw sterven is mijn zoen.
      
      
        O hoe deerlijk!
        Maar begeerlijk,
        Hangt g' op Golgotha voor mij,
        Daar ik vinde
        Schuilplaats in de
        Klove van uw open zij!
      
      
        O wat komen
        Levens-stromen
        Uit uw wonden neergedaald!
        het Wijl uw herte
        In die smerte
        Liefde-vlammen van zich straalt.
      
      
        het Hoofd te buigen
        Wil betuigen
        Dat gij mij uw kus aanbied:
        En uw armen,
        Tot ontfarmen
        Uitgebreid, en sluit gij niet.
      
      
        'k Zie uw handen
        Uitgespand, en
        Open ter mildadigheid.
        'k Zie uw voeten
        Gants bebloed, en
        Vast; maar tot mijn hulp bereid.
      
      
        O dus wreekt gij
        En verbreekt gij
        d'Oude slangs bedrijf en hoofd.
        Gij en wijkt niet,
        Noch bezwijkt niet,
        Tot Gij hem zijn buit ontrooft.
      
      
        het Zegepraalen
        Te behalen
        In het Kamp-veld van het kruis
        Was uw glori:
        Die victori
        Brengt ook ons in des Vaders Huis.
      
      
        O mijn Here!
        Dit des mijn ere
        Dat ik u mijn Heiland noem.
        Jood en Heide
        Stoot zich beide;
        het Is uw kruis waar in ik roem.
      
    
  