
    
      
        O schaft Salade naar de lippen,
        Begeert gij lof;
        Of al de dank zal u ontglippen.
        Gij maakt uwe hof
        Bij ezels, zo gij distelbladen
        Tot lekkernij
        Hen schaft. Als zij zich dus verzaaden,
        Dan zijn ze blij.
      
      
        Saffraan zal aan geen koeien smaaken.
        In het verkenskot
        Zult gij geen vriend met rozen maken.
        het Moet zijn verrot,
        En drek, en stinkend, wat zal passen
        Tot hunnen muil.
        Vergeefs zult gij het eerst zuiver wassen,
        Zij willen het vuil.
      
      
        Laat konst en wijsheid niet verwachten
        Van woord of daad,
        Dat ooit een plompaard dat zal achten,
        Die het niet verstaat.
        het Geen zich naar hun begrip zal voegen,
        Hoe slecht en bot,
        Dat zal alleen hen vergenoegen,
        Al was het zot.
      
      
        Dus gaat het ook met vleeschelingen.
        Niets is hen zoet,
        Als draf van ondermaansche dingen;
        Geen hemelgoed.
        Gods kind'ren hebben and're monden.
        Alleen hun smaak
        Is dat, waar in zij Jezus vonden,
        Met zielvermaak.
      
    
  