
    
      
        O Wat Hemels-vreugd
        Ons hert, en geest verheugt!
        Wat sanck daalt hier neer met weder-geklank ://:
        het Is Maria Moeder Maagd,
        Die hier d'opper-kroone draagt,
        Heel schoon voor Gods Troon,
        Daar zijn Hof bewijst haar eer, en lof.
        De Cherubinen voor,
        En de Seraphinen met volle choor,
        Stellen den triumph-dagh in
        Van des Hemels Koningin,
        En zingen daar al te zam,
        Heilig, heilig, heilig Moeder Maagd zij uwen naam.
      
      
        Jesus haren Soon
        Treedt neer uit zijnen Troon,
        En leidt haar met vreugd voor Gods Majesteit ://:
        Daar den Vader, en den Geest
        Zijne Bruid, en Kind met feest
        Begroet, en eer doet,
        Maar de Soon geeft haar de glorie-kroon.
        Wie is des Maagd vol staat
        Bekleed met de Zon, als den dageraad?
        Zij is schoonder als de Maan,
        Of de Sterren, die daar staan
        In het Firmament dag, en nacht
        Schrikkelijk als een slagh-orde, oft leger-kracht.
      
      
        Triumphante Maagd,
        Die God den Heer behaagt,
        Vereerd op het hooghst', uw oog tot ons keert ://:
        In dit aardse tranen-dal,
        Daar wij zuchten tot u al
        Vervaard, en bezwaard
        Ons geleid door uw bermhertigheyt.
        Gij zijt ons troost, en wens,
        Den troon der genade voor ieder mens:
        Die daar heerscht met volle macht,
        Onze beden niet veracht:
        U woord bij het eeuwig Woord
        Koninginne Moeder Maagd wordt altijd verhoord.
      
    
  