
    
      
        ZOete Vreugden van mijn ziel,
        Hopen, die mijn zinnen vleiden,
        In den brand, die mij geviel,
        Zoekt dog niet van mij te scheiden,
        Lieve voorboôn van het goed,
        Daar ik in mijn mymeryen,
        Als ik mij niet kon verblyen,
        Mij zoo dikmaal heb gevoed;
        Zoo gij immers haast wilt enden,
        Wilt mij maar verzekering zenden.
      
      
        Ach! ik kan van mijn geval,
        Zoo veel trouwheid naan geloven,
        Goden! wat gevoel ik al?
        Wat geluk gaat mij te boven;
        Mits haar ogen, die zoo straf
        In 'er lieve voorhoofd blonken,
        Zoo verand'ren in haar lonken,
        Dat ik mij, in plaats van het graf,
        Dat ze scheenen mij te graven,
        Mag met duizend zoetheên laven.
      
      
        Want ik voel, in plaats van schrik,
        In mij de verzekertheden,
        Voor de vreze, alle ogenblik,
        Zoo bevesten, dat ik reden
        Van verwondren heb; en zie
        Het onwinbaar als gewonnen,
        Wie zou nu mijn vreugden konnen
        Melden van de gene, die
        Nooit zoo wenschelyke dingen,
        Van de hoge Goôn, ontvingen,
      
      
        Het volmaakt en zoet verbond
        Van onze wel vereende willen,
        Tart het noodlot, dat bestond
        Al 'er nijd daar op te spillen;
        Maar haar hert, vol kuische min,
        Woning heeft in het mijn verkoren,
        Dies, mijn wens 'er wens geboren,
        Ik mag leven, naar mijn zin;
        Mits de hemel, zoo geregeld,
        Haar aanbieden, nog gezegeld.
      
      
        Groene beemden, schone vloen,
        Beekjens, die zoo minn'lyk lopen,
        Goôn, mag zig een minnaar voên
        Met zoo aangename hopen!
        Gun mij dat ik ga, het is tijd;
        'k Zie de Zon al digt aan het laagen;
        Uuren, die mij duurt als dagen,
        Dagen, die mij Jaaren zijt,
        Brengt geluk, dat ik verwagte,
        'k Zal mij uw verpligtig agte.
      
    
  