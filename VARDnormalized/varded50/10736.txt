
    
      
        Hemelse pronk: die van der Maagden Rei
        Verwint, uytbralt in deughden veelderley,
        U geest toont uit, u gaven rijk en veel:
        Geen schat zo groot als u, tot loon en deel.
      
      
        Waar ik mij wend, u wezen, o Goddin:
        Gestadig komt tot mij, door sotte min,
        En terght, en stoockt het vlammend' vier zo heet,
        Dat ik (eilaas:) mijn zelver schier vergeet.
      
      
        Ik loop in t'woudt bij luwe Linden groen,
        Daar Coridon zijn Lammertjens gaat voen,
        Al tot versoet van mijn te leide pijn,
        t'Geeft troost noch baat, gij zijt de Medicijn.
      
      
        Op d'heuv'len hoog rust ik, en zie eens aan
        De barre zee, te woud met veel rijke bla'en:
        Maar en vind niet, het zij waar ik zoek of dwaal?
        Geen uws gelijk, beleeft, en heus van taal.
      
      
        Laestmael was ik door gulle dartelheid
        Na het Hof getreen, te nemen onderscheid:
        Of' kniemant vond, in schoonheid uws gelijk,
        Maar genig Maagd in het trots een weel'ge rijk.
      
      
        Koning of Vorst, met haar Prinses gepaard,
        Maagden zeer veel van minnelijcke aard?
        Noch schorten iets in mijn te keurig oog.
        Maar ik (eilaas:) mijn zelver doe bedrog.
      
      
        Dit waar mijn wens: te erven tot een deel
        U waarde Vrouw, Voogdes van Prinsen veel:
        Ik nu bemerk het liefkozen is maar wind,
        Doch reden leert, versint eer gij begint.
      
      
        Vaart wel, voert zo de wapens in de vuist,
        Doet Minnaers veel als gij mijn hebt gekruist,
        Doch merkt te recht: de wraak u volgen zal
        Voor mijn verdriet, en deerlijk ongeval.
      
    
  