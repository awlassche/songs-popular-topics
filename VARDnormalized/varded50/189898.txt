
    
      
        O Doelwit van mijn min!
        O troost in al mijn plagen!
        Wanneer zal uw vriendin
        De kroon des hemels dragen?
        Verkort, verkort mijn dagen,
        En laat mij uw bruidzaal in.
        Hebt ge o Bruigom mij verkoren,
        Laat de dood mij niet versmoren.
        Laat mijn ziel,
        Laat mijn ziel, als het lijf bezwijk,
        Verhuizen in uw Rik.
      
      
        Hier grimt mij de afgrond toe.
        Daar lokken de ijdelheden
        Mijn ziel van strijden moe:
        Staag de ogen na beneden.
        Elk tragt mij te overreden,
        Als ik uw gebod voldoe.
        Brek de keten mijner zonden,
        Daar ik leg aan vast gebonden,
        Sloop den muur,
        Sloop den muur van vlees en bloed,
        Die mij hier blijven doet.
      
      
        Om u, is al mijn wens.
        Om u zijn mijn gebeden.
        Nu 'k als een bloem verslens,
        Door het onweer neergetreden.
        Buiten u is hier beneden
        Niet als onrust voor den mens.
        Laat mijn ziel niet langer hopen.
        Zie, zij tragt u in te lopen.
        Ach! ik sterf,
        Ach ik sterf! maakt gij geen end,
        Van al deze aardse ellend.
      
      
        Mijn God, mijn enig Een!
        Vergever van mijn zonden,
        'K ontsla u niet, o neen.
        Voor dat ik, rein bevonden,
        Word door uw Liefde ontbonden
        Van dit lastig vlees en been.
        Laat de dood dit lijf weg slepen.
        'K heb, in u, mijn heil gegrepen.
        Wat hier rist,
        Wat hier rist of stort ter neer.
        Ik lef, en sterf den Heer'.
      
    
  