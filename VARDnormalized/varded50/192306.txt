
    
      
        O God! die door uw sterk vermogen,
        U aan het schepsel stelt voor ogen,
        En maakt uw eeuwig zijn bekent,
        Wie kan uw magt en raad doorgronden?
        Gij keert en wendt, de tijd en stonden,
        Maakt Zomer, Winter, Herfst en Lent.
      
      
        ‘het Verstorven aardrijk, doet gij leven,
        De dorre bomen vrugten geven,
        Dat mens, en dier verzaadigt juicht.
        Ag! dat tog uw genae gehenge,
        Dat ik u dies mijn lof toebrenge,
        En zig mijn ziel in ootmoed buigt:
      
      
        En u met zicht en bee kom smeken;
        Ag! was mijn winter ook geweken,
        Op dat mijn lente-tijd aanbrak:
        Dat eens uw troost mijn hert verquikte,
        Uw Geest meer warmte mij beschikte,
        Uw liefdens-gloed mijn hert ontstak.
      
      
        Hoe toeft de Zon van mijn verlangen?
        Wat houdt hem op, wat traagt zijn gangen?
        Waar blijft die Bruidegom, die Held?
        Zoo vaardig om zijn pad te lopen,
        Die dwars door neev’len maakt een open,
        Waar langs hij vlug en moedig snelt.
      
      
        Wilt eens uw Zoon meer oopenbaaren
        In mijn gemoed, mij doen ervaaren
        Die Zonne der Geregtigheid,
        Die opgang uit der hoogte rijze
        In mijnen geeft op, en bewijze
        Zijn licht en kragt, die vrugt bereidt.
      
      
        Vernieuw, als ‘het veld, mijn ‘s herten akker,
        Mijn flaauwe min, tot u verwakker,
        Ploeg en door-voor d’onvrugtb’re ziel
        Met u ontdekkent licht; en zegen
        Mijn hert door ‘s Geestes daauw en regen,
        Dan spruit uw zaad dat daar in viel.
      
      
        Laat dan uw Zonne-hitte gloeien,
        Dan zal den stam en tak opgroeien,
        Dan loopt den knop en bloessem uit,
        Behoed die dan voor wind en stormen,
        Voor ‘het ongediert van vlieg en wormen,
        Na knop en bloem, dan vrugt uitspruit.
      
      
        Ag! zag ik maar die schone vrugten,
        Wat vond ik dan al ziel-genugten!
        Geen vrugtbaar hof! nog boom, of bloem,
        Geen aangenaame groene paaden
        En konden ooyt mijn geest verzaaden:
        Gij bleeft alleen mijn lust en roem.
      
    
  