
    
      
        Bellinde, mijn leven,
        Aan wien ik mijn hart
        Geheel heb gegeven,
        Verban eens uw smart.
        het Is ijdel te sugten
        Om het geen ons het geval
        (Van niemand te ontvlugten)
        Hier vergen zal.
        Men leeft zonder schromen
        Wanneer men het lot
        (Hoe het ook op mag komen)
        Grootmoedig bespot.
      
      
        Laat zorgen dan varen
        En pleng uwen wijn
        Terwijl ons de jaren
        Nog aangenaam zijn;
        Terwijl gij, aanvallig
        Met schoonheid en Jeugd,
        Zo zoet als lieftallig,
        De harten verheugt.
        Gebruikt uwe tijden,
        De jaren zijn vlug,
        Want zo s' ons ontglijden,
        Zij bien U den rug.
      
      
        De Jeugd ons ontweeken,
        Treet d'Ouderdom toe.
        Gekrenkt en bezweken,
        Van wellusten moe,
        Zij nadert met sugten
        En kwelling en pijn
        En vlied de genugten,
        Hoe heuglijk ze zijn.
        Dit lot ons beschooren,
        Bellinde, zo laat
        Tot vreugd U bekoren
        Eer het al hier vergaat.
      
    
  