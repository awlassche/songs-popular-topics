
    
      
        ACh Vaader! Niet der genen,
        Die ver van heiligheid,
        En van het boet-vaardig wenen,
        Van eigen waan gevleid,
        Slegts met sieraad van spreken,
        Dat het menselijk verstand
        Bepeinzd heeft, U wel smeken,
        Dog noit met des herten brand.
      
      
        Maar een goed-gunstig Vaader
        Van hem (en niemand meer)
        Die hart en daad te gaader
        Wil rechten tot uw eer.
        En het geen zoo niet wil vlijen
        Verwerpt en ernstig haat,
        En daar het hem mogt ontglyen,
        Zijn boet noit achter-laat.
      
      
        'k Vind de aangeboren krachten,
        O Vaader! te gering,
        Om het voor-schrift te betrachten
        Daar Jezus in voor-ging:
        Welk Gij nogtans mijn daaden,
        Mijn denking en beleid,
        Ten richt-snoer van haar paaden,
        Zoo streng hebt op-geleid.
      
      
        Dit dwingt met scharpe prikken
        Mijn ziel tot uwen troon,
        Daar des anders wel mogt schrikken
        (Om de aan-gedaane hoon
        U schand'lijk aan-gewreeven)
        Van U te zijn gezien,
        En vlugtig weggedreven,
        Uw ogen zoud ontvlien.
      
      
        De zonden, die mijn kaaken,
        Met zulken meen'gen traan,
        En schaam-roodheid doen blaaken,
        Zie met mee-dogen aan.
        'k Bely, 'k beklaag 'k uit-breide
        En 'k zend U dikmaal op,
        Hoe 'k voormaals het lichaam weide
        Met des Werelds vuile pop.
      
      
        Dit kan nogtans niet maaken,
        Dat het kwaad niet is gedaan,
        Of het droef getreur mag staaken,
        Om in uw gunst te staan:
        Mijn misda'en zijn te schendig,
        Te lang, te veel, te groot;
        Dit prangd mijn hert in-wendig,
        Somtijds, gelijk een dood.
      
      
        Want of het schoon al vergeven
        Mogt zijn door uwe gunst,
        Wordt oit iet we'er bedreven
        het Vergeven is om zunst,
        Al de oude schuld staat open;
        En ligt kon dit geschi'en,
        Kond ik geen bijstand hopen,
        Om het kwaad geheel te vli'en.
      
      
        Ag! laat dan met de renten,
        On-eindlijk goede Heer!
        Dat millioen talenten
        Tog niet te boek staan meer.
        Ik zal de schulden nimmer
        Zoo hoog doen klimmen op,
        Om vloek en straf nog slimmer
        Te haalen op mijn kop.
      
      
        Zoo zal mijn ziel ontsluiten,
        Om, dag aan dag mijn leed
        Voor U, met be'en te uiten,
        Als ik uw lof uit-meet;
        En uw genaade prijze,
        Voor al het bewezen goed,
        En in mijn ziel zal rijzen
        Een heil'ger deugden spoed.
      
    
  