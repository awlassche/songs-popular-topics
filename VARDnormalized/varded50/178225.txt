
    
      
        Veld de sterren altemale
        Van des hemels gulde zale,
        Neempt, zo gij beneden gaat
        Al de peerlen die bedouwen
        ‘Taerdrijck, en zich doen aanschouwen
        ‘Smorghens in den dageraad.
      
      
        Voegt daar bij al de couleuren,
        Al de bloemen, al de geuren,
        Die de zoete Lente ons laat,
        En de granen die wij plukken,
        Om ons arbeid te gelukken,
        Eer de Zomer t’eynde gaat.
      
      
        Lust u ook daar bij te tassen
        Wijngaard-vruchten, boom-gewassen,
        En al wat den Herfst ons gaard,
        Water-druppels, hagels-vlokken
        Die ons geven witte rokken,
        En al wat den winter baard.
      
      
        Brengt daar toe al ‘shemels geesten,
        Al de mensen, al de beesten,
        Die men ooit ter wereld vant,
        Stofkens die men dik ziet vliegen,
        Met de gheen die de oog bedriegen:
        En van ‘tblauw diep al het zand.
      
      
        Wilt ook neffens ‘smenschens haren,
        ‘Thayr der beesten me vergaren,
        En ‘tgras dat op de aarde beeft,
        Ook de pluimen van de dieren
        Die men in de locht ziet zwieren
        En ‘tsandt dat ons de aarde geeft.
      
      
        Wilt gij daar noch wat bij stellen
        Moeght des viers de vonken tellen:
        Maar het is verloren pijn,
        Want des eeuwicheydts de haven
        Vlucht altijd der hellen slaven,
        Hun straf moet oneynd’lijck zijn.
      
    
  