
    
      
        CHristus is opgestanden
        Al van de Joden haar handen,
        Dus willen wij allegaar vrolijk zijn,
        Christus zal onze Verlosser zijn.
        Alleluja.
      
      
        Was Christus niet verrezen,
        Al met zijn Goddelijke wezen,
        Wij waren gebleven in groten noot,
        Wij moesten al sterven de eeuwigen dood.
        Alleluja.
      
      
        Christus die voer ter Hellen,
        Om het daar in vrede te stellen,
        Die in duisternisse lagen zoo zeer bezwaard,
        God heeft ze met zijn eeuwige ligt verklaart.
        Alleluja.
      
      
        Gij Prinsen gij Helsche soorten,
        Doet open u mueren en u poorten,
        Uwen roof die werd u nu onthaelt,
        Christus heeft alle onze schuld betaalt.
        Alleluja.
      
      
        Christus met groter eerwaarde,
        Zijn lieve Moeder die hij openbaarde,
        Met een Lighaem klaerder dan de Zonneschijn,
        Onsterfelijk verlosser uit alle pijn.
        Alleluja.
      
      
        Christus vantse in weene,
        De zuivere Maria Magdalene,
        God heeft ze vertroost in haar verdriet,
        Als enen Hofman, het is alzo geschiet.
        Alleluja.
      
      
        Twee Discipelen kwamen gaande
        Na Emaus, zij waren verslaende
        Christus lijden en onzes Heren dood,
        Als een Pelgrim heeft hem God vertoond.
        Alleluja.
      
      
        Weest Christus Lijden gedagtig,
        Hij is ons Paes-Lam waeragtig,
        Geofferd aan den Kruike voor onze misdaad,
        Dat deden die Joden haar valsen raad.
        Alleluja.
      
      
        Verblijd u gij Christenen algemeyne,
        Met Maria die zuivere Fonteine,
        De Koopmanschap die Judas heeft gedaan,
        Die is ons alle zoo wel vergaan.
        Alleluja.
      
      
        Christus heeft neder gezonden,
        Den Heiligen Geest met vyerige Tongen,
        Op den vijftigsten dag als hij hadde voorzeid,
        Zijn Apostelen hebben daar na verbeid.
        Alleluja.
      
    
  