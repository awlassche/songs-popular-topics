
    
      
        Waar blijft mijn Herder,
        Het is al meer dan tijd,
        Ik ga al verder,
        Als hij mijn had gezeid,
        de tijd is lang voorbij,
        Daar ik zou in de Wei,
        Hemmet mijn Schaepjes wagten,
        Of zou dien Herder vrij,
        Mijn gunst veragten.
      
      
        Mijn dunkt van vere,
        Zien ik zijn Schaepjes staan,
        Wat mag hem deren,
        Mijn hert is zeer belaen:
        Ik drijf mijn vee met spoed,
        Langs een klaar watervloed,
        Tot ginder aan die heggen,
        daar ik mijn Coridon,
        In slaap vond leggen.
      
      
        Ik zal gaan weiden,
        Mijn Schaepjes aan de bron,
        Langs de groen heiden:
        En laten Coridon,
        Slapen in rust en vree,
        Nemen zijn Schaepjes mee,
        Tot dat ik weer zal komen:
        En zien of hij ontwaakt,
        Aan deze stromen.
      
      
        O zoete dromen,
        Wat baard gij mijn al pijn,
        Ik ben vol schromen,
        waar of mijn Schaepjes zijn?
        Waar is mijn Zilvia,
        Ik zal haar zoeken dra,
        Of ik haar nog kon vinden:
        Hier in het Groene dal,
        Onder de Linden.
      
      
        Waar dat ik dolen,
        Ik vind mijn Schaepjes niet,
        Zij zijn gestolen,
        Wat leed is mijn geschied?
        Mijn Zilvia mijn Bruid,
        Is ook te velden uit:
        Misschien te zam verslonden,
        Door ‘het vinnig ongediert,
        Als woede honden
      
      
        Nu wil ik sterven,
        Ik mis mijn Vee en Bruid:
        Mijn hert af kerven:
        Ik neem een vast besluit,
        En wil mijn met het Zwaard,
        Hier vellen neer ter aard:
        Hij heeft zijn hert doorsteken,
        Onder de linde boom,
        Is hij bezweken.
      
      
        Ik wil gaan keren,
        Of Coridon ontwaerkt,
        Daar ginder veren,
        ‘het Schijnt of mijn droefheid naakt;
        Eilaas ik zie de bron!
        Daar lag mijn Coridon,
        Met ‘het Zwaard nog in zijn zijden:
        Moest gij o Herder zoet,
        Om mij dit lijden.
      
      
        Ik ben verslonden,
        En door de dood verwond,
        Met diepe wonden,
        om dat ik u niet vont,
        Om u heb ik mijn bloed,
        Gestort uit liefde zoet:
        Coridon sluit zijn ogen:
        Zijn dode mond beklemt,
        Zijn hoofd gebogen.
      
      
        Mijn Herder trouwe,
        Sterft gij de dood om mijn;
        Dat zal mijn rouwe:
        Ik lef in zware pijn,
        Ik wil op staande voet,
        Storte mijn laatste bloed,
        En als u Herderinne,
        Mee sterven om mijn lief:
        Uit zuiver minne.
      
      
        Zij heeft benomen,
        Het Zwaard wat droeve smert:
        heeft het met schromen!
        Gestoken in haar hert,
        En viel daar bij die bron,
        Neder bij Coridon,
        Onder de linde bladen,
        Alwaar zij allebey:
        De doodsnik laden.
      
      
        De Schaepjes dwalen,
        Allenig op het Veld,
        Door bos en dalen,
        Zij waren heel ontsteld!
        En droevig om de dood!
        Van haar Herder minjoot,
        En hare Herderinne,
        Die tzaem gestorven zijn,
        Uit zuivere minne.
      
    
  