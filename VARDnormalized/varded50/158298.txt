
    
      
        Gij Dochters jong, en teer,
        Die geern vermeien gaat,
        Komt ziet eens hoe u eer,
        Dan in perikel staat,
        En hoe dit zoet vermaak
        Vermengeld is met gal
        Dees' sak, dees' sak, dees' sak,
        Ik u vertonen zal.
      
      
        Dina niet wel bedacht,
        Vingh eens het reizen aan,
        En lette op de dracht,
        Daar mee de Meysjes gaan:
        En om ook zelf daar bij,
        Wat meerder nieuws te doen,
        Kleed zij, kleed zij, kleed zij
        Haar in een vreemd fatsoen.
      
      
        Doe zij dus mooi, en schoon,
        De Landen ommegingh,
        Zo zag haar Hemors Soon,
        Een dertel jongeling,
        Die met zijn oge sweeft,
        Ontrent haar moye dracht,
        En heeft, en heeft, en heeft
        Die schone Maagd verkracht
      
      
        Doe dit nu was geschiet,
        Denck eens, wat ongemak,
        Dat onheil, en verdriet,
        Vyt deze daad ontstak:
        Daar wordt veel bloot gestort,
        En wie in Sichem woont,
        Die wordt, die wordt, die wordt,
        Niet van het zweert verschoont.
      
      
        Twee Broeders zeer verstoort,
        Om deze vuyle sant,
        Begingen deze moord,
        Zelf met haar eigen hand.
        Den ouden Iacob treurd,
        En nam't geweldig zwaar,
        En scheurd, en scheurd, en scheurd,
        Het hert schier van malkaer.
      
      
        En Dina mist haar eer,
        Daar elk zijn roem op draagt,
        En zij en word niet meer
        Gerekend voor een Maagd
        Niet een woord meer en staat,
        Van haar, den Bijbel deur:
        Ik haat, des daad, en laat
        Voortaan ook na van heur.
      
    
  