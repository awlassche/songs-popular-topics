
    
      
        IN dien goude tyt, doen Adam is geschapen,
        En in Gods hof gesteld, is hij gerust gaan slapen:
        Daar quamp een Vrou tot hem uit hem, dit was de Vrou,
        Daar Adam alle goed, en God om laten wou.
      
      
        Den sotte Man en dorst zijn Eva niet bedroeven,
        Hij wou gaan lopen, en met haar den Appel proeven.
        De mens liep voor, God naar. God riep gelijk met druk,
        Waar Adam was? en dit was enig zijn geluk.
      
      
        En hadde God terstond zo krachtig niet gesproken,
        Den moyernackte Mens had' zijnen hals gebroken:
        Gods Woord heeft hem gevadt. O! goedertire Woord!
        Daar Petrus God afdanck', dat hij het ook heeft gehoord.
      
      
        Den ermen Vischer ginck bij dagen, ende nachten,
        En viel ook menigmaal in putten, ende grachten;
        Tot dat den Heer hem riep. Doen liet hij het alle gaar,
        En volgde op die stond den Mensche-vischer naar.
      
      
        Wij hebben altemaal van Eva leren snoepen:
        Maar gelukzalig mens, die Christus heeft geroepen!
        Wij hebben ook verstand te vissen vroeg, en laat:
        Maar gelukzalig mens, die zijnen roep verstaat?
      
      
        Ik zegge, wel verstaat. De lieden hebben oren;
        Maar naar Gods woord, zo het hoort, en willen zij niet horen.
        Den weg is al te eng, de poort is al te nouw:
        God moet geweld schier doen, daar ymandt volgen souw:
      
      
        Dat's u, dat's u geluk, die sterckhyt hebt gekregen,
        O jongen Bruno's soon, God geef u zijne zegen:
        Om in, en voort te gaan den geestelijke Pad,
        Die u mag leiden naar Jerusalem de stad.
      
      
        Hoe ver syn wij van een! wij woelen inder eerden:
        Gij rust in het Paradijs. Wij vischen zonder werden
        In deze bitter zee, en zeilen leegh, en hoog,
        En blijven in verdriet: u schip dat is op het droogh.
      
      
        Wij steken ons gemoet aan hagen, en aan heggen:
        U bed' dat is bebloemt. Maar mag ik noch wat zeggen?
        Och! ziet! ziet toch voor u. Gij zijt noch teer, schoon blom:
        De wereld staat in brand. Och! en ziet toch niet om!
      
      
        Heeft Vader Abraham eens zonder te verbranden
        Gomorrha sterrelinx, en Sodoma zien branden:
        W'en syn geen Abrahams. Vrou-loth was al testout,
        Die daarom ook in steen veranderde in zout.
      
      
        Haar kwaad dien' u tot goed. laat achter allegader,
        Dat achter wezen mag, en Moeder, ende Vader.
        De wereld soeck', en volgh, vervolg al dat zij ziet:
        U rik, u hop' en is van deze wereld niet.
      
      
        Wat is 'er immers met de wereld al bedreven?
        Veel beter is het u in eenichyt te leven.
        Hier spreckt God mond aan mond, hier spreckt God hert aan hert
        Verhole woorden, die het vlees niet gewaar en werd.
      
      
        Vrindt zijt te vr√©. Voorwaar, g'en hebbe't niet verloren:
        Het beste deel dat heeft Maria toch verkoren.
        VVegh Martha, weg gewoel. Het is een ander sak,
        Daar gij, maar beter gij, en ik veel werckx af maak.
      
      
        Wat vindtmen onder het volk, dan quellingen, en zorgen?
        Gij ziet ze lachen: Maar de persse leit verborgen.
        O! dwaas, die lopen naar, en zoeken nacht, en dag,
        Dat maar ontrusten kan, en niet bij blijven mag.
      
      
        Om enen korten tyt en zo veel moeten lijden!
        En zo veel moeten doen! Zijn herte te verblijden
        In enen puren niet! Dat's waar Beminde neef,
        Dat's waar, dat ik u zeg, en zo waar als ik lef.
      
      
        Het gene dat alhier de zonne mag beschijnen,
        Zal noch voor ons misschien, doch met ons eens verdwijnen.
        O! wereld u genucht en acht ik niet een sier.
        Gij heft u dienaars op, en werptze in het vier.
      
      
        Geluckiger is hij, die teren u verbolgen
        U laat, eer g'hem verlaat: Ik wensche hem te volgen.
        Nu Bruidegom gaat heen, gij zijt wijs dat gij vlied:
        Nu Bruidegom gaat heen, en sinckt ons een nieuw lied.
      
    
  