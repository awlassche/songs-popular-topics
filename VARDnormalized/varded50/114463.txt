
    
      
        CUpido kan weer niet Rusten,
        Al zijn lusten
        Strekken weer tot tijdverdrijf,
        En hij ziet weer ondert Honderd
        Dat het Donderd,
        Ieder krijgt de Min op het Lijf.
      
      
        Domme Klaas is wel getroffen,
        Al zijn stoffen,
        En zijn blazen, is maar Wind;
        Hij moet zig tot Liefde wennen
        En bekennen
        Dat hij Jansje teer bemind.
      
      
        Frank die vryd zijn Jacomyntje
        Ook geen klyntje,
        Maar de Vader die Zeid Neen:
        Nu wil Frank haar stil bekruipen,
        Of gaan sluipen
        Met haar naar Vianen heen.
      
      
        Keesje noemd zijn Alidaetje
        Beste Maetje,
        En hij meend het zal wel gaan:
        Kijk wat maakt hij al Bravaden,
        En Strykaden,
        Als een France Courtisaan.
      
      
        Karel met zijn kromme Scheentjes,
        Zet zijn Beentjes,
        Tans veel netter in postuur
        Ja hij is geheel ontlooken,
        Sinds Catooke
        Hem ontstak door het Minnevuur.
      
      
        Bram die schynd een Minnekruyer:
        Want dien bruier,
        Blijft niet langer op een Stee,
        Als de lui die met de Wagen,
        Lopen Vragen,
        Moetje Knollen, Kool of Peen.
      
      
        Gijs wou ook een Kansje wagen;
        Op zijn Vragen,
        Antwoord Mietje, spijtig Neen:
        Nu gaat hij gehele dagen,
        Eenzaam klagen,
        En betreurd zijn blauwe scheen.
      
      
        Ik heb het ook gevraagd, aan Leysje;
        Maar dat Meisje,
        Keek zoo bars gelijk de Droes:
        Nu gaan ik mijn brand verkoelen,
        En afspoelen,
        In een frisse volle Kroes.
      
    
  