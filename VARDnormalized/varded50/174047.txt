
    
      
        HEt is een grote zaak,
        Dat iemand stilte heeft,
        Maar vele achten dit niet tot vermaak,
        Om dat haar ijdel hert dit niet en geeft,
        Zij zijn gewend tot woeligheit,
        Of haar begeerte volgt de gierigheit,
        Zoo dat ze altijd vinden dat ontrust,
        En noit bekomen dat de ziel verlust.
      
      
        Maar dit is het beste deel
        Die zich bij het zijne houdt,
        In stilligheit, want dat is over veel,
        Door zoete rust die op genoegen bouwt;
        Want die zoo stil is in zijn geest,
        Die leeft in rust, en heeft niet dat hij vreest,
        Hij port niet, of hij maakt niet dat hem quelt,
        Waar door hij wordt in God gerust gesteld.
      
      
        Wie zich met iet bemoeit,
        Het geen een ander raakt,
        Haalt op hem licht, waar door zijn onrust groeit,
        Door ondank daar hij van te laat ontwaakt,
        Of moeite die hij kon voorbij,
        Waar door hij licht zich zelven brengt in lij,
        Zoo dat hij vint in plaatse van zijn lust,
        Dat hij geweken is van zoete rust.
      
      
        Die ook iet meer bevat
        Als zijn beroep betreft,
        Die beeld hem in te vinden grote schat,
        Waar door zijn herte zich al zeer verheft;
        Maar ziet de kans zeer licht verkeert
        Waar door hij vint het gene dat hem deert;
        Neemt dit in acht, gij die noch zijt in stand,
        Op dat gij lust en rust neemt bij de hand.
      
      
        O Vader van het licht
        Geeft dat ik mij bevlyt,
        Dat ik het mijn in alles zoo verricht
        Waar door ik mijden mag dat onverblijt,
        Laat mij in het kleine zijn vernoegd,
        In stille rust dat in mijn herte voegt,
        Een stillen geest die geeft u best de eer,
        Geeft dat ik mij te recht tot u bekeer.
      
    
  