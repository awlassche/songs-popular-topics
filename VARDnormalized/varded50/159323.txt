
    
      
        KOm grote Vorst, kom daal beneden,
        Kom proeft der Bondgenoten wil,
        Kom daal tot ons dood Krabb' en Kil,
        Om namaals hoger op te treden.
      
      
        Jacht nu, en zet u in de Jachten,
        Dan biedt u dees', dan die Gezant,
        Een vrijen door-tocht door zijn Land,
        Want alle ogen op u wachten.
      
      
        De Koning komt, God geev' hem zegen,
        het Geboomte springt van vreugden op,
        Een juych-geschrey uit volle krop
        Verselschapp' hem op zijne wegen.
      
      
        De zeven Staten zam gezworen,
        Omsingelen hem om en om,
        Niets is bij het Hof of Priesterdom,
        Als Carels wonderen te horen.
      
      
        Hier hoe, dat God de wind liet waaien,
        In het vorderen van Montaygu;
        Daar wederom, hoe dat God nu
        De wind doet stillen en verdraaien.
      
      
        De Zee leit vlak, en neer gedoocken,
        Met dat Neptuyn zag des Konings oog,
        Zo viel hij neder, en hij boog
        Zich met zijn dry-tant half gebroken.
      
      
        Van Godvergeten moordenaeren,
        Die nu verbaasd zijn en gedwee,
        En vlacker leggen als de Zee,
        Om des Konings droevig wedervaren.
      
      
        Waar vindt men nu de ys're drommen?
        Waar is het hakmes? waar de man,
        Die het juychend' volk bedwingen kan,
        Om des Konings lof niet uit te brommen?
      
      
        Men hoort de grove stukken spelen,
        Die op de Schepen zijn geplant,
        En die gevoerd zijn op het strand,
        Weer-galmen met oneven kelen.
      
      
        Gants Holland met zijn volle leden,
        Zijn hier gesmolten als in een,
        De duinen zijn schier plat getreen,
        Door het overlopen van de Steden.
      
      
        Men zag de lucht van vreugd bedwelmen,
        Geen zand dat om verstuiven dacht,
        Dewijl het stof was al verkragt,
        Door het planten van de ys're helmen.
      
      
        En mensen op den top der duinen,
        Dat zo veel tongen op zich vont,
        Als haar op zijnen schedel stond,
        Tot siersel van zijn dorre kruynen.
      
      
        Hoe kon de wind? al wouw hij feilen,
        De Koning zet zich op de Zee:
        Lang leefde Koning volgt hem mee,
        En vliegt van achteren in de zeilen.
      
      
        God liet hem dalen als de simmen,
        Gelijk het Goud den toets behoeft,
        Zo heeft hij hem door druk beproefd,
        En doet hem als verwinner klimmen.
      
      
        Om op zijn Vaders troon te leven,
        Na het sukkelen van zo menig jaar,
        Wat rest'er Carel, eyscht het maar,
        God staat gereed om het te geven.
      
      
        Niet anders Heer, gij die daar boven
        Al deze wond'ren werken doet,
        Verlicht ons naer-geslachts gemoet,
        Want anders, niemand zal het geloven.
      
    
  