
    
      
        KOmt Schepper heilig Geest,
        Vermaeckt ons in uwe feest,
        Bezoekt ons droeve herten,
        Troost ons in pijn en smerten:
        Wilt ons verstand verlichten,
        Ons kranken wilt oprichten.
      
      
        Gij zijt den trooster teer,
        Die Christus onzen Heer
        Belooft heeft, als hij scheyde,
        Om ons alhier te leiden,
        Den vijand te verdrijven,
        Ons eeuwig bij te blijven.
      
      
        Gij zijt Gods gave schoon,
        Ghedaeldt uit des Hemels troon,
        Een levende Fonteine,
        Die ons mag maken reine,
        Een liefden-vuer waarachtig.
        Ontsteekt ons herte krachtig.
      
      
        Uwe zeven gaven fijn
        Laat ons deelachtig zijn,
        O vinger van Gods hand,
        Ontbindt der zonden banden:
        Leert ons met nieuwe talen
        Uwe lof en eer verhalen.
      
      
        O troost'lijck Advocaat,
        Komt ons altijd te baat,
        En leert ons krachtig bidden:
        Bezit ons hert in het midden:
        Leidt ons in uwe secreten,
        Uwe wille doet ons weten.
      
      
        Zalft ons met graci' zoet,
        Neemt ons in u behoed.
        Die in u lommer rusten,
        Zijn vrij van kwade lusten:
        Lest uit den brand der zonden,
        Geneest al onze wonden.
      
      
        Verjaagd den vijand wijt,
        Helpt ons in onzen strijdt,
        U vrede wilt ons geven,
        Doet ons gherustigh leven:
        En als wij moeten scheiden,
        Ten Hemel wilt ons leiden.
      
      
        Geeft ons een kennis schoon
        Van Vader met den Soon:
        Laat ons ook, te allen tijden,
        U, heilig Geest, belijden:
        Dat gij een God Almachtig
        Zijt alle drie waarachtig.
      
    
  