
    
      
        Ik ongelukkig Vrijer,
        Hoe ben ik in de lij?
        Ik kan gheen Vrijster winnen,
        Hoe dapper dat ik vrij,
        Zij achten het maar voor grillen,
        het En klemt niet wat ik doe:
        Zal dit noch langer duren,
        Ik wordt mijn leven moe.
      
      
        Jonghman waar toe dit klagen,
        Ei! laat u grillen staan,
        'k En zag van al mijn dagen
        Nooit sulcken vreemden Haan:
        Gij reutelt en gij rammelt,
        Als of gij had' een gons,
        Gij bongioert zelfs in jou Bocxsen,
        En legt die schuld op ons.
      
      
        Gij loopt bij al die Vrijsters,
        En maakt veel waters vuil:
        Dan bij een Mennist Susje,
        Of bij een Kerrick-Vyl:
        Met suycker-soete woorden
        Payt gij den gantsen hoop:
        Het schijnen mooye Boonen,
        Doch woorden zijn goedkoop.
      
      
        Vindt gij een aardig Meisje,
        Van Lichaam schoon en fris,
        Gij doet haar strackx geloven
        Dat zij de Liefste is;
        Gij steelt haar hart en zinnen,
        Zij meent zij is de Bruyt,
        Doch het Meisje is bedrogen,
        De Vrijer scheyter uit.
      
      
        Het is waar, ik dien de Vrijsters
        De Zolen uit haar Schoen,
        Ik zoek haar te behagen,
        Wat soud' ik anders doen?
        het Strekt al tot naarder kennis,
        Tot aangenaam vermaak;
        Maar straks de knoop de sluiten
        Dat is een zware sak.
      
      
        Het zijn wel zoete Hertjens,
        Die waardig zijn bemint:
        Maar 'k wil zo hart niet lopen,
        Als of ik waar verblindt:
        Zij schijnen schier Goddinnen,
        Gekleed als Juffers gaan,
        Groots-hertigh, klein van Have,
        Dat staat mij kwalijk aan.
      
      
        Maar een zoet aardig Buysje,
        Van middelbaren staat,
        Die matig weet te voegen
        Haar Kleding en gelaat,
        Niet grootsig in haar wapen,
        Vol zedigheid en deugd:
        Mocht mij zulk een gebeuren,
        Zo was mijn Hart verheugt.
      
      
        O Hoofd vol Muizen-nesten!
        Hoe krijgt gij noch een Wijf?
        Al deze viese vazen
        En hebben niet om het lijf?
        Dan schortet aan de kleding,
        En dan aan geld en schat;
        Dan hier aan en dan daar aan
        Daar hapert altijd wat.
      
    
  