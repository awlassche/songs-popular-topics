
    
      
        Dogters hoord dog mijn bedroefde klagt
        Hoe heb ik mijn in het verdriet gebragt
        Hoe was ik zo bot zo zot zo verblindt,
        Bedroefde Min die mijn zo dwingt,
        Wat doe ik helaas o jonge spruit,
        Zo vroeg mijn Juffrouws keuken uit.
      
      
        Jk was zestien Jaertjes en een half,
        het Was de Ouderdom pas van een Kalf,
        Toen kreeg ik mee als al de Lui,
        Een Vrijer maar het was van den brui,
        Het was een Snijer een slegten bloed,
        Dat ik nu wel beklagen moet.
      
      
        Hij kwam mijn in het eerste zo moytjes veur,
        Het scheen wel te wezen een groot Sinjeur,
        Zijn haar gepoeijert en heel adret,
        Maar toen hij mijn had in het net,
        Zag ik wel tot mijn grote leed,
        Dat het maar was een kalen neet.
      
      
        Hij sprak de schoonste woordtjes uit,
        Zo lang tot dat hij mijn had in de schuit,
        Jk was pas drie dagen getroud,
        Of hij heeft mijn al wat af geklout,
        En nu brengt dezen kalen Sinjeur,
        Mijn goed vast met de Hoertjes deur.
      
      
        Jk had vijf honderd gulden aan schat,
        Dat ik van mijn Ouders ge-erreft had,
        Dat heeft hij ook al opgesnapt,
        En het is al door zijn gat gelapt,
        En ik moet mijn heel naakt en bloot,
        Behelpen met een stukje droge brood.
      
      
        des Nagts als hij thuis komt vol en zat,
        Dan moet ik kiezen het haesenpat,
        Of hij knokt mijn zo plat als schol,
        Duert dit nog lang ik word wel dol,
        En dat is alle nagten schier,
        Dat hij met de Hoertjes neemt zijn plyzier.
      
      
        Nu denk ik nog aan die goude tijd,
        Toen ik nog diende voor Keuken Meid,
        Toen wist ik van geen druk of rou,
        Jk meende dat mijn volgen zou,
        Mijn Juffrouws Keuken agter aan,
        Maar het is 'er zo ver vandaan.
      
      
        Had ik nu dat Vlees eens voor mijn mond
        Dat ik voor dezen gaf aan den hond,
        Dat lief gebraad die Bier en Wijn,
        Jk zonder nu mee vrolijk zijn,
        Dat ik heb laten bederven staan,
        Maar het is 'er mijn nu wel na vergaan.
      
      
        Wat helpt nu mijn wenen en geschrei,
        Jk ben en blijf vast in de lij,
        Daarom wagt u dienstmeysjes al,
        En spiegelt u dog aan mijn val,
        Jk ben bedrogen maar het is te laat,
        Ziet toe eer het u ook zo vergat.
      
    
  