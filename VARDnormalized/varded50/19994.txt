
    
      
        Mijn Goodje, Guytje, afgherecht,
        Op alle troetel-kuuren,
        Helpt ons tureluren
        Van de zoete Echt,
        Van al de lusjes,
        Die daar omme gaan,
        Van al die leckere kusjes,
        Die daar uit ontstaan,
        Als het Ambacht wordt gedaan.
      
      
        Dit Ambacht werd van klein en groot
        Al even graag bedreven,
        het Geeft een dubbelt leven
        Aan een Bed-ghenoot.
        Verliefde Monden
        Doen een mengel-strijdt:
        Men kampt daar zonder wonden,
        Want men doet of lijdt,
        De vreugd is daar altijd.
      
      
        Het braefste Feest werd in het Bedt,
        Van twee alleen gehouden.
        ‘k Wed de Maagden zouden
        het Suyckere banket
        Niet eensjes achten,
        Hadden zij de smaak
        Van het banket der nachten,
        Wisten zij het vermaak
        En inhout van de sak.
      
      
        Het staat aan u, tot dezen staat,
        O Maagden, ook te komen,
        Wilmen daar van dromen,
        Als dat komt, het vergat.
        Droom werd bedrogen,
        Maar de seeckerheydt,
        Die nooit en heeft gelogen,
        Die het stomm’lingh zeid,
        Is in de daad geleid,
      
      
        Loopt dan u zelven niet in het licht
        Die niet na trouw wil lopen,
        Zal het met rouw bekopen,
        Slaat maar u gezicht
        Op die ghepaerde,
        Welker rekening
        Was, dat hier op aarde
        Trouwen was een ding,
        Daar aan een Hemel hing.
      
      
        Een open Hemel vol genucht,
        Ontstaet uit trekkebekken,
        Kussen, zoenen, lekken.
        Nieuwe vrucht op vrucht,
        Gewenste loten,
        Nu en dan ghe-ent,
        Wens ik den Echt-ghenooten,
        Nooit en zij gewend
        Haar heils begin ten end.
      
    
  