
    
      
        Ik kan, o God! mij niet vernoegen,
        Ten zij gij in mijn herte woont,
        Mijn Ziele moet gestadig wroegen,
        Als gij mij niet u gunst betoond.
      
      
        Al had' ik al des Werelds goeden,
        En was verrijckt met staat en eer:
        Dat soud' mijn kwelling niet verhoeden,
        Zo ik niet had' u gunst, o Heer!
      
      
        Gij kont alleen mij best vermakken,
        Gij zijt mijn vreugd en zaligheid,
        Och! kond' ik staag de zoetheid smaken
        Van uws geests tegenwoordigheid.
      
      
        Trekt nu tot u Heer, al mijn zinnen,
        Want gij alleen mijn Ziel vernoegd,
        Ik wil altijd voor het best beminnen,
        het Zij, wat het zij, dat gij toevoeght.
      
      
        Al wat mij lief'lijck schijnt te wezen,
        En dat u niet is aangenaam,
        Laat mij dit, meed' van herten vrezen,
        Als voor mijn Ziel heel onbekwaam.
      
      
        Al wat ik in voorleden tijden,
        Als onbehoorlijk heb gedaan,
        Och! Laat ik dat nu heel vermijden,
        En volgen steeds uw's geests vermaan.
      
      
        Och! laat die altijd in mij wonen,
        Hij is mijn heil, mijn troost, mijn vreugd.
        Wilt mij Heer, u werke kronen,
        Laat uit mij schijnen uwe deugd.
      
      
        Laat gij mij Heer, genoeghsaem wezen,
        Mijn schat, mijn staat, mijn hoogste eer,
        Laat mij voor dit of dat niet vrezen,
        Als het gene dat gij haat, o Heer!
      
    
  