
    
      
        DAar reist mijn Morgester, hoe flonkeren haar straalen;
        Ei zie de Nagt die vlugt, voor dit beminn'lyk ligt,
        Nooit liet de gulde Zon de straaljes schooner daalen,
        Nooit gaf hij meerder glans als dit volmaakt gezicht.
      
      
        Ik kniel in nedrigheid voor uwe Schoonheid neder:
        Vergeef mij het stout bestaan, beminnelyke Maagd,
        Uw schoonheid is te sterk, mijne Ogen zijn te teder
        Om u te aanschouwen, zie mijn Hertje klopt, en jaagd.
      
      
        Gij staat gelijk een Beeld gedost met purpre blozen,
        En het lugtig Kleed bestrikt met Lindjens, na de konst:
        Zijt gij het me Nimf; o neen! 'k zie Flora in de rozen,
        Want al het Gebloemte is net in het Aangezigt gevronst.
      
      
        Span Pauwen in het Gareel? het Is Juno, na het leven;
        Haar Majesteit die straald in het deftig wezen uit,
        Gij hoeft geen Sterrekroon: u Sterretjes die zweven,
        In het hoge Voorhoofd zo dra als g'uwe oge ontsluit.
      
      
        Zet op een Beukelaar een Lans vat in uw Ving'ren,
        Zo zijt gij Pallas met haar onverwinn'lyk Schild,
        Want gij weet schigt op schigt mijn Boezem in te slingeren,
        En op u Borst werd al vergeefs mijn kragt gespild.
      
      
        Geeft haar een Koker, Boog, en welgeveerde pijlen,
        Gij ziet volmaakt in haar Diana voor uw staan,
        Mijn Boezem, draagt het Hert, waar na mijn Nimf gaan ijlen,
        En rust niet, voor haare spies het zal neder slaan.
      
      
        Waar blijft de Swane Jagt, met opgezette Kuyven,
        Tree in haar Koets me Nimf, gij zeit de Mingodin,
        Ja! 'k zie dan Venus zelfs, gepaard met Tortelduiven,
        Want in uwe Ogen zijn de schigten van de Min.
      
      
        Kom dan mijn Venus laat ons tezamen trekkebekken
        Denk als Diana eens om uwe Endimion,
        Als ik mijn Flora kus, zal Pallas Schild ons dekken,
        Ei drenk, o Juno! drenk mij uit uw Huuw'lyks bron.
      
    
  