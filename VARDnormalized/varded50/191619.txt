
    
      
        Schone! die mijn hert en zinnen,
        En mijn geest weet t'overwinnen,
        Door uw vrome en zedigheid,
        Ben ik gans mijn Vrijheid quyt.
      
      
        Ach wilt met genadige oren,
        Eens mijn smeekinge verhoren!
        En mijn zugten en getraan,
        Met uwe gunste gunste nemen aan.
      
      
        Laat ik tog die vreugd verwerven,
        Of ik moet al quynend sterven,
        Dat ik vrij van druk en pijn,
        Mag uw Slaaf en Dienaar zijn.
      
      
        Kan ik eens die gunst verwagten,
        Waar zal ik dan niet naar tragten,
        Uwen wil mij voorgezet,
        Zal verstrekken tot een Wet.
      
      
        'k Zal, 'k belooft u zonder liegen,
        Ras op uwe bevelen vliegen,
        Krijg ik tot troost van mijn smert,
        Slegts een plaasje bij uw hert.
      
      
        Toon dan bid ik mededogen,
        En weest met uw slaaf bewogen,
        Laat hij uit uw lieve Mond,
        Heling horen voor zijn wond.
      
      
        Ach! laat mij die gunst erlangen,
        En van u een Kus ontvangen,
        Ook genieten uw genaâ,
        Mag ik schone? 'k bid zegt Jaâ.
      
    
  