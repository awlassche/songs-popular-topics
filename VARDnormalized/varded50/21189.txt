
    
      
        O Nare nacht, van acht bedroefde weken,
        Hoe maakt gij het mijn bedroefde hart dus bang?
        U tijd moet om, eer ik noch eens mag spreken
        Mijn tweede Ziel, ay goude Zon! dus lang
        Moet ik mijn tijd in eensaemheden enden,
        Dus kom ik t'uwaerdts mijn gebeden wenden.
      
      
        'k Heb gheen gezicht van Laura te verhopen,
        Voor dat u glants tot vijftig maal toe pronckt:
        Ei laat u Paerd' ter renn na Stal toe lopen,
        Doch 'k wild' dat gij we'er rest eer dat gij zonckt
        In Thetis schoot. Ei legt niet lang te mallen,
        Maar kom gezwind we'er aan den Hemel brallen.
      
      
        Toeft niet te lang bij u beminde Thetis,
        Maar jaagt, te post, u Paarden we'er ter vlucht
        Op reis, en zegt haar dat het u wel leed is,
        Maar dat gij het doet om mij, doch zo zij zucht,
        Zo zegt haar, schoon gij nu moet treurig klagen,
        'k Zal weder bij u blijven vijftig dagen.
      
      
        Maar zo gij haar hier me'e noch niet kond paaien,
        Zo wilt terstond mij deze boodschap doen,
        En wilt u Wagen ijlings herwaerdts zwaaien,
        Zo zal ik mij met u we'er derwaerdts spo'en,
        En zeggen dat zij noch zo lang moet wachten,
        Tot dat verstrekken zijn maar vijftig Nachten.
      
    
  