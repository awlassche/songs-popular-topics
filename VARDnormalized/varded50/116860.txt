
    
      
        Wil Philis rusten,
        Aan ene groene streek,
        Met Minne-lusten?
        Zij aan een waater-beeck,
        Veraght de Eghte Trouw.
        Zij wil niet zijn een Vrouw.
        Neen, zij en wil niet paaren,
        In het lieve groene wout,
        In haare jaaren.
      
      
        Zij wil niet slaapen,
        Met ene Herders kwant,
        Bij haare Schaapen.
        Zij lieft de vrije stand,
        Ook Herderinne werk.
        En zij gaat na de Kerk.
        Ook in de groene Dreven,
        Zij met haar vrijheid wil
        In ruste leven.
      
      
        het Is haar begeren,
        Dat zij een Klopje wordt:
        Want een Pharheere
        Haar tot die zaak aanport.
        Zij al de Vryers haat,
        Om hunne Minne-praat:
        Zij wil dan nimmer Trouwen:
        Of in een gras-valey,
        Zijn een Huisvrouwe.
      
      
        Zij wil des naghts rusten,
        Met een geruste stand.
        De Minne-lusten
        Zij verre van haar band.
        In het lieve groene kruid
        Wil zij niet zijn de Bruyt.
        het Gefluit der Naghtegaalen
        Hoort zij, des morgens vroeg,
        In groene daalen.
      
      
        Zij kent de smerte,
        Die het Huwlijck geven kan;
        Haar jeugdig herte,
        Begeert daarom geen Man.
        De Minnery zij haat.
        Zij haar niet Vrijen laat.
        Zij onder het boome-lommer,
        In het hoeden, is bevrijd
        Van Trouwens kommer.
      
      
        Zij wil niet horen,
        Van het geen na Trouwen lijckt:
        Komt het haar te voren,
        Zij aanstonds daar af kijckt.
        Het ruisen van een beek,
        Een heuvelige streek,
        Die kunnen haar behaagen;
        Maar gene Vrijerij,
        In al haar daagen.
      
      
        het Kan haar zwaar krenken,
        Dat haar een Herders kwant
        Zijn Trou sou schenken;
        Zij weet de quaade stand,
        Die hij haar geven kan,
        Als hij wierd haare Man:
        Zij mag hem dan niet lijden.
        Zij leiden wil haar Vee,
        Stil op de heiden.
      
      
        Zij wil wel praaten,
        Met Choridon; maar zij
        De Trou wil haaten.
        Als hij spreekt van Gevrij,
        Zij spreken wil van het geen,
        Dat in het wout wil treen;
        Of van het geer, dat zal raaken,
        Dat zij in haare stulp
        Komt toe te maaken.
      
      
        In een groen daaltje,
        Daar tred zij zeer gerust.
        In het Zonne-straaltje,
        Geen Man haar geeft onlust.
        Aan ene waater-stroom,
        Maakt zij gerust haar Room;
        Zij melckt daar ook een Geytje,
        Het welk zeer vrolijk sprong
        In het Klaaver-weytje.
      
      
        Als bij haar waajen
        De Ooste wintjes, om
        Na het Zuydt te draajen,
        Gaat zij na het Christendom;
        Daar hoort zij aan Gods woord.
        Haar geenszins dan bekoort,
        Om in haar tijd te trouwen!
        Maar zij gaat vrij na huis,
        Door veel Lantsdouwen.
      
      
        Zijn het veynseryen,
        Dat zij de Trou zo haat,
        Zo zal het haar leien?
        Tot een oneerbren staat.
        het Is beter, dat zij trout,
        Als dat het haar berout,
        In eenzaamheid te leven;
        Om dat de Man haar zal
        Ligt kwelling geven.
      
      
        Maar zijn het deughden,
        Die zij met vrijheid doet,
        Dan ligt Gods vreugden
        Zal erven haar gemoet.
        Zo zij in een valey
        Gaat met de reinheid, vrij,
        Dit moet haar niet berouwen;
        Zij ligt hier na dan zal
        Gods vreugd aanschouwen.
      
    
  