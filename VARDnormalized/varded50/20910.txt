
    
      
        Des is dat schone Vat,
        het Sieraad van des hemels Stad
        Mari, de Moeder Gods,
        Die altijd goede wacht
        En trouwe opzicht heeft
        Op het menselijk geslacht.
      
      
        Des is met de Heyl'gen Geest
        Vervult altijd geweest;
        Des heeft het Oud' Serpent
        (Dat is, het helsch' gebroed)
        Met wonderlijke kracht
        Vertreden met de voet.
      
      
        Des blinckt gelijk de Maan,
        En Sonn', in des hemels baan;
        De Sterren staan verdooft,
        Den Daeg'raet duister schijnt,
        Des hemels schone glans
        Bij deze Maagd verdwijnt.
      
      
        Wel aan dan laat ons gaan,
        Die zijn met sond' belaen,
        Oodtmoedigh in het gemoet
        Des wonderbare Vrouw;
        En laat ons Haar te voet
        Gaat vallen met berouw.
      
      
        Laat slaan ons voor ons hert,
        Vervult met rouw, en smert,
        En roepen overluyt,
        Maria Moeder Gods!
        Bevrijd ons van de Pest,
        Helpt ons in de uur des doods.
      
      
        Ziet hoe ons hartje schreyt,
        Ei! toont bermhartigheyd;
        Aan ons des graty doet
        Dat wij door U gebed
        Ontgaan dit vinnig vuyr,
        En dezes Siecktens smet.
      
      
        Och of onze ziel genoot
        Door U, dat nooit de dood
        Ons onverwacht beving,
        Of schielijk overviel!
        Maakt dat het Aanschijn Gods
        Geniet onze arme ziel.
      
    
  