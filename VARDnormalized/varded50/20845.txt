
    
      
        ELISABETH! wien ik bemin,
        Wat hebt Gij God te vragen?
        Ik hoor U klagen,
        Wat hebt Gij in uwe zin?
        Ik zie voor het Kruis U leggen,
        Lys'beth! wat is dit te zeggen?
      
      
        Ik hoor dat Gij tot Christus zegt,
        Heer! kost'lijck is mijn kleding,
        En all' mijn reding,
        En Gij hangt hier dus slecht.
        Gij, door wien de blommen groeien,
        Gij, door wien de bomen bloeien.
      
      
        Ik heb een kroon van goud op het hoofd,
        Ik heb een Konings woning:
        Maar (des Hemels Koning!)
        U hoofd is gants doorklooft;
        Daar zijn doornen doorgeslagen;
        Zulk een kroon zie ik U dragen.
      
      
        Ik leg mijn hoofd in het bedde ne'er,
        Ik op Capeten wandel;
        Dit is mijn handel:
        Maar wat doet Gij, O Heer!
        Gij en kent gheen rustplaats vinden;
        Ach! de doornen U verslinden.
      
      
        O Jesu! ik word trouw gediend,
        Elk een kust mijne handen:
        Gij hangt in schanden,
        G' hebt naeuw'lijcks enen vriend:
        Ik heb vrienden (Heer!) met hopen,
        Uwe vrienden van U lopen.
      
      
        Ik word, O Heer!, hier-in beschaemt,
        'k Kan dit niet langer velen.
        Weg dan Juwelen,
        Of hoe gij zijt genaamd:
        Weg dan kronen, weg dan kleeren,
        Ik wil' nu mij gaan verneren.
      
      
        Dit heeft gezeid, dit heeft gedaan
        Des eelste Pronk der Vrouwen;
        En onderhouwen
        Het geen Zij toen nam aan.
        Zij verliet haar kost'lijckheden,
        S' heeft de wereld gans vertreden.
      
      
        Zij was goed arms, Zij heeft gerijft,
        Zij heeft gespijst Gods armen;
        Zij deed s' ontfarmen,
        (Ziet wat haar liefd' bedrijft!)
        Zij haar mond lei aan de wonden,
        Van die geen die S' had verbonden.
      
      
        Gasthuysen heeft Zij veel gesticht,
        Zij ging die zelfs bezoeken:
        Zij heeft de doeken
        De wonden afgelicht.
        Zij vertroosten menighwerven
        Die daar lagen op haar sterven.
      
      
        Na het overlijden van haar man
        Is S' uit haar hof gebannen,
        De hoofsche mannen
        Uytvrochten dezen ban:
        Maar met lijdtsaemheyd verdragen
        Heeft Elizabeth die vlagen.
      
      
        Ten laatsten heeft het God behaagt
        Haar van des aerd' te halen.
        Tot Haar komt dalen
        Den Heer, die weg haar draagt,
        Vergeselschapt met de Eng'len,
        Die hen rondom Haar vermeng'len.
      
      
        Vaart heen, O Vrouw Elizabeth!
        Vaart na des Hemels haven:
        Verkrijgt dat draven
        Ik mag des Heren Wet:
        Bidt dat ik werd' opgenomen,
        Bidt dat ik bij U mag komen.
      
    
  