
    
      
        Ieder zij verblijd
        Elk een loof den Here
        Met een vrolijk lijdt;
        Helder, helder op
        Uit een volle krop
        Iacobs God ter ere.
      
      
        Heft uw Psalmen aan,
        Laat den trommel horen,
        Doet het fleuytje gaan,
        Slaat op harp en luid,
        Trekt de tonen uit
        Cijters en pandooren.
      
      
        In de nieuwe maan
        Steekt de vreugd-trompetten,
        Onze feest gaat aan,
        het Is de tijd en stond
        Om met hert en mond
        Ons tot vreugd te zetten.
      
      
        Want in Israel
        Onder het volk des Heren
        Is dit Gods bevel,
        Des is het recht en reen
        Dat zich ieder een
        Voeg na zijn begeren.
      
      
        Deze dag dient tot
        Een getuige van de
        Sterke hand van God
        Die u maakte vrij
        Van de slavernij
        In Egypten-lande.
      
      
        Daar ik, spreekt de Heer,
        Heb het juk geschoven
        Van u hals wel eer,
        En u heb verlost
        Daar gij werken most
        In den tichel-oven.
      
      
        Israel, doe gij
        In benaeutheyd suchte,
        Doe men riep aan mij,
        Sprak ik uit een wolk
        En bewaarde het volk
        Dat voor Faro vruchte.
      
      
        Ik heb u beproefd
        Aan den stroom der twiste,
        Daar gij waart bedroeft
        Om dat gij in het zand
        Van het woeste land
        Vocht en laevingh miste.
      
      
        Doe ik zeide: hoort
        Volk van mij gekooren,
        Luistert na mijn woord,
        Past op mijn bevel;
        Och, of Israel
        Na mijn stem wou horen!
      
      
        Laat geen andren God
        Onder u doch wezen;
        het Waar met mij gespot:
        Doet geen dienst noch eer
        Aan een vreemden Heer,
        Wilt geen ander vrezen.
      
      
        Ik, en anders geen,
        Ben u God en Here:
        Doe gij hebt gelen
        In het slaven-huis
        Heb ik u van het kruis
        Vrij gemaakt met ere.
      
      
        Doet uw monden op,
        Opent vrij uw kakken,
        ’k Zal u keel en krop,
        En u buik en maegh
        (Hoe gescherpt en graag)
        Vol van spijze maken.
      
      
        Maar mijn volk was staegh
        Tegen mij aen’t meuyten,
        Om te luystren traag:
        En in haar gemoed
        Kon den overvloed
        Genen wrevel steuyten.
      
      
        Dies gaf icks’ ook op
        Aan haar harde monden
        En haar steege kop,
        Om te zetten gang
        Buiten toom, of dwang,
        Zo sy’t zelfs verstonden.
      
      
        Och had Israel
        Lust in mij gekregen!
        Alle ding waar wel,
        Had mijn volk gehoord
        Na mijn wil en woord
        En gegaan mijn wegen!
      
      
        ’k Had gebracht eer lang
        Hare weer-partijen
        Tot den ondergang,
        En mijn hand gekeerd
        Met het zeegbaar zweert
        Om voor haar te strijen.
      
      
        Die mijn vijand zijn
        Hadden zich begeven
        Onder mij, uit schijn,
        En den Isralijt
        Had ik t’aller tijd
        Doen in weelde leven.
      
      
        ’k Had haar door het best
        Van den tarw doen groeien
        En met blom gemest:
        Om haar zat te voen
        Had ik honig doen
        Uit de rotsen vloeien.
      
    
  