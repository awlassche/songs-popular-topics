
    
      
        Gelijk een knecht naar d'avond-schaduw hygt,
        Wanneer de slaap, ter rust, zijn tijd ook krijgt,
        Vermits hij is door arbeid afgemat
        In het werk, dat hij dien dag bedreven had:
      
      
        Zo gaat het met een Christen ook, als hij
        Is afgeslooft van des werelds slavernij,
        En dat hem schier verdrukkings zon versmacht,
        Terwijl hij zwoegen moet met kleine kracht.
      
      
        Dan is 'er kou, dan hitte, die hem quelt,
        En nu verkleumt, en dan eens weder smelt.
        Het hart is flaauw, de geest bezwijkt wel schier,
        Zo dat hij wenst: Heer! haal mij toch van hier.
      
      
        De dood ontslaat van het lastig zondepak,
        En vryd het lijf van smert, en ongemak,
        Terwijl dat in het graf met stilheid rust,
        Wanneer de ziel zich voor Gods troon verlust.
      
      
        Gelukkig! die zijn taak heeft afgedaan,
        En in de vreugd van zijnen Heer mag gaan,
        Alwaar hij dan het genadeloon ontvangt,
        Waar na hij nu zo reikhalst, en verlangt.
      
      
        Hoe zwaarder hier was arbeid, druk, en pijn,
        Te liever zal de Hemelruste zijn,
        Daar Jezus al de traanen drogen zal,
        En, dit is het hoogst', God zelf is Al in al.
      
      
        het Is hier het Land, waar in men werken moet.
        Doch in den Hemel is de ruste goed.
        Volbreng uwe kracht maar in mijn zwakheid, Heer!
        Ik geef u van mijn werk, en rusten de eer.
      
    
  