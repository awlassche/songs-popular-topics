
    
      
        De min te versmaden
        En eenmaal mijn hart,
        Met kwelling beladen,
        Te ontdoen van zijn smart,
        Om dus, vrij van zugten,
        Al het onheil der min
        In weelde te ontvlugten,
        Was reeds van mijn zin.
        Maar toen uit uw ogen,
        O ISIS, vol gloed
        Een lonk kwam gevlogen
        Verloor ik de moed.
      
      
        Dat gloejende lonkje
        Door het oog in mijn hart
        Gejaagd, wekt een vonkje
        Van tedere smart.
        Mijn ziel, des aan het blaken,
        Kust weder de min
        En eert haar vermaken.
        O waarde Engelin,
        Wat schroomje? Wat peinsje?
        Stel het hartje gerust.
        Wat wijkje? Wat veinsje?
        De MIN wil haar lust.
      
    
  