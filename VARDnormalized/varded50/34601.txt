
    
      
        WAnneer den droeven nacht
        Zijn grouwe lakens braght
        Op den rand // van ons land,
        Om te slapen
        Ik onlangs hadd' bedacht.
      
      
        Maar hoort een klein geluid,
        Een stem, oft stil gefluit
        Naar getreur // aan mijn deur
        Mij kwam roepen:
        Ziet eens te venster uit.
      
      
        Daar med' zo kwam ik voort,
        Gelijk een wat verstoort,
        Vluchtig veur // om mijn deur
        Te ontsluiten,
        Wat vond ik voor mijn poort ?
      
      
        Een dier door kouw verblout,
        En onderling vergrouwt,
        het Kleine boef // was zeer droef
        Door den regen
        Tot treurigheid ghestouwt.
      
      
        Ik nam hem onder het dak,
        Vraghend', wat hem ghebrack,
        Maar het dier // eyschte vier:
        Want de kilte
        Hem door de leden stak.
      
      
        Flicx stockte ik een vier,
        Doen voegde hem het dier:
        Maar zo grouw // als de kouw
        Hem ontvlode
        Doen volghder groot getier.
      
      
        Want hij nam zijnen boog,
        En met een straffer oog
        Schoot een schicht // naar mijn licht,
        En al spottend'
        Vloogh hij terstond om-hoogh.
      
      
        En oft ik zweeg oft sprak
        Noch vloot hij uit mijn dak:
        Maar de wond'// bleef, en stond,
        En staegh groeydde,
        Die mij het hert' door-brack.
      
    
  