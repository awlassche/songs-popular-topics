
    
      
        Zo diep in die groen' heiden
        Van des werelds wilt foreest
        Meynd' ik mij te vermeyden,
        En vlieden drucks tempeest.
      
      
        Maar nooit tot gender stonden
        (Al heb ik wel gezocht)
        En heb ik troost gevonden
        Die mij verzaden moght.
      
      
        In mens of creatuere
        En vind' ik geen gerief,
        het En zij dat mij ghebuere
        Jesus mijn zoete lief.
      
      
        Dus wil ik mij begeven
        Met gantser herten goed,
        Om Jesus vast te aankleven,
        Spijt nijders kwaden moet.
      
      
        Hij is een Heer' der Heren,
        Goed-gunstig boven al:
        Ik wil mij tot hem keren
        In dit traen-vloedigh dal.
      
      
        Hij is een Koning machtig,
        In zijnen hoogsten troon,
        God ende Mens waarachtig,
        Den alder-liefsten schoon.
      
      
        Met zijnen straal der minnen
        Ben ik geheel doorwondt,
        Van buiten en van binnen,
        O Heer' maakt mij ghesondt.
      
      
        Wanneer zal ik aanschouwen
        U overklaar aanschijn?
        Och moght ik u behouwen
        Al in dat herte mijn.
      
      
        Jesu lief uit-verkoren,
        Mijn troost, mijn toeverlaat,
        En laat mij niet verloren,
        Mijn hert' heel op u staat.
      
      
        Rein Prinse lief geprezen,
        Mijn des herten liefste deel,
        Laat mij doch met u wezen,
        In des Hemels zoet prieel.
      
    
  