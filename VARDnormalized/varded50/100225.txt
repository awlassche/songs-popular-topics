
    
      
        LIefhebbers van de Vissen,
        Gij komt uw smaak te missen,
        Wanneer gij tast na Baars,
        Na Tong en Molenaars;
        De Schelvis is goed eten,
        Maar lang bij ons vergeten:
        Want d'edele Knorhaan is
        Bij ons, de beste vis.
      
      
        Gij zult ons niet bekoren,
        Met Karper Zeelt en Voren;
        Wij laten u de keur,
        Van Braassem, Bot en Steur;
        Geen Grundels of Sardynen
        Op onze dis verschijnen:
        Want d'edele Knorhaan is
        Bij ons, de beste vis.
      
      
        Gij kond vrij Paling eten,
        En Zalm en Rog en Vleeten,
        En Post en Pieterman,
        Daar leid ons weinig an;
        Wij zullen niet krakelen
        Om Barmen of Makreelen:
        Want d'edele Knorhaan is,
        Bij ons, de beste vis.
      
      
        Ook maken wij geen slijting,
        In Kabeljauw en Wijting;
        Geen Spiering ons verzaad,
        Of Snoeken vol van graat;
        De Sollen en de Scharren,
        Die schenken wij den narren:
        Want d'edele Knorhaan is
        Bij ons, de beste vis.
      
      
        Gaat vrij uw hart ophalen,
        Met Krabben en Garnalen,
        Met Kreeft en Alykruik,
        het Is buiten ons gebruik;
        Geen Mossels, wyt in het gapen,
        Of Oesters wij meer rapen:
        Want d'edele Knorhaan is
        Bij ons, de beste is.
      
      
        Sa, laat ons zamen klinken,
        En op den voorspoed drinken,
        Van al de Vis in Zee,
        Der binnewaters mee;
        En dat nog lange jaren,
        De Knorhaan wel mag varen:
        Want d'edele Knorhaan is
        Bij ons, de beste Vis.
      
    
  