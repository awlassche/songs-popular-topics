
    
      
        GEwenschten schat! wat is verliezen?
        Het is een goed boven verkiesen,
        D'welck die klaar ziele onder-vont,
        Die in het Paleis der hooghster Liefde stond;
        Daar God door een diep dalen af
        Haar 'thooghste goed bly' t'onder-vinden gaf:
        Daar hij door een grondig verwielen
        Haar smaken liet dat merg der zielen.
      
      
        Zij ging voor bij troost ende zegen,
        En dat zij plag met lust te plegen,
        Daar zij ghenuchte inne nam,
        Tot dat zij die pur Waarheid tegen kwam,
        Tot dat zij in ghewenschten dag
        (Soo't hier kan zijn) Gods bly' aanschijn aensagh,
        Dat haar meer dan zij kost' verdincken,
        Troost ende blijschap kwam te zinken.
      
      
        Nergens en wou' zij zijn gebonden,
        Haar ogen in die waarheid stonden,
        Die zij van alles los en vrij,
        Aanschouwen kost' vol vreugden te allen ty';
        Daar zij geheel haar in versonck,
        Daer't al met haar geheel te niete gonck;
        Te niet, gelijk men ziet verdwijnen
        Die sterren voor die zonne schijnen.
      
      
        Want nooit en kwam die uyt-ghelesen
        Zo metter daad in een ontwesen,
        Dat zij heel weseloos verdween;
        Maar wel dat zij heel te verdwijnen scheen,
        En dat zij zo afgrondig diep'
        In haren God haars zelfs gemerk ontliep,
        Dat zij stond door haar blootheyt pure
        Als buiten wezen en nature.
      
      
        T'ont-worden scheen die uit-verkoren,
        Zij had' haar in den Heer' verloren;
        Zij was van haar gescheiden wijt,
        Zij was geheel in God haar zelven quijt';
        Zij was in God zo verr' ghebrocht,
        Dat zij haar niet t'ontmoeten meer en socht':
        S'en wou, s'en sou, om dood noch leven
        Haar die natur' meer weder-geven.
      
      
        O bly' verlies! o zoet bevinden!
        Wat zag die siel' in den beminden?
        Daar zij haar bloot van alles hiel,
        Daar zij zo pur haar zelven heel ont-viel,
        Daar zij met ogen over-klaar
        Gheluckelijck die Waarheid was zo naar,
        En was ont-vlucht, en was ont-varen,
        Wat haar in haar kost' weder-varen.
      
      
        Voorwaar meer dan zij kost' begeren,
        Oft kost' ghewenschen, oft gronderen,
        Haar herte pur, haar klaar ghemoet
        In dat Paleis ontfonck van het eeuwig goed:
        Die Waarheid maakte haar verheugt,
        Haar vrolijkheid was een oprechte vreugd:
        Zij was gheraeckt, zij was gekomen,
        Daar haar den Heer' haar had' ontnomen.
      
    
  