
    
      
        Mijn brosche ted're zinnen
        Die dwingen mij te Minnen
        Een mannelijke Maagd
        Zo wijs en uitgenomen
        Als immermeer mag komen:
        Of als de aarde draagt.
      
      
        Het gheen mij eerst becoorde
        En plotselijk verdoorde
        De Ziel en zin te saam,
        Dat was het deftig prijzen,
        Zo dat in gender wijzen,
        Ik vraagde haaren naam.
      
      
        Want 'tcunstich kloek verclaaren
        Deed' mij gedachten staaren
        Op haar volmaakte jeugd
        En schoonheyts crachtelheden
        Versierd met rijke reden
        Vol onvolprezen deugd.
      
      
        het is wonder! boven wonder!
        Ik hoorde nooit ghesonder
        Noch onverlemder reen,
        Gheknurrift, noch ghebroocken
        Maar geestig, glad ghesproocken,
        Met alle voeg'lijckheen.
      
      
        In het onderscheid der dingen
        Zo blinckt zij sonderlinghen
        Als punt van Dyamant,
        Natuur had lust te baren
        In groene jonge Jaren,
        Een grijs en grauw' verstand.
      
      
        Haar Ziele die kan ziften
        De Bloem uit de gheschriften,
        Die zij andachtich leest:
        Met gauw en goed opmerken
        Pickt zij uit schone werken,
        Het merrich en de Geest.
      
      
        Haar oordeel is doorzichtig!
        Dat wickt, en weeght, hoe wichtig
        De eyghenschappen syn:
        Van uytghelesen kunsten
        Van veynsery, en gunsten
        Van wezen, en van schyn.
      
      
        Ook weet zij wel te spreken
        De deughden, de ghebreecken:
        Het goed', en quaad' beleid,
        Van alderhande daden,
        Ik kan mij niet versaaden
        Van haar bescheydentheyt.
      
      
        Maar hoe zal ik haar noemen,
        De Moeder van mij roemen
        het is Juno: neen tis niet
        het is Venus aan haar wezen,
        Of Pallas is verrezen
        In schijn van Margariet.
      
    
  