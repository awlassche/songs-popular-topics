
    
      
        WEl harderinne, wreede Maagd!
        Hoe komt dat gij u Harder plaeght?
        Daar hij niet dan met vriend-lijckheden,
        Zoekt zijn min en zijn tijd te besteden:
        Al mijn vee, al mijn haef, al mijn land, al mijn hart,
        Ik u gun, ik u geef, en mijn wil willig wardt
        V geofferd tot een zoen,
        Daar gij ziet, daar gij merkt,
        dat in liefd', dat in Min,
        Ik getrouw, ik tot dienst, ik uit lust, Harderin,
        Mijn lammertjens ga voen,
        Bij klare Beek en Stroom, en (lacy!) als ik kom,
        Zo vlucht gij schielijk in het Bosschagie
        Te schuwen mijn zoete vryagie.
      
      
        V zieltjen schijnt verhard als steen,
        De suchtjens noch al het droef gebeen
        Vermorwen niet u lieve zinnen,
        Daar gij ziet dat ik u beminne:
        Och gij toont, en gij spreekt, zonder recht, zonder maet,
        Gij niet acht, gij niet kreunt, gij niet let, op mijn praat,
        Dat onder schaduw oud,
        Van het groen, van het loof, wel zo vaak, ja zo veel
        Schrilden uit, met geklank, met genok, met gekweel,
        In het ruig bewossen woud,
        Maar d'heldre Nachtegaal
        Mijn wel-bekende taal
        Zal schatren uit op bos en bergen,
        Hoe dat gij u Harder komt tergen.
      
      
        Wilt gij, wij mengen door malcaer
        Ons schaepjens welk nu dwalen daar?
        De uwe om u trots en groots gebieden,
        En de mijn moet om jonst geschieden:
        Want mijn zin, mijn gemoet barst door druk, en hem quelt,
        Daarom swiert, daarom stroyt, daarom sweeft, door het veld
        Ons beestjens, die zo zoet
        Door het dal, door het wout, door het land, door den douw
        Weiden graag, met geknaeuw, met gedruis, dies ik houw
        Dat gij dit jonge bloed,
        Door het wezen stuyrs en straf,
        Zal in het nare graf
        Doen voeren, na het ellendig leven
        Als ik mij tot rust zal geven.
      
      
        De haren bruin gelijk een git,
        Verand'ren haast als snee zo wit,
        Waar aan men zien en kennen mogen
        Dat ik werde en ben bedrogen:
        Al mijn pijn, al mijn leed, al mijn kracht, al het geweld
        Nu vermeert, nu begint, nu ontsteekt, nu ontstelt
        Dit breyneloose hoofd,
        Het gedacht, het verstand, hem verzwakt, hem ontroerd,
        Of ik vlie, of ik vlucht, of ik raas, gij beboert,
        Och gij geckt en maakt verdooft
        Mijn wilt verliefd' gedacht,
        Daar ik u dag en nacht,
        Mijn dienst ten vollen u wou jonnen,
        Doch ik lef nu als verwonnen.
      
      
        Daar ik wel eer in schiep geneucht
        Dat is nu al onlust voor vreugd,
        O lomren tuyght van het vierich vrijen!
        Dat ik om des Nimf moet lyen:
        Ziet de lucht, ziet het geboomt, hem beweegt, door de kracht,
        Van het getraan, van het gezucht, van het geween, van de klacht,
        het Geen dikwijls onder haar
        Is gebeurt, is gejockt, is gemalt, is gespeelt,
        Op een riet, op een fluit, doch mijn stem, het nu bequeelt
        Met groot gegalmte naar.
        De wraak u volgen zal
        Voor al mijn ongeval,
        Dat gij aendoet mijn met doods pijnen,
        Dies ik troost'loos moet verdwijnen.
      
      
        Vaart voort Prinses, volbrenght u lust
        Vaart voort, volvoert, tot dat gij blust
        V wil, u wens, u wel genoegen,
        Daar gij u doch na komt voegen:
        Doch gedenkt, doch onthout, doch gevoeld, in u ziel
        Het bezwaar, het geknaag, het verdriet, het verniel
        Dat gij aan u Harder toont,
        Ziet mijn geest, ziet mijn rif, na mijn dood, u verschijnt,
        Als een schim, als een spook, doch als rook, weer verdwynt,
        Hier werd gij mee beloont.
        De Eungiers zullen t'saem
        Verbreiden uwen faam
        En kwellen u met wreede slagen
        Dat gij noch mijn dood zult beklagen.
      
    
  