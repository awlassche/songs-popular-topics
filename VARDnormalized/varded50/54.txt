
    
      
        HA uit gepickte perl,
        Wiens schoonheyts zoet gedwerl,
        Diana overtreft geen Venus in het gewelf,
        En komt bij u te pas: gij sijt de schoonheid zelf:
      
      
        Ha schoonheyts zoet gepronck,
        Wanneer gij met een lonk,
        Mijn brandent hertje laeft' zo is het of d'Hemel-stoet,
        Mijn ziel met Nectar drank en ambrosijnen voet.
      
      
        Wijk, wijk, Province roos,
        Hier pronckt een schoonder blos,
        Waar bij geen inkarnaat of gloeyend' karmozijn,
        Noch lieflijk Appel-blos mag vergeleken zijn.
      
      
        Wijk lely op u struik,
        Hier pronckt een schoonder puik,
        Haar tanden als yvoir, haar handen als albast,
        Haar poesle zwanenhals een perle-keten past.
      
      
        Ach uytgekeurde roos
        Die ik uit alle koos,
        Gunt mij u zoet genot: want zo 'k u roosje, derf:
        Ik levend' lijfloos ben, en eynd'lick troostloos sterf.
      
    
  