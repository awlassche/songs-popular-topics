
    
      
        OCh! hoe elendigh is de tijd,
        Hoe broos is het aardse leven!
        De mens heeft niet als moeit en strijd,
        En haast den geest moet geven;
        Wat is het in dezen jammerdal?
        Verdriet en arbeid over al,
        In haat en nijd te streven.
      
      
        Door Adams val en onze misdaad
        Verloren zijn wij arme,
        O God, verleen uw hulp en raad,
        En ons hier in bescharme;
        In zulke droefenis en pijn,
        O Heer, wilt ons genadig zijn,
        En onzer U erbarme.
      
      
        Op U alleen ons hope staat,
        Uw hulp zendt ons te samen;
        Want Gij tot gene tijd verlaat
        Die zich tot U bekwamen,
        Wilt ons met Uwen Geest bijstaan,
        Als wij uit deze wereld gaan,
        Door Jesum Christum, Amen.
      
    
  