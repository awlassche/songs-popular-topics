
    
      
        O Kers-nacht! schoonder dan de dagen,
        Hoe kan Herodes het licht verdragen
        Dat in de duisternisse blinkt?
        Hij word geviert en aangebeden,
        Zijn hoogmoed luistert na geen reden,
        Hoe schel die in zijn oren klinkt.
      
      
        Hij poogt d'onnoosle te vernielen,
        Door het moorden van onnoosle zielen,
        En wekt een stad en land-geschrei,
        In Bethlehem en op den Akker,
        En maakt den geest van Rachel wakker,
        Die waren gaat door beemd' en wei;
      
      
        Nu na het Westen, dan na het Oosten,
        Wie zal de droeve Moeder troosten,
        Nu zij haar lieve kinders derft?
        Nu zij die ziet in het bloed versmoren,
        Al eer ze nauwlijks zijn geboren,
        En zo veel zwaarden root geverft.
      
      
        Zij ziet de melk op de tippen,
        Van die bestorve bleeke lippen,
        Gerukt noch vers van des moeders borst:
        Zij ziet de teere traentjes hangen,
        Als dauw en druppels, op haar wangen;
        Zij ziet ze vuil van bloed bemorst.
      
      
        De winkbraeuw dekt nu met zijn boogjes,
        Gedoken, en geen lachend' oogjes,
        Die straelden tot in des moeders hert,
        Als sterren, die met haar gewemel,
        Het aanschijn schiepen tot een hemel,
        Eer het met een mist betrocken werd.
      
      
        Wie kan d'elend en jammer noemen,
        En tellen zo veel jonge Bloemen,
        Die doe verwelkte, eerse noch
        Haar frissche bladeren ontlooken,
        En lieffelijk voor ieder roken,
        En des morgens dronken het eerste soch.
      
      
        Zo veld de zeis de koren-aren,
        Zo schud een bui de groene blaren,
        Wanneer het stormt in het wilde woud;
        Wat kan de blinde staatzucht brouwen,
        Wanneer ze rast uit misvertrouwen?
        Wat luid zo schendig dat hem rouwd?
      
      
        Bedrukte Rachel, schort dit waren,
        U Kinderen sterven Martelaren,
        En eerstelingen van u zaad,
        Dat uit u bloed begint te groeien,
        En heerlijk tot Gods eer zal bloeien,
        En door geen wreedheid en vergat.
      
    
  