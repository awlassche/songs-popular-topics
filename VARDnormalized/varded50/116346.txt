
    
      
        VAn groot geheimenis en gants verborgen dingen
        Gaa ik, met aandacht, Heer! uw naam ter eren zingen;
        Die Gij aan ieder mens ter Wereld niet en geeft,
        Dan die zich heel ten dienst U op-geofferd heeft.
      
      
        Die, die alleen, laat Gij uit uwe troost-bron drinken,
        Die uw bevelen doen, en passen op uw winken,
        Daar daald Gij root-rijk ne'er, in zulker herten-zaal,
        En met die vrome-ziel houd Gij uw Avond-maal.
      
      
        Gelijk Gij des Hemels-dauw laat vallen op de blaaden,
        Zoo valt ook op die ziel uw zegen en genaade;
        Daar ebd en vloeid in het hert een honig-zoete vliet:
        Zoo dat hij op der aard een paradijs geniet.
      
      
        Dat heeft men dik-maal meest verschoven in een hoekje,
        Daar m' eenzaam bid en leest aandachtig in een boekje;
        Daar gaat de geest te feest, en word zoo wonder blijd,
        Dat hij van vreugden weend en vele traanen schreid.
      
      
        Door blijdschap het hert geparst dan vreugden-traanen springen
        En biggelen daar heen, wel midden onder het zingen.
        Dit is een wonder ding, op het hoogst te zijn verblijd,
        En dat nochtans die Mens een vloed van traanen scheid!
      
      
        Het moet een Engel zijn, die dit in hem komt werken,
        Of Godes goede geest, die hem ter deugd wil sterken;
        Waar van een Wereldling het minste niet bezind,
        Want niemand weet hier af, dan die het ondervind.
      
      
        De Wereld vat dit niet, noch waan-wijs letter-eter,
        Die maar swetst van de deugd, des betrachtens een vergeeter;
        Dit zoet geheimenis hij nimmer toe geraakt,
        Maar knabbeld om de bast en noit de pit en smaakt.
      
      
        Zoo wonder werkt Gij God in reine vrome herten,
        Die Gij gebroken hebt door uwe liefde smerten;
        Want met uw vinger Gij dat hart ter vreugden roerd,
        Zoo dat in melody de geest word weg-gevoerd.
      
      
        Dat e'el gemoed, bestroid met Hemel-vreugden vonken,
        Leid in uw grote liefd als het ene-maal verdronken;
        Daar proefd des zieles-mond een Hemel-zoet geneugd,
        Met is 'er zoo verblijd, met smelt 'er in de vreugd.
      
      
        Die Mens gaat in en uit, en vind sta'ig zoete weide;
        Iaa even als of Gij en Jezus hem geleide.
        En ofschoon al de ramp hem hier en daar verzend,
        Zoo gaat Gij toch al me'e tot aan des Weerlds end.
      
      
        En of het al geviel, dat hij 'er kwam te sneven,
        Zoo zal hij naa de dood ter deeg' eerst met U leven:
        Een aards-soldaat verliest, raakt hij het leven kwijt,
        Een Christen over-wind, als hij ter dood toe strijd.
      
      
        Hij heeft de keur-steen, daar een naam staat op geschreven,
        Die niemand, niemand kend, van die ze word gegeven.
        het Geweten, onbewust van kwaad, waar op hij roemd,
        Dat spreekt in lijden vrij, schoon al de Wereld doemd.
      
      
        Maar het hert-geheim niet is bewust van quaade ranken,
        Daar kan men, schoon in nood, U loven, prijzen, danken
        Als Gij in lijdens uur uw troost-straal ziet in het hert,
        Dan word pijn haast geen pijn en lijden kleine smert.
      
      
        Dat heeft men wel gezien in vele Martelaaren;
        Die midden in den druk daar door vol vreugde waaren;
        Op het puntje van de dood, zoo is het wel geschied,
        Dat hier en daar der een in het vuur noch zong een lied.
      
      
        Den Henker kond daar door zom-wijl zien dat Gods zegen
        Dat vollik had bestort, en vluchte weg, verlegen,
        Verliet het moorders-ampt, was met berouw door-boord,
        En voegden hem bij het volk, bij het volkje van die soort.
      
      
        De fell' en wreede beul, die Ann'ken uit den Hoven
        Met aarde heeft bedekt, bedolven en bedoven,
        Is het ook zoo me'e gegaan; hij des van een felle beul
        Veranderd in een schaap, en zocht bij vromen heul.
      
      
        Ook heeft hij tot zijn schand en uwe eer beleden,
        Dat, eer hij noch de aard ging op haar lichaam treden,
        Des zaal'ge Mart'lares in haar lief aangezicht
        Zoo schoon en helder blonk, gelijk als het zonne licht.
      
      
        Der Martelaaren bloed was toen het zaad der kerken:
        In haar brieven kan m' Uw geest en kracht bemerken:
        Dan oly komt geparst, kruid ruikt best als men het wrijft
        Zoo is het in lijden ook, als Gij met hulpe stijfd.
      
      
        Daar door men kan bestaan on-doenelijke dingen,
        Iaa muuren Hemelhoog daar kan men over-springen,
        Geen berg is oit te hoog, geen dal is hem te diep,
        Als Gij maar, God! hem helpt, Gij God! die alles schiept.
      
      
        Dat edelmoedig hert, gehart tot swaare wegen,
        Steund op uw hulp, daar van Gij hem noit laat verlegen,
        Daar op zoo is hij koen, want Gij hem hebt geloofd,
        Te houden, hoe het gaat, de handen boven het hoofd.
      
      
        Hij is som-wijl verrukt van vreugd, gelijk verlegen,
        En in uw liefd verliefd, als hij gaat overwegen,
        Wie dat hij nu al is, en naa-maals worden zal,
        Blijft hij maar in de deugd, en onder het zaalig tal.
      
      
        Als hij hier recht op peinzd kan hij zich zoo vergeten,
        Dat hij som-wijlen denkt om drinken noch om eten.
        het Geen dat hij tijdlijks doet, doet hij als inpaszant,
        Want hij naa U zijn God gelijk in liefde brand.
      
      
        Zijn hert is bij zijn schat, bij U en het zoet gewemel;
        Hij wond hier wel op de aard, maar leefd als in den Hemel,
        Om dat hij droppels-wijs uw goedheids zoetheid smaakt,
        Zoo gaat hij hier zijn weg, of hij geen aard en raakt.
      
      
        O! Gij mijn Heer en God! Gij wild graag goedig geven
        Gevoel ook bij het geloof, die naa uw wille leven.
        In-dien het hier zoo zoet is, hoe goed en zoet wil het zijn,
        Daar m' eeuwelijk zal zien Uw vriendelijk aanschijn?
      
    
  