
    
      
        BEdroefde herten wilt vreugde rapen,
        Aanziet hoe schoon is des Hemels schijn,
        Ziet, van niet heeft hij het al geschapen,
        Denkt dan hoe schoon moet den Schepper zijn.
      
      
        Aanziet de Kruiden zeer groene uitspruiten,
        Die daar genezen ziekten en pijn,
        Aanziet haar schoonheid, en haar virtuyten,
        Denkt dan hoe schoon moet den Schepper zijn.
      
      
        Aanziet de Leliën wijt ontlooken:
        Thymis, Lavender, Rozemarijn:
        Aanziet de Rooskens vol zoete roken,
        Denkt dan hoe schoon moet den Schapper zijn.
      
      
        Ziet al de bloemkens met goed verstande,
        Der ziekten zijn zij een Medicijn,
        Ziet haar Coleuren menigerhande,
        Denkt dan hoe schoon moet den Schepper zijn.
      
      
        Aanziet de Bomen met al haar vruchten,
        En de Wijngaarden met haren Wijn:
        Aanziet de Vogelkens in der Lughten,
        Denkt dan hoe schoon moet den Schepper zijn.
      
      
        Ziet de Gesteenten van groter waerden,
        Die klaerder blinken dan Christalijn,
        Ziet alle schoonheid op dezer aarden,
        Denkt dan hoe schoon moet den Schepper zijn.
      
      
        Ziet gij de mensen schoon van lighame,
        Fraai van fatsoen en leden fijn,
        Zuiver van aensigt en bekwame,
        Denkt dan hoe schoon moet den Schepper zijn.
      
      
        Aanziet de Zonne en Mane schone,
        Aanziet de sterren van klaren schijn,
        Ziet hoe zij blinken aan des Hemels Throone,
        Denkt dan hoe schoon moet den Schepper zijn.
      
      
        Hoort gij hier konstig op d’ Orgel spelen,
        Op Instrumenten, Muzijk devijn,
        Hoort gij ook zingen met soeter kelen,
        Denkt hoe zoet zal het in den Hemel zijn.
      
      
        Alle vreugd die men hier mag bedrijven,
        En mag daar duren een kort termijn,
        Maar zij zal in der eeuwigheid blijven,
        Voor die bij God in den Hemel zijn.
      
      
        Laat ons de Wereld geheel verzaken,
        Met alle haar boosheid naar Gods doktrijn,
        Zo zullen wij den Hemel smaken,
        Hoe zoet, hoe schoon dat het daar zal zijn.
      
      
        Lof zij den Schapper der Creaturen,
        Die alle dingen geschapen heeft:
        Glory zij hem en t’ aller uren,
        Die het onderhout en voedsel geeft.
      
    
  