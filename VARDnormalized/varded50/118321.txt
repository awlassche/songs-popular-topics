
    
      
        O Meisje, in wiens Jaren
        Men nu drie sesjes telt,
        Wij komen hier vergaren.
        Tot vreugde toe-gesteld,
        Om het uur van uw geboor-
        Te weer te vieren, door
        Zoete dingen;
        Geef mijn zingen
        Dan gehoor.
      
      
        Daar is niet aengenaemer
        Als het bloempje in syn jeugd;
        Ook vindt men niet bekwamer,
        Om de allersoetste vreugd
        Te smakken, dan een Maagd,
        Die op haar kaeckjes draagt
        Rode Roosjes
        Welckers bloosjes
        Elk behaagt.
      
      
        Want het bloempje, daar te voren
        Het oog vermaak in schept,
        Zal niemand meer bekoren
        Als het dor is en verlept;
        En Maagden, na de konst
        Gevryt, zijn zonder gonst,
        Als maar simpel
        Kreuk of rimpel
        het Voorhoofd fronst.
      
      
        Dus Meisje van drie sesjes,
        Eer gij zo veel verjaard,
        Dat gij de knorr'ge Besjes
        Gelikt in beeld en aard,
        Zo wil ik wensen, dat
        Gij haast wordt moÃª en zat
        de Eensaemheden,
        En betreden
        Beter pad.
      
      
        Ik meen het pad van trouwen,
        Op dat, eer deze dag
        Wij wederom beschouwen,
        Men u bezoeken mag,
        In Bruylofts blijde schijn.
        Wie wenst dit meer met mijn?
        Al te samen!
        'k Zeg dan Amen;
        het Moet zo zijn.
      
    
  