
    
      
        HOe schoon bescheen dat morgenlicht,
        Hoe lief der herdren blij gezigt,
        Die van Gods hand gezonden,
        Gedagvaart door een Englestem,
        In Davids stad, te Bethlehem,
        Der zielen Heiland vonden!
        Des schaar ‘Vint daar
        het Heil besloten ‘Minst voor groten,
        Dat in waarde
        Hemel overtreft en aarde.
      
      
        Een veestal geeft, met arremoê,
        Geen hofpaleis, vol weelde, toe;
        Gaat Adams hof te boven
        Na Adams val; als herberg van
        Dry mensen, kind en maagd en man,
        Met Englezang te loven.
        Des maagd ‘Behaagt,
        Vrij van smette en ‘Huwlyxwetten,
        Gode, als moeder
        Van Gods zoon, haar' zielbehoeder.
      
      
        Die vrucht bevlekt haar' maagdom niet:
        De maagdom, nooit gerept, verbiedt
        Geenszins dit kinderbaren.
        Een bruigom, aan de maagd verlooft,
        Maar nooit getrout, helpt, als haar hoofd,
        Haar maagdoms eer bewaren.
        Men vint ‘Bij het kind,
        Lang te voren ‘Al geboren,
        Hier geen' vader:
        Ook is het moederloos te gader.
      
      
        Wat kind? daar het opperste beleit
        Veel ootmoets mengt met majesteit,
        Den hemel brengt op d'aarde,
        Het sterflot voegt bij de ewigheit,
        het Onzigtbre nooit van het zigtbre scheit,
        Maar God en mens dus paarde.
        Zo zien ‘des liên
        het Onbegrepen ‘Naaw benepen;
        
          Onvermogen
        
        Zelf bij d'almagt, met hunne ogen.
      
      
        Wat zienze al wondren, nooit gehoord!
        In het vlees legt sprakeloos Gods Woord;
        Die zielen komt verzaden,
        Met honger, het licht der klaarste zon
        Met duisternis, de rijke bron
        Des heils met dorst beladen.
        het Verlicht ‘Gezigt
        Reikt noch verder ‘Kent den herder,
        Dien veel lammers
        Spelden met zijn dood, vol jammers.
      
      
        Wat herder? die zijn kudde voedt
        En laaft met eigen vlees en bloed;
        Haar, als een lam, zijn leven,
        Belaân met haar nature en schuld,
        Aan het kruis te slagten met geduld,
        Ten beste eerlang wil geven:
        Dus kleen ‘Met een
        Isrels koning ‘Naar wiens kroning
        En geboorte
        David wenste in Bethlems poorte.
      
      
        Een vorst en herder van het heelal,
        Wiens troon al het mensdom dagen zal,
        Om schaap en bok te scheiden.
        O zalig oog, dat hem dus zag!
        Geen Abram kon zo blij den dag
        Van dezen zoon verbeiden.
        Geen kroon ‘Of troon
        Blinkt zo heerlijk ‘En begeerlijk,
        Als het verlangen
        Naar dit zaat in Davids zangen.
      
      
        Veel boosheit stoot zich aan die rots
        Van Isrel, al te blind en trots.
        Zo blijft August versteken,
        Herodes, Schriftgeleerden, wijs
        Tot erger dwaasheit, van den prijs,
        Bij herders braaf gestreken.
        U leer' ‘Des Heer,
        Vrome zielen ‘Nedrig knielen,
        Vlijtig waken.
        Zo kuntge aan dit heil noch raken.
      
    
  