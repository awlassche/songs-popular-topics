
    
      
        HEbt gij ooit enig mens voor dezen horen klagen
        Van onheil, kwaad beleid, of ander ongeval?
        Komt hoort te dezer tijd van onzen druk gewagen,
        Want die gaat wonder hoog, en verre boven al.
      
      
        Wij waren onder een tien uit-gelezen maagden,
        In Sious hoge sael te samen op-gevoet,
        En, mits wij aan het hof in onze jeugd behaeghden,
        Zo werden wij geleerd, gelijk men jonkheid doet.
      
      
        De grote Bruidegom, de Koning aller rijken,
        Die had ons overlang ghenoot tot zijne feest,
        Zijn raad was genen tijd te laten overstrijken,
        Maar staegh bereid te zijn met onvermoeyden geest.
      
      
        Ook gaf hij dit bevel, dat wij met reine lampen
        Van oly wel verzien hem tegen zouden gaan,
        Hij wou een helder licht, en gheen onguere dampen,
        vermits geen vuilen brand voor hem en kan bestaan.
      
      
        Hij stelde genen dag wan neer hij zoude komen,
        Maar dat hij komen sou dat hadd'hy vast gezet;
        Hij riep dat alle tijd ons diende waer-genomen,
        En dat op ons beroep ten naeusten dient ghelet.
      
      
        De vijf uit ons getal die hebben deze reden.
        Tot in het diepste merg van hare ziel gedrukt,
        Zij pasten op haar licht, met onvermoeyde leden,
        En dat heeft naderhand haar wonder wel gheluckt.
      
      
        Wij vijve lijkewel begaven onze zinnen
        Tot dwaasheid, tot gemak, tot alle dertel spel,
        Wij lieten onzen geest door lusten overwinnen,
        En dat gaf naderhand ons wonder droef gekwel.
      
      
        Wij riepen even - staegh dat voor ons licht te zorgen
        Niet al te nodig was, of immer noch te vroeg,
        Wij raemden tot het werk gestaegh een nieuwen morgen.
        En hadden (zo het scheen) gedurig tijds genoeg.
      
      
        De Bruidegom die scheen van onze kust geweken,
        Hij kwam niet tot het feest of in syn machtig rijk,
        Dies zijn der onderwijl veel dagen over steken,
        En ziet! een zware slaap beving ons al gelijk?
      
      
        Maar in den middernacht, doen alle dieren sliepen,
        Zo werter een ged ruis door al de lucht verspreid.
        Daar rees een groot gewoel des Konings boden riepen
        De Bruidegom genaakt een ieder zij bereid.
      
      
        Hier door heef ons de slaap van stonden aan verlaten
        En ieder gaf haar op, en snelde na de reis,
        De vijve waren wijs, en namen hare vaten
        Gheciert met helder licht en oly na den eis.
      
      
        En door het snel geroep in haasten op-geresen,
        Verschenen op het feest met overschoonen glans,
        Zij toonden al gelijk een blij en vlijtig wezen,
        En hadden om het hoofd een groenen maeghde-krans.
      
      
        Wij vijve van gelijk, om mede wat te schijnen,
        Gebruiken bloem-gewas en even maeghde-kruyt,
        Maar ziet! ons flicker-licht dat ging terstond verdwijnen,
        Ons luister heeft gedaan, ons lampen gingen uit.
      
      
        Daar riepen wij met ernst: O lieve speel-ghenooten
        Geeft ons doch enig deel van dat u lampen voet,
        Maar straks werd ons gezeid: Wij mochten ons ontbloten
        Van dat door hellen glans ons luister geven moet.
      
      
        Gaat liever in de stad gaat u behoeften kopen,
        Om ons niet nevens ute stellen in gebrek;
        Maar t'wijl wij na de markt of in de winckels lopen,
        Zo komt de bruidegom en gaat in zijn vertrek.
      
      
        De maagden met het licht die op haar zaken pasten,
        Syn met een grote vreugd ter bruiloft in-gegaen,
        Syn in de gulde sael ontvangen bij de gasten,
        En straks werd achter haar de duere toegedaan.
      
      
        Wij, na dit was gebeurt ten lesten aangekomen,
        Gaan kloppen aan de deur, en riepen met verdriet,
        Maar hebben uytte vreugd een droeve stem vernomen.
        Vertrekt wie datje zijt, want ik en ken u niet.
      
      
        Ach! ach! geen mensen tong is machtig uit te drukken
        Wat voor een bitter leed doen rees in onze ziel,
        Wat voor een diepe smert ons zinnen kwam verrukken,
        Zo haast het droevig woord ons op het herte viel.
      
      
        Wij stonden van den schrik aan alle kant bevangen,
        Ons geest die was gesteld als in den lesten noot,
        En na het eerste wee, al weder nieuwe prangen,
        Eilaas! ons minste lit dat voelt een stage dood.
      
      
        Ach! van den bruidegom te werden af-getogen
        Dat is het hoogste leed dat iemand denken kan,
        Te zeggen hoe het wroeght is buiten ons vermogen,
        Ons ziele die verdwijnt, ons herte smelter van.
      
      
        Maar schoon wij alle staan met tranen overgoten
        En dat het droef geval ons in het herte snit,
        De deure niet te min de deure blijft gesloten
        En dat (of zwaar verdriet!) en dat voor alle tijd.
      
      
        De deure van een maagd (gelijk wij eertijds sagen
        In onze zoete jeugd) die sluit ook wonder vast,
        Maar door een zoet gevlei of door een bitter klagen,
        Ontluyckse menigmaal voor haren droeve gast:
      
      
        Zij met een versche roos of edel kruid besteken,
        Of met het zoet geluid van snaren spel vereerd,
        Heeft dikmaal (zonder kracht) haar open laten breken,
        En al het vorig leed in blyschap omgekeerd.
      
      
        Maar deze stale deur en laat haar niet bewegen,
        Schoon iemand op de luid of op syn boese m slaat;
        Het is met haar eilaas! voor eeuwig zo gelegen,
        Dat zij met diamant wel hart verzegelt staat.
      
      
        Dus of wij nu ter tijd haar slot en grendels vleien,
        Of dat een staegh ghebedt haar onze ziel en biet,
        Of dat wij dagen lang veel droeve tranen schreien,
        Haar posten zijn metaal, en die en horen niet.
      
      
        Wie kan het groot verlies, wie kan het recht bemerken
        Als die het even zelfs in zijnen boezen voelt?
        Die weet alleen, die weet hoe zijn gedachten werken,
        En hoe zijn bange ziel gedurig leit en woelt.
      
      
        Ach eeuwig is eilaas! een lengte zonder palen,
        Een ruimte nooit gevat bij geest of geestig man,
        Een diepte zonder gront, daar in de zinnen dwalen,
        Een hoogte die geen oog ten einde zien en kan.
      
      
        En ziet! dit bitter leed is over ons gekomen,
        Vermits wij zonder vrucht verslonsten onze jeugd,
        Och! och! de nutte tijd bij ons niet waar genomen
        Stelt ons gans buiten hoop van alle zoete vrought.
      
      
        De tijd werd veel geacht een van de slechste dingen,
        Wordt menigh-mael gespilt met iet men weet niet wat,
        Ei let eens hoe het volk haar tijd plag om te bringen,
        En die is even wel een onbegrepen schat.
      
      
        Men vinder over al die hare beste dagen
        Verkwisten in den wijn, in lust, en ijdel spel,
        Zij schijnen haren tijd met manden uit te dragen,
        En ziet! dit brengt de ziel in wonder droef gekwel.
      
      
        WÃ¡nt als het vluchtig ding is eenmaal weg gelopen,
        Zo keert het nim mermeer tot die het eens vergat,
        Men kan geen ogenblik om duizend ponden kopen,
        Iae niet om al het goud dat ooit een vorst bezat.
      
      
        O tijd, verloren tijd! waart gij weerom te krijgen,
        Waart gij eens op een nieu te brengen aan den dag!
        Wij wouden met de ziel als in den hemel stijgen,
        En lijden in het vlees al watmen lijden mag.
      
      
        Maer't is om niet gezucht, ons klagen is verloren,
        Al wat ons nu gebeurt en kan niet anders zijn:
        Nu waar ons hoogste wens om nooit te zijn geboren,
        Maar wensen zonder hoop, dat is de meeste pijn.
      
      
        Gelukkig is de mens gelukkig boven maten
        Die God hier zijnen tijd noch opter aarden geeft;
        Gebruikt dat hoog geluk, gebruikt het t'uwer baten.
        Gij die noch adem blaast, en in de wereld leeft.
      
      
        Gebruikt het na den eis, want uwe korte dagen
        Die maken groten spoed, en doen een snellen gang,
        Gaat vast in dit geval, men dient hier niet te wagen,
        Het lijden is te zwaar, en eeuwig is te lang.
      
    
  