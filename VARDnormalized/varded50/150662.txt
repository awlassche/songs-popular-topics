
    
      
        Ik roep u aan: laat u bewegen;
        Haast, Heer, tot mij. en neemt de klacht
        Van mijne droeve stem in acht,
        uit nood tot uwen troon gestegen.
      
      
        Mijn be’e hou’ ste’e, en moet’ u treffen,
        En val u zoet als reuke-brand;
        Gelijk een late offerhandt
        Behaeg’ u, God, mijn hand-verheffen.
      
      
        Wel mij, houd ik de zond maar buiten!
        Waar zonde ruymt, waar God in-gaet;
        En waar de tong blijft in haar maet
        Kan ’thert zich licht voor zonde sluiten.
      
      
        Bewaard de deure mijner lippen,
        Set, Heer, een schild-wacht voor mijn mond.
        (Daar ’thert verdacht is voor de zond
        Zal dwaasheid nooit ter tong af glippen.)
      
      
        Geeft mij een voorschrift van gedachten,
        Op dat mij nooit het kanck’righ woord
        uit godvergeten mond gehoord
        Verruckten toe-stem van haar trachten:
      
      
        Op dat ik nimmer aan mag spannen,
        Of hebben boosheydts mede-smaeck,
        Of ooit mij aan den dis vermaak
        Van aen-de-sond-gehechte mannen.
      
      
        Ik ben niet als de teere zinnen
        Die, door een averechtsche zucht,
        Het vleien lieven boven tucht.
        (’tIs wijze minn’ het nutst te minnen.)
      
      
        Veel sachter zullen slagen vallen
        Die een rechtvaardig mens mij doet,
        Van all’ de woordtjes, honig-zoet,
        Die gladde vleier-monden kallen.
      
      
        ’tZijn slagen. ja; maar vrinde-slagen:
        Haar woord heeft zout; maar zout voor zond:
        Haar reden bijt; maar maakt geen wond:
        Het is een last; maar zoet om dragen:
      
      
        ’tIs als een balssem, uitgegoten
        Op ’smenschen hoofdt; wiens ed’le geur,
        De Lucht bereuckend’ deur en deur,
        Met aangenaamheid wordt genoten.
      
      
        Een wijl; en uit is het met de dingen
        Van haar die vast zijn aan het kwaad:
        Zo dat haar jammerlijcke staat
        Mijn tong noch beden af zal dwingen.
      
      
        En als haer’ leyders zijn gesmeten
        Van de opper-top eens hogen rotss’,
        Dan zal den weder-strevers Gods
        Mijn Woord herleven in het geweten:
      
      
        Dan zullen zij met smert bezinnen,
        Bezinnen (maar miskien te spa’.)
        Wat schat van weeld’ en van gena
        Door mijne woorden was te winnen:
      
      
        Wat voor een heimelijke zachtheid
        De harde schors mijns aenspraecks had,
        Wat Lieflijk onder ’tBitter zat:
        O droeve vrucht der onbedachtheid!
      
      
        Helaas! wat is de mens ellendig
        Die op den mond staat van het graf,
        En meynt voor wis hij moetter af,
        Ter donkerheid van het Nimmer-endigh.
      
      
        De schrik des Doods, zwaar om verdragen
        Ontvoeght de voeghsels van de le’en
        En rukt ons schier ’tgebeent van een
        Door’t dreigen van het endt der dagen:
      
      
        Niet anders alsm’ in het bos de takken,
        Van stam gescheen, van blad berooft,
        Gekurven en van een gekloft,
        Ziet ginds en herwaarts henen smakken.
      
      
        Waar heen met mij? op u mijn ogen;
        Gij, Heer, daar al mijn hoop’ op ziet.
        Ach! kwist mijn lieve ziele niet,
        Ontijdelijk het lijf onttogen.
      
      
        Bewaard mij voor de wreede handen
        Daar mij de strik van is gezet.
        ’tZijn boze mensen die haar net
        Zo looss’lijck om mij henen spanden.
      
      
        O moed! ik zie den tijd geboren
        Dat ik noch, buiten ongeval,
        De boze zelfs verstrikt zien zal
        In het garen voor mijn voet geschoren.
      
    
  