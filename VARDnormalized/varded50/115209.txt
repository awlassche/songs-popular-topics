
    
      
        GOeden dag Liefste eerwaard,
        Hoe zijt gij vol droeve zuchten,
        Schept veel liever blij genuchten,
        Want de droefheid quijne baard,
        Gunt dat ik mag troost verwerven,
        Ende blussen Liefdens brand,
        Of ik zal van rouwe sterven,
        Dus vergunt u waarde pand.
      
      
        d’Oorsaeck Vriend waarom ik zucht,
        Is niet zonder grote reden,
        Want zo ik volbracht op heden
        U Begeerden, ‘k ben beducht
        Dat gij mijn mocht gaan verlaten,
        Als gij had den wil van mijn,
        Want de Jonckmans al schoon praten,
        Tot wij in haar netten zijn.
      
      
        Verre zij van mijn dit kwaad,
        Dat ik u sou gaan begeven,
        Als ik had mijn lust bedreven,
        Neen ik schroome van die daad,
        Eerder zal de Zee verdrogen,
        Eerder dalen d’hooghste klip,
        Eerder het vuur zonder vermogen,
        Dan ik u liet in den strik.
      
      
        Onbedachten deugeniet,
        meent gij mij zo te verleyen,
        Door u Lief-kozen en vleien,
        mijn te brengen in het verdriet,
        Gij die u hebt gaan verbinden
        Aan een die gij Liefde biet,
        En mijn noemt gij u beminden,
        Alleen om u vuil geniet.
      
      
        Lief gij veynst, of jockt met mijn
        Ofte wel gij sijt bedrogen,
        Want ik zweer het is gelogen,
        Van die mijn Vijanden zijn,
        Gaf gij gister niet u Troutje
        Aan marietje op de Vest,
        Omtrent daar men vaart met het schoutje
        En gij guit sprackt dit ten lest:
      
      
        Dat gij de spot met mijn hiel,
        Om dat ik u zocht te winnen,
        Door mijn vleien uwe zinnen,
        Zegt nu Eer-dief, kwade Fiel,
        Wanneer heb ik dit bedreven,
        Daar gij guit in tegendeel,
        Zoekt mijn Eer en Bloem daar neven
        Af te plukken nu geheel.
      
      
        Ik beken, ik heb misdaen,
        Ach vergeeft mijn uiter herten,
        Dat ik u aan doe des smerten,
        Door mijn kwade drift begaan,
        Wilt dit doch aan niemand melden,
        Ik zal u niet kwellen meer,
        Maar u Eer weerom herstellen,
        Adieu, ik vertrek dan weer.
      
      
        Ja vertrekt maar snoode Boef,
        Dadelijk vrij uit mijn ogen,
        Die in valse schijn bewogen,
        Was met liefde, doch ik hoef
        U niet, maar den Heer te loven,
        Die mij voor u klauwen hoed,
        En het Masker heeft ontschoven,
        Dat de Hel heeft uit gebroed.
      
    
  