
    
      
        het Is tijd dat ik bestel, eer dat ik kom te sterven,
        Een order   op mijn staat en na te laten   goed
        Op dat ik het verdeel onder mijn regte Erven:
        Een ieder krijgt het zijn van al mijn naaste bloed.
      
      
        Maar Vrienden, geld nog goed zult gij niet bij mijn vinden,
        Nog geen   berooyde staat, dat is een troost voor mij.
        Gij zult door geen proces uw beursen zien verslinden:
        Gij vind mij zonder geld en ook van schulden vrij.
      
      
        Maar daarom niet te min ik maak   u voor mijn sterven
        Mijn kleeren van mijn lijf die ‘k geen meer dragen kan,
        Dan weetje wat voor schat dat gij van mijn zult erven:
        Mijn gantse Testament daar hebje weinig an,
      
      
        Daar bij mijn kous en schoen die ‘k niet lang heb gedragen
        Als ontrent twaalf jaar, op mijnen studie School
        Van Bacchus gasten koen.    Mijn vrienden en mijn magen
        Schenk ik mijn Japonse rok   en smerig Kammezool.
      
      
        Mijn ponjaard, scherp en fel, die had ik haast vergeten,
        Die in het vijftiende jaar   niet uit de schee en kwam,
        En ook mijn nieuwe rok, die is ruim half versleten,
        En ook mijn wandel-stok Schenk ik mijn Erfgenaam.
      
      
        Besteld dan voor het eerst   mijn lichaam wel ter aarden,
        Besloten in geen kist, maar in een holle vat.
        Vraagt gij daar reden van, het was dat ik hiel in waarde
        De voeder van de Wijn,   dat edele Bacchus nat.
      
      
        De dragers van mijn lijk, dat zullen zijn Studenten
        Van Venus hoge School of gasten van Vulkaan
        Of andere Officiers of zulke soort van venten
        Die voor het edel’ nat het Wildbraad laten staan.
      
      
        De volgers van mijn lijk gekleed in ‘het rood Scharlaken,
        Met pijpen in de hand, in plaats van Rozemarijn,
        Karrebonkels in het gezigt   op Inkarnate kaken,
        Met lanffers   op de hoed van het Edele blad Fleryn.
      
      
        Ik wil niet dat de Klok zal uuren om mijn klinken,
        Of om mijn dode romp. Hier mee dan overluid:
        Gij zult dan tot afscheid een fles voor mijn gaan drinken,
        En kloppen op de kan en drinken uit de Fluit.
      
      
        Dat zal een teken zijn dat ligtmis is gestorven:
        Die in zijn leven was Liefhebber van de smook
        En in wiens kelder was noit Wijn nog bier bedorven,
        Maar alles dat hij had, dat bleef bij hem in rook.
      
    
  