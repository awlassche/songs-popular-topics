
    
      
        Zingt een vroolik lied
        Onzen God, en Here,
        Die ons sterkte biedt,
        Juicht, en roept van vreugd,
        In uw geest verheugt,
        Jakobs God ter ere.
      
      
        Zingt een nieuwen psalm,
        Doet den trommel geven,
        Slaat een schonen galm,
        Lieflik van geluit,
        Op de harp, en luidt,
        Saamen opgeheven.
      
      
        Laat bazuinen gaan,
        Schalt met heldre tonen,
        In de nieuwe maan,
        Wilt aldus verblydt,
        Ter bestemder tijd,
        Onzen feestdag kronen.
      
      
        Zulks liet Jakobs God
        Israël gebieden.
        het Is syn rechts gebod.
        Die inzetting is,
        Ten getuigenis,
        Onder Josefs lieden.
      
      
        Want zij kreeg haar stand,
        Doe hij ging uit moorden,
        Door Egiptens land,
        Daarwe, met verdriet,
        Lippen, diewe niet
        Recht verstonden, hoorden,
      
      
        Gij, wien ik het jok,
        Van steeds last te draagen,
        Van den schouder trok,
        Wien ik ook de hand,
        Van des potwerks mand,
        Eeuwig heb ontslaagen:
      
      
        Gij, uit angst, en strijd,
        Alsge riept, en huilde,
        Door mijn kracht gevrydt,
        Wien ik antwoord zond,
        Uit der wolken mond,
        Daar de donder schuilde:
      
      
        Gij, die doe daar naa,
        Aan de waaterbeeken
        Van uw Meriba,
        Eens door mij beproefd,
        Voorts mij hebt bedroeft,
        Door uw twistig spreken:
      
      
        Gij, mijn volk, hoort toe,
        Ik zal u betuigen
        Wat ik wil men doe,
        Och, mijn Israël,
        Woudge mijn bevel
        Horen, en u buigen.
      
      
        Dat geen ander God
        Bij u zij geleden,
        Buigt u niet, als zot,
        Voor die, iets in schyn,
        Vreemde goden zijn,
        Ik zij aangebeden.
      
      
        Ik, de hoogste magt,
        Ben uw God, de Here,
        Die u herwaart bragt,
        Door mijn sterke hand,
        Uit Egiptens land,
        Houd dies mij in ere.
      
      
        Doet dan uwen mond,
        Naa uw nooddruft, open,
        Gaapt zo wydt gij kont,
        En, mijn volk, gij zult,
        Door mijn gunst vervult,
        Nimmer hongrig lopen.
      
      
        Maar mijn volk, te wars,
        Wou mijn stem niet horen,
        Israël, te dwars,
        Wou niet zoo ik wou,
        Maar week ongetrou
        Voorts uit mijne sporen.
      
      
        Dies liet ikse gaan,
        Naa hun hart begeerde,
        In hun blinden waan,
        En een ieder ging,
        In syn wandeling,
        Naa syn raad hem leerde.
      
      
        Och was naa mijn woord
        Bij mijn volk gehandeld!
        Had het doch gehoord!
        Och had Israël,
        Naa mijn goed bevel,
        In mijn weg gewandeld!
      
      
        'k Had hun vijands magt,
        Al in het kort, in het lyen
        Onder hen gebragt,
        En mijn hand, met slaan,
        Omgewend doen gaan
        Tegen hun partijen.
      
      
        Wie den Here haat,
        Had zich vals begeven
        Onder zijnen staat,
        Maar hun goede tijd
        Waar hen, zonder strijd,
        Eeuwig bygebleeven.
      
      
        Hij had hen, tot spijs,
        het Vetst des tarws doen laaden.
        Doch blijft gij nu wijs.
        Met des rotsteens vloed,
        Hoonigryk, en zoet,
        Zal ik u versaaden.
      
    
  