
    
      
        AG mij! dat ik zo langen tyt,
        Een dode Ziel moet in mijn boezem dragen!
        En zo verslijten al mijn dagen,
        In donkerheit en ongevoeligheit!
        Waar blijft gij nu mijn enig al,
        Mijn Burgt in dit mijn droevig ongeval
        Met uwe hulp? of heeft in zugt en klagen
        U hert vermaak,
        Kan het u behagen,
        Dat ik van u raak?
      
      
        Mijn Jezus, ag! mijn heil, mijn rots,
        Mijn eer, mijn schild, mijn hoog vertrek, mijn Koning!
        Aanschout dog van het Huis uwer woning,
        Hoe dat mijn ziele van de viant trots,
        Gejaagd, gepijnigd wordt, en hoe
        Mijn Ziele hygt en is door het drijven moe!
        Door het drijven van de wrede Tygers dieren,
        Die gins en weer,
        Mijn Ziel doen zwieren,
        En benaauwen zeer.
      
      
        Hoort dog u Duif die in de kloof
        Der Rotse zit, haar noot en droevig zugten,
        Doet al haar drijvers henen vlugten,
        En laat u Duif niet blijven in de groef.
        o! Koning voert haar Ziele uit,
        Wilt haar de heersers geven nooit ten buit,
        Maar jaagt, verslintze dog, en doet ze swigten,
        Dood al haar magt,
        En laat haar schigten
        Wezen zonder kragt!
      
      
        Aanschout o Jezu! haar geweld,
        Ontwaakt o Held in uwe mogendheden!
        Trekt sterkte aan en wilt vertreden,
        Regtveerdig God die u beminde quelt!
        Laat dog het geroep, het geween, het gezugt,
        In droevigheden schetteren door de lugt,
        Van die u minnen, en haar noot en pijnen
        Voor uwen Troon
        Eenmaal verschijnen,
        o Gods eigen Zoon!
      
      
        En laat mijn Ziel in stilligheit,
        En in u al het al genoegzaam rusten!
        En dempt mijn togten, driften, lusten,
        Door het gewis van uwe billikheit!
        En zegt mijn Ziel ik heb geen wil,
        En Jezus wil en wysheit ben ik stil:
        En denkt wat Jezus doet hij is u Koning,
        U hert zijn huis,
        U Ziel zijn woning,
        Dan is zoet zijn kruis.
      
      
        Is Jezus dan mijn al in al,
        En wat ik wens is Jezus mijn begeren,
        Mijn rots, mijn hoop, wat kan mijn deren,
        Vaar wel, vaar wel, vaar wel dan Schepzels al.
        Waar toe dan nog mijn vrees mijn zorg?
        Waar toe niet stil te zijn in zo een borg?
        Waar toe in noot zo wankelbaar het vertrouwen
        Op hooy gesteld,
        Op zand te bouwen,
        En straks neergevelt?
      
      
        Is Jezus d'algenoegzaamheit
        Niet grootgenoeg? o Ziel! om in te zinken,
        En al u droefheit te doen slinken,
        In hem, in hem mijn schat verborgen leit,
        Hij is wat mij ooit lust voortaan,
        o Dat na hem mijn zugt en togten gaan!
        Na hem bij wien de volle volheit is, en
        Die nimmer ent:
        Hij kan niet missen,
        Die zig tot hem went.
      
      
        Zo vliet ik dan mijn heil tot u,
        En dorst en hijg naar die genade-stromen:
        Laat uit u volheit tot mij komen
        De minste blijk van uwe gunste nu!
        o Koning! geef dat ik met agt,
        Dan u alleen mijn Hoofd, mijn Geest, mijn kragt!
        Laat Schepzels min nooit in mijn hert vernagte,
        Doet uwen wil,
        Mijn steeds betragte!
        Of mijn wil is stil.
      
    
  