
    
      
        ZIngh nu vrolijk alle volken
        Toont u vreugdenrijk:
        Jesus gaat, deur lucht en wolken,
        Na zijn des Vaders Rijk.
        Den Kelk is uit gedronken,
        En des Vaders Will' volbracht:
        En God heeft hem beschonken
        Met d'allergrootste macht.
      
      
        Hoog verheven vol van waarde,
        Is hem al het geweld
        Zelfs van hemel en van aarde
        In zijn hand gesteld.
        Dies buigt het allegader
        Voor hem al wat er leeft,
        Behalven zijnen Vader
        Die het hem gegeven heeft.
      
      
        Zijt gehoorzaam zijn geboden.
        Wandelt onbevlekt.
        Want hij leeft die uit den doden
        Weer zijn volk verwekt.
        Hij zelf is voorgetreden
        Als het Hoofd, en blijft nu daar,
        Om zijn verstroide leden
        De plaatz' te maken klaar.
      
      
        Schoon hij hoog en wijt verheven
        Boven Zon' en Maan',
        Leeft in het onbegrijplijk leven
        Dat noit zal vergaan:
        Hij zal zich weer vertonen
        Ten troost van die nu lijdt;
        Op dat zij bij hem wonen
        Van alle noot bevrijd.
      
      
        Doen hij des levens wegen leerde,
        Heeft hij zelf gesmaakt,
        Door de boosheit der verkeerde,
        Wat ons meest genaakt;
        En daarom als de zinnen
        Door lijden zijn bedroeft,
        Helpt hij het leed verwinnen;
        Want hij het zelf heeft geproeft.
      
      
        het Zij wat loon dan mensen geven,
        Christus, die het ziet
        En ten Konink is verheven,
        Slaapt noch sluimert niet.
        Zijn kindren die hem vrezen
        En na hem zijn geaard,
        Zal hij een Trooster wezen,
        Wat leed haar wedervaart.
      
      
        Doch die onzen Vorst wil vinden
        Tot zijn hulp bereit,
        Moet zijn herte noit verbinden
        Aan de ydelheit.
        Zijn wezen is afkerig
        Ook zelfs van het minste quaat.
        Maar wederom begerig
        Na ieder goede daat.
      
      
        Om hier na in zijde kleden
        Met Gods volk te gaan;
        Moeten d'aardze zinlijkheden
        Hier bezijden staan.
        Die eens ter vreugd verrijzen
        En zijn wil in Gods rijk,
        Moet eerst hem hier bewijzen
        Zijn Zoon te zijn gelijk.
      
      
        Jesus, Heer, die uwe gemeente,
        Door uwe hand gesticht
        Op het onwankelbaar gesteente,
        Met uwe licht verlicht:
        Och! zoo wij wel betrachten
        Vw' schone Hemelreis,
        Zoo zal dien troost verzachten
        De droefheit van ons vleis!
      
    
  