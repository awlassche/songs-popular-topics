
    
      
        ALs een niet wel bedacht,
        Heb ik dikmaals veracht
        Cupido,
        Loos en sno,
        Daar zijn moeder
        Hem schimpig om belacht.
      
      
        Hij, grimmig om het hoon,
        Wierp voor zijn Elpen Troon
        Pijl en boog,
        En hij vloog
        Veel verwoeder
        Als eer Dedalus zoon.
      
      
        En koos voor boog en schicht,
        Mijn Engel, uw gezicht,
        Voor diens glans
        des Hemels trans
        In moet halen
        Het helder zonne-licht.
      
      
        Toen tart hij mij in het veld.
        Ik troost mij zijn geweld;
        Maar hij boodt,
        Met een schoot,
        Mij uw stralen,
        Waar door ik ben geveld.
      
      
        Hij treft mijn vrije hert.
        Calista, ach! ik werd
        Gants bevreesd,
        'k Stond bedeest
        En bedrogen;
        Maar hij lacht om mijn smart.
      
      
        Hij zag mij toornig aan,
        En riep: zo moet het gaan
        Die bespot
        Zulk een God.
        Uit mijn ogen
        Was hij van stonden aan.
      
      
        Noch nauwlijks dekt de lucht
        Dien boef, of een gerucht
        Kwam van hem
        Als een stem
        Nederdalen,
        En riep: Gij, droeve! zucht
      
      
        Om uw gedwogen zin;
        Maar zulk een Engelin
        Zou een borst,
        Schoon getorst
        Met metalen,
        Bewegen tot 'er min.
      
      
        Haar tonge zoet van taal,
        Haar lippjens als koraal,
        Haar gezicht
        Dat verlicht,
        Als twee zonnen,
        Onze goddelijke zaal.
      
      
        Jazelfs Jupijn om hoog
        Wierd, door een lonkkend' oog,
        Van Calist',
        Eer hij het wist,
        Overwonnen,
        Veel eer als door mijn boog.
      
      
        Gij, Schone! die de Goôn
        Kunt kwetsen op hun Troon,
        'k Bid u neemt
        Dan niet vreemd
        Dat Lizander
        Om u lidjt duizend doôn.
      
      
        Nochtans zal hij, Goddin,
        Verkeren nooit van zin,
        Schoon't geviel
        Dat zijn ziel
        Op een ander
        kon krijgen weder-min.
      
    
  