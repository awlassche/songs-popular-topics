
    
      
        Ziele gaat het alzo, en salt altijd zo wezen?
        Och jae’t het gaat alzo, altijd zult gij dat lezen.
        Maar zegt mij dat doch eens, wat dat gij hebt gedaan,
        Waarom gij deze pijn altijd moet onderstaan
      
      
        Mijn kwaad: Wat is het geweest? zal dat wel iemand achten?
        Zal hier wel iemand zijn, die hem daar van zal wachten?
        Het is geweest den dans, de tafel, en den wijn,
        Een liedeken, een oog, die hebben mij ‘tvenijn
      
      
        Gezonden in mijn hert: voorts ben ik door het rallen
        Van Jong-mans, in het vier van Venus eerst gevallen,
        En van dat vier gheraeckt in dezen helschen brand,
        Die zo gij nu wel ziet mij quelt aan alle kant.
      
      
        Dat is geweest ‘tplaisier: en dit zijn hare vruchten.
        Wat tijd heeft dat geweest, die u zo bitter zuchten
        Eerstmaal heeft aangebracht? wat uur? wat dag? wat stond?
        Daar in gij het plaisier, en tezamen ‘tlijden vond.
      
      
        Den dag, de uur, den tijd? zal ik die overdenken,
        Die mij met spijs en drank, en met het plaisier ging schenken
        Zo eeuwigen naer-smaeck, en een zo bitt’re gal?
        Vervloekt moet zijn de uewr van mij, en van u al.
      
      
        Het is geweest de uur: hoort, hoort gij sotte dwazen,
        Het is geweest den tijd daar na zo vele razen,
        Het is geweest den tijd: vervloekt moet hij doch zijn,
        Den vastenavond dag die mij brocht in de pijn.
      
      
        HET is geweest dien dag die mij in des ellenden
        Getrokken heeft van hier, iae vele andere benden,
        Daar is er noch zo veel met mij om dezen dag,
        Die menig mens nochtans ontvangt met enen lach.
      
      
        Is dat den droeven tijd? dat’s tijd van ons’ ghenuchten.
        Den vastenavond is het die mij nu zo doet zuchten.
        Den vastenavond is het die alle droefheid slist.
        Den vastenavond is het als u den duivel vist.
      
      
        Den vastenavond is als men pleegt wel te springen.
        Maar dikwijls naar den dans een ander lied te zingen.
        Den vastenavond is tijd dat men hem vermaeckt.
        Den vastenavond is dat men in d’helle raakt.
      
      
        Vervloekt hem, zijt gij wijs, ik ga van daar ik komme,
        Ziet dikwijls naar mij om en rondom, om en omme.
        Denkt dikwijls: Gaat het zo? om een zo cord playsier?
        Zo wil ik wijzer zijn, ter wijle ik ben hier.
      
      
        Want als gij maar eens zijt gescheiden uit dit leven,
        Niemand en zal u dan ook enen ooghblick geven,
        Om u te stellen weer in enen goeden staat,
        Oft nu moet gij dat doen, oft dan is het te laat.
      
      
        Gaat het zo als het gaat, zo is het wel meer als reden,
        Dat gij ook, wie gij zijt, een ander baan zult treden.
        het Is meer als recht dat gij den vastenavond haat,
        het Is meer als recht dat gij al zijne zotheid laat.
      
      
        Den vastenavond is den Vader van de zonden,
        Den vastenavond is het zweerd van onze wonden,
        Den vastenavond is de moeder van het kwaad,
        Den vastenavond is des droefheyts bitter saedt.
      
      
        Daarom wilt gij ook zijn met mij wijs en beraden,
        Laat zottigheid nu gaan, en alle andere kwaden,
        Wilt dezen vastenavond met mij ter kerken gaan,
        En door een goede biecht met God zien wel te staan.
      
      
        Wilt dezen vastenavond niet gaan om u ghenuchte
        Te nemen in de spijs, maar neemt met mij u ruste
        In dat hemels banket, dat God u zelve geeft,
        En daar gij nutten zult een spijze, die noch leeft.
      
      
        Een spijze die daar geeft genoechte, kracht en leven
        Aan uwe ziel: een spijs, daar u in wordt gegeven
        Het lichaam vanden Heer, een spijs zo delicaat,
        Dat zij in zoetigheid honig te boven gaat.
      
    
  