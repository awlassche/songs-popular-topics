
    
      
        ONzichtb're Venus zoon,
        Die met een roze-kroon,
        Doorwrocht met lauwerieren,
        Uw blonde hairen ciert,
        En op uw wiekjes zwiert,
        Om preuts te zege-vieren.
      
      
        Als uw gezwinde hand
        Uw boog 'er pezen spandt,
        En mikt op Konings Tronen,
        Op Herders hutten laag,
        Op dieren vlug en traag,
        Die droog of vochtig wonen.
      
      
        Geen woning van de Go√¥n,
        Noch helsche gruwel-troon,
        Voor uw gevlijmde schichten
        Beschut zijn noch bevrijd.
        Hoe komt dat gij de nijd
        Niet, door uw hand, doet zwichten?
      
      
        Gij hebt, door even gloeit,
        Twee herten t'zaam geboeit
        En vast verknocht met eeden,
        En door gelijken brand
        het Verbond, door mond en hand,
        Voor eeuwig vast doen smeden.
      
      
        Ziet hoe nu het gruwel-spook,
        Begruist met damp en smook,
        En slijm van vors en slangen,
        Heur giffe adders rept,
        En die tot tongen schept,
        Om listig te behangen
      
      
        Haar doen met glans en glimp,
        Om, u ten spot en schimp,
        Deez' twee vereende zielen
        Te scheiden van elkaar,
        En uw geweid' Altaar
        Te dempen en vernielen.
      
      
        Op, Schutter! op, te veld!
        Dit monster-dier beknelt,
        Eer zij 'er gaat beroemen,
        Het geen de liefde bindt,
        Kan ik door mijn gezind,
        Wanneer het mij lust, verdoemen.
      
    
  