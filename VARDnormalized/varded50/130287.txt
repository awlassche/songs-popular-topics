
    
      
        Neen, het lust mij langer niet te zugten,
        Filis: erken mijn teed're min,
        Of lij dat ik u ga ontvlugten
        En stel dit vrijen uit mijn zin.
        Want eindeloos de minnesmart te dragen,
        Zoo vol van liefdens als lijdens gevaar,
        Ag Filis, ag, die wreede minneplagen
        Zijn voor een hart als het mijne te zwaar.
      
      
        Kan mijn Gezelschap u behagen,
        En vlied mijn dienst uw geest en zin:
        Denk eens wat smart ik heb te dragen
        Als ik u smeek om weder min!
        Een enkel kusje kan mij niet genezen,
        Geen koele omhelzing held mijne wond.
        Neen Filis, neen, dat moet iets anders wezen
        Eer gij mijn minziek hart maakt gezond.
      
      
        Dus hopeloos mij te verkwijnen
        En nimmer lessing voor mijn brand
        - Die gij zoo ligt kunt doen verdwijnen -
        Te ontvangen van uw hart en hand,
        Dat zou mij, Filis, langer niet gelijken:
        Bemin mij weerom, Of zeg mij plat af.
        Wilt gij mijn Liefde, ik zal u nooit bezwijken,
        Maar zonder gunst valt uw min mij te straf.
      
    
  