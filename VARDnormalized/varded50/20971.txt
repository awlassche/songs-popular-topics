
    
      
        Ik kom u geluk aanbieden,
        Een geluk dat veel is waard:
        Groot geluk Gehoude Lieden,
        Met dien Staat die gij aanvaart.
        Ik u toewens zoet gelaat,
        'k Wens u liefâ€”de in uwe Staat.
      
      
        Christus heeft den Echt verheven
        Tot een waardig Sacrament:
        Des wilt wel den Echt beleven,
        Ziet dat gij die niet en zendt.
        'k Wens dat gij die wel beleeft,
        Dat gij niemand opspraak geeft.
      
      
        Gij dien Staat hebt aangenomen,
        Die van God is ingestelt,
        Op dat die uit u voortkomen
        Krijgen zouden des Hemels veld.
        Ik u toewens groot geluk,
        'k wens u blijschap in uwe druk.
      
      
        Gij zult hebben veel te lijden,
        Gij zult hebben veel te doen;
        Maar, ei! wilt kloekmoedig strijden,
        Wilt u t'saem tot deughden spoe'n.
        Ik u toewens Lijdtsaemheydt,
        Die u tot den Hemel leidt.
      
      
        Wilt wel letten op de Vruchten
        Die u God verlenen zal:
        Leert van jonghs de sond' haar vluchten,
        Weest met haar niet al te mal:
        Niet te groot uwe Kind'ren acht,
        Ik u toewens goede wacht.
      
      
        Wilt malkanders lasten dragen,
        Vrouw van Man, en Man van Vrouw:
        Weest eendrachtig all' uwe dagen,
        En in blijschap, en in rouw.
        Ik u wens een zoet gemoed,
        het Welk al het kwaad verdragen doet.
      
      
        'k Wens o Vrouwen! dat uwe Mannen
        Sober zijn, en het huis voorstaan:
        Wilt met hen gij tezamen spannen,
        Elk zijn werk; zo zal het wel gaan.
        'k Wens dat zij vrough komen tehuis,
        En verlaten't vuyl' gespuis.
      
      
        'k Wens o Mannen! dat uwe Vrouwen
        Zwijgen stil het welk tehuis geschiet;
        Zo zal het namaals haar niet rouwen,
        het Huis ontgaan zal groot verdriet.
        'k Wens dat gij, en Vrouw te zam,
        Zijt malkander aangenaam.
      
      
        Wilt zo leven te allen tijden,
        Dat gij van de zonden vlucht:
        Op dat gij u meugt verblijden
        Eeuwelijk met uwe Vrucht.
        Ik u wens het Hemelrijk
        Waar gij God zult wezen g'lijck.
      
    
  