
    
      
        DE wegen weet gij klaar en naakt
        Waar doormen tot zulk leven raakt:
        De middel daar de mens door leeft
        Is dat hij daaglijx voedsel heeft:
        Die daaglijx goede werken doet
        Verkrijgt een goddelijk gemoet;
        Gelijk die zich niet aan en drijft
        Ook daarom altijd zondig blijft.
      
      
        Volmaakte deugd is een geheel
        Die haar verspreit in menig deel,
        Bestaande in een bekwaam gemoet
        Dat nimmermeer Gods onheil doet:
        Maar haren aard na Godes aard
        Herbaart, en in dien stand bewaard;
        Waar van elk deel te kennen geeft
        Het wezen daar het geheel in leeft.
      
      
        Opregticheit en goedigheit,
        Met vriendlijkheit, lankmoedigheit
        En zulk een onbevlekte geest
        Die God getrouw bemint en vreest,
        Waar door de ziele werd bereit
        Ter willige gehoorzaamheit,
        Zijn delen der volmaakte deugd
        Waar doormen komt ter hoogster vreugd.
      
      
        Voegt hier bermhertigheit noch bij.
        Die nu zoo schaars en zeldzaam zij,
        Om dat meest elk het zijn' betracht
        En weinig op zijn naasten acht
        Waar door zoo menig mens vergaat
        Of zucht in een bekrompen staat,
        Terwijl een ander vol en zat
        Vergierigt onder al zijn schat.
      
      
        Gods woord, het welk Gods volmaakten aard
        Tot des mensen voordeel openbaart
        Op dat elk een dien aard bemerk',
        En in dien zelven zich versterk',
        Breit Gods oprechte goetheit uit
        Die uit zijn godlijkwezen spruit
        En van zijn heilig aanschijn straalt
        In talloos tal en onbepaald.
      
      
        Zijn goetheit onderhout en voed
        Een ygelijk het zij quaat of goed.
        Hij laat zijn zon' en zegen gaan
        Te zamen over goed en quaan.
        En nimmer werd hij weldoens moe
        Op dat hij ieder voordeel doe,
        Maar deelt zijn vrugtbren zegen mee
        Mildadiglijk aan mens en vee.
      
      
        Dat ook die deugd in u beklijf
        En, zonder wanklen, bij u blijf.
        Niet dat gij die maar somtijds doet
        Of als het zoo valt of als het moet,
        En meent gelijk de wereld meent
        Dat God haar alles heeft verleend
        Niet voor den vromen in het gemeen,
        Maar voor de lust van haar alleen.
      
      
        Maar willig en met vlijt bereit
        Zie zelver na gelegentheit,
        Na oorzaak die uw edle geest
        Doe zien wie zij van herten vreest,
        Of geld en goed dat licht vergaat
        Daar noit des vromen hoop' op staat;
        Of God, die in zijn woord belast
        Dat ieder draag des anders last.
      
      
        Maar weldaat somtijds veel gedaan
        En dan weer lange stil gestaan,
        Dat is geen weldaat inder daat
        Maar slegts verandring van gelaat.
        Gestadig zijn en goed te zaam
        Dat voegt het wezen bij den naam.
        Daarom uwe ogen klaar en gaauw,
        Want ware deugde luistert naauw.
      
    
  