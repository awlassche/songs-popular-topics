
    
      
        IS God die ieder Mensen kind
        Zoo scherp aan zijn geboden vind,
        Dat aard' en Hemel eer vergaa
        Dan dat een tittel blijven naa.
        En of de Weer'ld die waarheid wraakt
        En hier een regel tegen maakt;
        Haar daad en praat is een der lei,
        Los en ligt-veerdig alle bei.
      
      
        Zij hangt een dikke schadu aan,
        En meind zij heeft Gods wil gedaan:
        Maar zoo gij haar wat digt beziet
        het Geen dat ze meind en heeft ze niet:
        Of heeft ze wat, dat daar naa slaat
        Haar valsze meining maakt het kwaad:
        Of is haar wit en meining goed,
        Zij ergerd door haar kwaad gemoed.
      
      
        Zij spiegeld wonderlijk en breed,
        En weet zoo het schijnt van all's bescheed,
        Van zaaken, die de schrift zelf spaard
        En of tot hoger tijd bewaard,
        Of die geen waarheid zelver zijn,
        Maar slegts een hoog en yd'len schijn.
        Dus bindz' haar Gods-dienst aan een waan
        En laat de Gods-dienst ongedaan.
      
      
        Rold haar een bede uit de mond,
        Of die is los en zonder grond:
        Of zij begeerd met daarz' om smeekt,
        Of zij verstaat niet wat ze spreekt.
        God roept zij als haar Vaader aan
        En laat haar kinder-pligten staan,
        Waar door haar het Vaaderlijke hert
        Met regt van God onthouden werd.
      
      
        Zij weet dat alles naakt vertoond
        Voor God,  die in den Hemel wond,
        En evenwel ontzietz' haar niet
        Het kwaad te plegen daar hij het ziet.
        Dat Godes Naam geheiligd zij
        Die bede voegd zij ook daar bij;
        Maar al haar doen en wandel het zaam
        Ontheiligd en verkleind zijn naam.
      
      
        Zij bid om aan-was van het getal
        Dat Godes rijk bezitten zal,
        En zelver is zij traag en slap,
        En houd nog and'ren van den trap.
        Zij weeder-streefd Gods heilig woord,
        En gaat in eigen op-zet voort,
        En bid dat God zijn wil zoo heeft
        Als die van de Eng'len werd beleefd.
      
      
        Zij bid om daaglijx brood met een;
        Dog is daar geenszins me'e te vre'en,
        Want haar begerig herte kend
        In over-vloed nog maat nog end.
        Zij bid dat God haar schulden slaakt;
        Daar zyze daag'lijx groter maakt,
        En vergd aan God vergeefszen last
        Met weg te doen het geen daag'lijx wast.
      
      
        Gelijk zij des naastens schuld vergeeft
        Wanneer hij zig vergreepen heeft,
        Zoo bid zij dat God mede doe;
        En roept aldus des Heren roe:
        Want heeft haar iemand iet mis-daan
        Die gaat zij zeer wraak-gierig aan,
        Iaa plaagd en trekt hem wel zoo hard,
        Dat hij bij naa verdwijnt in smart.
      
      
        Zij geeft haar oog en hart verlof
        Te gaapen naa bekoorings-stof;
        En niet  te min zij bid den Heer,
        Dat Hij die oorzaak van haar weer,
        En haar van alle kwaad bevrijd,
        En zelver maakt zij het haar niet kwijt,
        Des is haar bidden leugen-taal,
        Of een ligtveerdig woord verhaal
      
      
        Maar gij, die zuiver van gemoed
        In waarheid uw gebeden doet,
        Dewijl gij eerst naar uwe macht,
        het Geen u Gods woord gebied, betracht;
        En wat dan vorder u ontbreekt,
        Om des Heren hulp en bijstand smeekt;
        Blijf gij getrouw in werk en woord,
        Zoo werd uw be'en van God verhoord.
      
    
  