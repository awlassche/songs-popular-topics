
    
      
        Och had ik! het is een treurig woord.
        Ik hebbe, brengt verheuging voort.
        Och had ik! zal zich dwaas bewijzen.
        Ik hebbe, zullen wijzen prijzen.
      
      
        Och had ik! zuimde zijnen tijd.
        Ik heb, besteedde dien met vlijt.
        Och had ik! zal vergeefs staan klagen.
        Ik hebbe, zal aan God behagen.
      
      
        Och had ik! krijgt den dood tot loon.
        Ik heb erlangt de levenskroon.
        Och had ik! zal in Tofeth galmen,
        Terwijl ik heb, zingt Hemelpsalmen.
      
      
        Ik heb den goeden strijd volend:
        Ik heb de loopbaan afgerent:
        Ik heb ook het geloof behouden,
        Zijn woorden, die Ik heb, nooit rouwden.
      
      
        Och had ik mij in tijds bekeert!
        Och had ik God gediend, geeert!
        Och had ik hem gehoor gegeven!
        Is een Och had ik! dat doet beven.
      
      
        Wel! geeft Och had ik! dan geen baat.
        O! zoekt, Ik heb, eer het is te laat.
        Ik heb dien heden waargenomen,
        Dan zal Och had ik! nimmer komen.
      
    
  