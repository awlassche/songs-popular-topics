
    
      
        WAarde Herderinne,
        Vrouw van mijn gedachten,
        Die tot uwe Minne,
        Mijne zinnen bragten,
        Door de grote kragten,
        Van uw lief-lokkend oog,
        Ei keert u, en werd nu
        De pijnen, en het kwijnen
        Dat ik om u dog.
      
      
        Daphne nagt op nagten
        Dwaal ik voor uw deuren,
        Vol bedrukte klagten,
        Vol benauwt getreuren,
        Altijd mag mij beuren
        Te letten, dat uw stal
        En koye, geen proye
        Den wreede, en gerede
        Dieren wezen zal.
      
      
        Donder, Wind, nog Regen,
        Nog de vaele geesten,
        Konnen mij bewegen,
        Nog de wilde Beesten,
        Die een ieder vreest, en
        Geen Moorder, Dief, nog Guit
        Beletten, te zetten,
        Mijn treden, en schreden,
        Tot den huize uit
      
      
        Gij legt in de veren,
        En gij hoort mijn kermen,
        Nog is uw begeren,
        Niet om mijns t'ontfermen:
        Gij hebt geen erbermen,
        Daar gij mijn lijden ziet
        Die plagen, die 'k drage
        Gestaag en bij dage,
        En agt gij ook niet
      
      
        Want zoo haast mijn Schapen,
        En mijn dertle geitjes,
        Leggen om te slapen
        In de groene Weitjes,
        Laat ik haar daar vrytjes,
        En volg terstond uw spoor,
        'k Doorzoeke de hoeken,
        En wegen, ter degen,
        Daar ik u verloor.
      
      
        Laat vrij kenniss' dragen
        de Opgesnoeide linden,
        Hoe ik trek aan het klagen,
        Als ik u niet vinden,
        En hoe ik de winden
        Pars klaag'lyk door mijn sluit,
        Dat het guiten, en tuiten,
        Door allen de dallen
        Van het gebergt weerstuit.
      
      
        D'hoeksche populieren
        Van de dwersche paden
        Tuigen van mijn vier, en
        Ider ken het raden;
        Want zij zijn beladen
        Met lett'ren van uw naam,
        Waar bij, en ter zye,
        Ik mijne kwa pijnen,
        Niet te zetten scham.
      
      
        Nymph men kan den goeden
        Wel te vele vergen;
        Haar zagte gemoeden
        Kan men zoo lang tergen,
        En zo veel verergen,
        Dat zij begeven haar,
        Wiens zuurheid, en stuurheid,
        Van het kwade verlaten,
        Regte oorzaak waar.
      
      
        het Is nog geen drie dagen,
        Moordster van mijn leven,
        Dat ik zelver zagen
        In het zand geschreven,
        Tyter wilt begeven
        Uw Daphne, hangd mij aan,
        Want Phillis van wil is,
        En zinne uwe minne
        Blij te nemen aan.
      
      
        Daphne zal noch duren
        Uw onmededoogen,
        Zoo zal ik mijn treuren
        Eens te staaken pogen,
        Dan zal niet vermogen
        Berouw van uwe daad;
        Maar 'k hou de getroude
        Schoonspreeken, en smeken
        Is dan weer te laat.
      
    
  