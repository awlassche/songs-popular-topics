
    
      
        Mijn lieve Rosimonde,
        Fonteine van mijn smert,
        Oorzake van mijn wonde,
        Mijn hoop, mijn troost, mijn hert,
        Mijn rust, mijn lust, mijn leven
        Moet u nu begeven?
        Dat valt mij laas te herd'.
      
      
        Hoe komt het dat u Vader
        Mij niet meer lijden mag?
        Maar is mij nu veel quader
        Als hij voor dezen plag,
        Want als ik eens bij u // kom,
        Zo ziet hij staegh zo schuw // om,
        En zeid schaars goeden dag.
      
      
        V Moeder desgelijken,
        Wanneer ik haar aanschouw,
        Zo schijntse te bezwijken,
        Gelijk een zwakke vrouw,
        En als ik haar goen dag // bie,
        Zo dunkt mij dat ik ach // zie
        Een lang versturven ouw.
      
      
        V broeder heeft ten lesten
        Mij ook zijn zin verklaart,
        Geraden als ten besten
        En als Na-vrienden aard,
        Dat ik u sou verlaten
        En niet meer met u praten,
        Waar in ik mij beswaerd'.
      
      
        Ik vraagden hem de waarom,
        Maar hij zei niet met-al,
        Dan maar een slechte daarom,
        Als was hij zot of mal:
        Maar 'k zie wel wat er gans // is,
        Een aar betreedt de baan // wis,
        Die het beter klaren zal.
      
    
  