
    
      
        IS het mog'lijk dat een Mens zijn staat niet meer bezeft!
        En dat een zondaar zich zo zonder vreez' kan weiden;
        Terwijl hij als een Os zich laat ter slachting leiden,
        En dat de laatste klop der tooren-bijl haast treft!
      
      
        Waar heen, geruste dwaas! voor des Rechters oog en hand?
        Schrik is er van rondom! Elk schepsel staat fluks vaardig,
        Ten dienste van zijn wraak: die zijt gij over-waardig
        O wee hem, over wien zijn grimmigheid ontbrand!
      
      
        Ziet gij den Hemel aan; daar is de Rechter-troon,
        Van waar de gramme God zijn toren openbaarde.
        Daar is het Eng'len-heir, met blixemende zwaarden
        Ter straf gewapend, om hun grote Meesters hoon.
      
      
        Verbeeld g'u, zo het betaamt, den naaren Zwavel-kuil,
        Der duiv'len kerker, daar zij met de doemelingen
        Gekluistert zijn; daar blaakt Gods toorn: en het handen-wringen
        Gaat eeuwig daar gepaard met knerssing en gehuil.
      
      
        Beschouwt gij Aard en Zee; o het gantse Schepsel zucht,
        En rekhalst, dat het eens van zonden-dienst gevrijd zij;
        Als had het Barens-wee: het geen het Mensdom tot verwijt zij
        Van het stadig misbruik van vuur, water, aard en lucht.
      
      
        En keert gij in u zelf: zie daar! een zwarte rol:
        Een worm die vinnig knaagt; wien niemand kan ontlopen:
        Die rukt voor des Rechters oog den Boezem-schuilhoek open.
        Zijn hand betrapt u, zelf in het allerdonkerst' hol.
      
      
        Doch 'k weet noch ene plaats, die tot een Vrij-stad is,
        Verlegen Ziele: dat zijn Jesu herte wonden:
        Daar werd een toevlucht en een schuil-vertrek gevonden.
        Voor die in Christus zijn is geen verdoemenis.
      
      
        Grijp dan de Hoornen aan van deze Zoen-altaar.
        Niets zal, niets kan u van die veil'ge wijk beroven.
        Verberg u zelven diep in deze rotssteen-kloven.
        Geen wraak-pijl dringt'er ooit door deze Beukelaar.
      
      
        Op Zondaar! Hier na toe! dit des Zoar. Zijt niet schuw!
        Hier is geen Sinai vol sidd'ring vlam en donder,
        Maar Godes Zoon gekruist. O gaÃªloos liefde-wonder!
        Hij breid zijn armen uit, Hij roept en noodigt u.
      
      
        Gelijk een Hin vol drift haar kiekskens lokt, en tracht
        Die onder het lieve scherm der vleugels te vergad'ren,
        Wanneer zij klaauw of muil van roof-diert ziet nad'ren:
        Zo handelt Jesus ook met het menselijk geslacht.
      
      
        Wat draalt gij dan, o Ziel! gord duive-vlerken aan,
        Vliegt daar gij blijven moogt. Dat Hemel, Hel en aarde
        En zee, dan vlied', en gloey', en barn', en kook': het vervaarde
        Noch derde niet wie aan zijn rechter-hand mag staan.
      
    
  