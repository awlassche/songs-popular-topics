
    
      
        BEdroefde Vriend, betemt u droevig zuchten,
        U groot verlies baard mij ook ongenuchten:
        Om dat den Dood u Vader heeft berooft,
        Die, door zijn denkt, een Kroon was van u hoofd.
      
      
        Ik weet, mijn Vriend, dit valt zwaar om verdragen,
        Zo een verlies heeft mij dikmaal doen klagen:
        Doch vruchteloos, Gods wil moet hier gheschie'n.
        Niemand kan hier den bleken Dood ontvlie'n.
      
      
        Och ! deze Aerd', is hier een dal van strijden,
        Daar hij nu vaart is een plaats van verblijden:
        Gedenkt dit Vriend, in al u tegenspoed,
        Hij is voor-heen, daar gij ook komen moed.
      
      
        Hij heeft zijn tijd en strijdt al uit-gestreden,
        Nu rust zijn Ziel al bij den Heer in vreden:
        het Geen u bedroeft is oorsaeck van zijn vreugd,
        Dus staeckt u rou zo veel als gij vermeught.
      
      
        het Is Heidens doen om boven maet te klagen:
        Een Christen Mens moet hem heel anders dragen,
        Hij heeft den troost, dat uit dit Tranen-dal
        Een vrome Ziel tot God op-varen zal.
      
      
        ‘Den Dood bedroeft al die hem droef aanschouwen,
        ‘het Geen men verliest werd door het verlies behouwen,
        ‘Een krijgt met winst den allerhoogsten Kroon,
        ‘Door het dierbaar bloed van Jesus, Godes Soon.
      
      
        Waarom bedroeft ? Want dien die wij beminnen,
        Door dit verlies den grootsten rijkdom winnen:
        Och ! blind verstand, van u bedroefde Jeugd,
        O ! gij beweent u Vaders hoogste vreugd.
      
      
        Wilt u verlies nu Christ'lijck overzetten,
        En op u plicht, mijn waarde Vriend, wel letten.
        U kloek verstand, een pond van God den Heer,
        Gebruikt die me'e tot zijnen prijs en eer.
      
      
        Leert hier uit, Vriend, van des Werelds ijdelheden,
        Na hoger baan, na Godes Rijk te treden,
        Gaat niet te raed' met jeugdig vleysch en bloed,
        Ooch ! tracht voortaan na het allerhoogste Goed,
      
      
        U Broeder is u hier in voor-geganghen,
        Ik, uwen Vriend, heb ook na u verlangen,
        Dat gij ver-eent, met ons nu mochte zijn,
        En smakken het zoet van het heilig Brood, en Wijn.
      
      
        Neemt dit in dank, o ! Vriend, dit simpel schrijven,
        Ik hoop met re'en u meerder noch te stijven,
        het Is Vrienden aard te duiden al ten goed,
        het Geen dat een Vriend uit rechte liefde doet.
      
    
  