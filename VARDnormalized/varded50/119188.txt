
    
      
        OP! op! mijn ziel! hoe dus verwert?
        Drijv eens de wereld uit uw hert.
        Wilt gij het eeuwig recht verbeiden,
        Gij moet van al het tijd'lijk scheiden.
      
      
        Wanneer zult g' eens ontkluistert zijn
        Van het geen niets is dan valse schijn?
        Wanneer zal deugd en plicht verwinnen
        Uw dwaaze lust en yd'le zinnen?
      
      
        Elk mens heeft iets dat hij bemint,
        En het geen zijn waan begeerlijk vind:
        Deez' stapelt geld: die jaagt na staaten,
        En denkt niet dat hij het al moet laaten.
      
      
        Deez' zoekt een naam door het oorlogs-zwaard:
        Die word door letterkund' vermaard:
        Deez' wil alleen den Buik maar aazen:
        Die laat iets anders hem verdwaazen.
      
      
        Inmiddels word geen ziel geacht:
        Geen waare hemel-zorg betracht:
        Het beste deel word niet verkoren;
        Maar het ene nodig gaat verloren.
      
      
        O ijdel pogen en gewoel.
        Hoe ziet gij na het verkeerde doel!
        Wat zijn, wat zijn doch zulke dingen?
        Slechts ijdelheid en beuzelingen.
      
      
        Waar toe dit zweten en gezwoeg?
        Is het noch, is het noch niet lang genoeg?
        Wanneer zult gij dit wroeten staaken,
        En eens uw werk van het eeuwig maaken.
      
      
        Word dit van and' re niet verricht;
        Mijn ziel! behertig gij uw plicht:
        En werkt doch, eer het noch is te spade,
        Bij het zalig dag-licht der genade.
      
      
        Dan krijgt gij wiss'lijk het hoogste goed,
        Tot vol vernoegen van het gemoed:
        Dan krijgt gij wis de waare schatten:
        T'wijl and're na de schaduw vatten.
      
      
        Op! op! mijn ziel! hoe dus verwert?
        Drijv eens de wereld uit uw hert.
        Wilt gij het eeuwig recht verbeiden,
        Gij moet van al het tijd'lijk' scheiden.
      
    
  