
    
      
        NU moet ik derven,
        En zonder sterven,
        Het eeuwig licht
        (O streng gericht!)
        En geen gena verwerven,
        De droefheid eeuwig erven,
        Wee mij, mijn vuil gezicht
        Heeft dezen brand gesticht.
      
      
        Nu moet ik lijden
        Zo lange tijden
        Om een plaisier
        Het eeuwig vier.
        In het kwaad ik mij verblijde,
        d'Occasy niet en mijde,
        Daar nu brand' ik hier,
        Verplet als enen pier.
      
      
        Mijn tranen lopen,
        En niet en hopen
        Voor mij, eilaas,
        Vergeefs ik raas.
        Geen deur en gaat hier open,
        Ik heb den tijd verzopen;
        En blijf der vlammen aas,
        Hoe mocht ik zijn zo dwaas.
      
      
        Dit eeuwig klagen
        Zal ik verdragen
        Hier zonder endt
        In dit ellendt.
        Den worm zal eeuwig knagen,
        En mij gedurig plagen.
        Had ik mijn schuld bekent
        Ik waar in geen torment.
      
      
        Mocht ik eens keren
        Na mijn begeren:
        O o waar ik
        Uit dezen strik,
        Hoe soud' ik mij verneren:
        Gij soud' van mij dan leren,
        O mensch', hoe kostelijk
        Is enen ogenblik.
      
    
  