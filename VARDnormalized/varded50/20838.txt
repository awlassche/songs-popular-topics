
    
      
        O Lieve Zaligmaker!
        Jesu Christe, glo-ri-eu-sen Heer!
        Ach! weest een pijne-staker,
        Laat in het Vagevuur niet branden meer
        De overleden zielen,
        Maar lost haar uit de pijn;
        Laat die haar niet vernielen:
        O Jesv! laat de Zielkens, bij u zijn.
      
      
        Verlost de Overleden
        Lieve Jesv! uit den diepen Poel;
        Verhoord toch onze gebeden,
        Slaat uwe ogen op haar droef gewoel:
        Wilt van den Leeuw beschermen,
        En lossen uit zijn muil
        De Sielkens, die nu zwermen
        In smerten: ach! verhoord haar diep gehuil.
      
      
        Laat de Hell' haar niet verslinden,
        Laat in duister haar vervallen niet:
        Want het zijn, O Heer! uwe vrinden,
        Hebt meedoogen met hun zwaar verdriet.
        Laat hun in het Licht vertonen
        Den Engel Michael;
        Wilt hare deughden lonen
        Met vreugde: wilt hun schenken het eeuw'ge Wel.
      
      
        Heer Jesv wilt verlenen
        Aan de Sielkens het heyl'ge hemelsch' Licht;
        Laat op hun droevig wenen
        Nederdalen, Jesv! u gezicht:
        Ontvangt de Offeranden
        Des lofs, en onze gebe'en
        Voor die tot des hemels landen
        Noch zullen komen na hun droef gesteen.
      
      
        Gewaerdicht onze gebeden
        Jesv! aan te horen voor die geen,
        Der welker wij op heden
        Zijn gedachtig om gewichte re'en.
        Heer! wilt hun tot het leven
        Verzetten uit de dood;
        Wilt hun de Ruste geven,
        O Jesv! brengt hun in uw's Vaders schoot.
      
    
  