
    
      
        SChoon Izabel aenhoord mijn droevig Klagen,
        Ontfangd mijn Trouw in een zo korten stond,
        Uw Hert en Ziel staan in mijn behagen,
        Uw lieve Lipjes en uw roder Mond,
        Want u zoet wezen,
        Kan mij genezen,
        Van al mijn grote smert,
        Die ik voel in mijn Hert.
      
      
        Vertrekt Herder met al uw valse Reden,
        Want zulke praat en ben ik nooit gewend;
        Sou ik mijn Trouw aan so'n Herder besteden?
        Gaat door Iongman gij zijt mij onbekend:
        Ik niet begere,
        Wild van mij kere,
        Mijn Vader hoog van Staat,
        Sou werden Disperaet.
      
      
        Schoon Edel Dam en wild mij nooit verlaten,
        Daar is op Trouw een Ring van Diamant,
        Ik zal uw Ouders Lief zo wel bepraten,
        Maar voor de Edele Dame was kontant,
        Waar op zij beide,
        Daar zo lang vreyde,
        Dat zij nam Trouw tot Pand,
        Met Bloedschrift van zijn hand.
      
      
        In het kort den Ed'le Graaf kwam dit te horen,
        Al van zijn schone Dogter Izabel,
        Dat zij Minden een Herder uitverkoren,
        Daar over was den Vader Boos en Fel,
        Om dat zij beide,
        Heymelik vreyde,
        Bij Dagen en bij Nagt,
        Als dezen Herder wagt.
      
      
        Maar als de Vader dit meer kwam te horen,
        En hij ze dikmaal bij den Herder vond,
        Heeft hij terstond een zwaren Eed gezworen,
        Dat hij ze stieren sou na het Fransse Land,
        Om daar te leven,
        En haar te geven,
        Een rijken Graaf zijn Zoon,
        Lieftallig van Persoon.
      
      
        Zij viel te voet voor haren lieven Vader,
        En storten zeer bedroeft haar Tranen uit,
        Verzogt nog om te spreken eens de Herder,
        Eer zij weg varen zoude met de Schuit,
        Doe riep den Vader,
        Aanstonds de Herder,
        Die zij had zeer bemind,
        Als een Moeder haar Kind.
      
      
        Adieu dan herder vol van waerden,
        Adieu, adieu mijn Lief en waarde Pand,
        Ik hoop God zal u in Gezondheid sparen,
        Daar mee zo gaven zij malkaer de hand,
        Met droevig leiden,
        Moesten zij scheiden,
        Adieu mijn waarde Pand,
        Nu dool ik agter Land.
      
      
        Dit heeft hij op het lest tot haar gesproken,
        En met een Kusje haar adieu gezeid,
        Van droefheid is terstond zijn hert gebroken,
        Daarmee heeft hij genomen zijn afscheid,
        Het bleef verholen,
        Waar hij ging dolen,
        Tot zeven jaar daar naar,
        Kwam daar een heer voorwaar.
      
      
        Die met zijn dienaars kwam om te gaan jagen,
        Al met zijn Braken Winden bij malkaer,
        Buiten in het Bos langs enen groene hagen,
        Te zien of daar geen wild gediert' en waar:
        Maar zij daar vonde,
        Van God gezonden,
        Den herder vigeland,
        Berooft van zijn Verstand.
      
      
        Maar dezen heer door zijn groot mogendheden,
        Die sloeg aldaar met zijne dienaars raad,
        Dat men hem brengen zoude in de stede,
        Gaan het verkonde aan de Magistraat:
        Menssen met hopen,
        Kwamen gelopen,
        En riepen tot malkaer,
        Dat daar de herder waar.
      
      
        Als hij kwam voor het kasteel van haar vader,
        Zijn lief, schoon Izabel stond in haar deur,
        Verschrikten zeer om dat zij zag den herder,
        het Welk haar bragt in een zo groot getreur;
        Als zij hem groeten,
        Viel voor zijn voeten,
        Als dood teraerden neer,
        En riep dikmaal o Heer.
      
      
        Men zag de grote liefde van haar beiden,
        De Vader storte daar zijn tranen uit,
        Dat hij haar voor den dood nooit konde scheiden,
        Daar over maakte hij een kort besluit,
        Dat men sou spelen,
        Op trom en velen,
        Op bassen en op vluit,
        Voor bruidegom en bruid.
      
      
        Spiegeld uw Minnaers en gij Minnaresse,
        Spiegeld u alle aan dit droevig lied,
        En stuk voor oud en jonge tot een lesse,
        En ook waeragtelyk alzo geschied,
        Wild vrij geloven,
        Dat God daar boven,
        Gevoegd heeft tot een paar,
        Scheid niemand van malkaer.
      
    
  