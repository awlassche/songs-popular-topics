
    
      
        Enig in des duister Wouden
        Wil ik straf
        Mijn jeughd' en tijd gaan verouden,
        Tot in het graf.
      
      
        Achter deze hoge Bergen,
        Onbekend,
        Wil ik, als een ballinck, tergen
        het Levens end.
      
      
        En gij Boom, en woud-Goddinnen,
        Ook Napaeaen,
        Wilt dit treuren klaegh'lijck zingen,
        En verbreen.
      
      
        Weent met mij gij Boss', en bomen
        Droevig al,
        Beeckjens, vlietjens, en gij stromen,
        het Ongeval
      
      
        Dat ik nu met heete tranen
        Droef beschrey:
        En geboren is uit wanen
        Van ons bei.
      
      
        Nu wel aan! gij wreede Schone,
        Naar u wil;
        Zal ik in een kluis gaan wonen
        Eeuwig stil;
      
      
        Daar gheen sterff'lijck mens zal weten
        Van mijn staat.
        Daar zo wil ik zijn vergeten
        Voor mijn kwaad.
      
    
  