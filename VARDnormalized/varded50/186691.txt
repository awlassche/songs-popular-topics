
    
      
        Bewaar, o God, mij, naa uw moogentheit,
        Want, zie, ik neem mijn toevlucht tot uw vlerken.
        Het is zo, gij, hebt tot den Heer geseit,
        Gij zijt de Heer, wiens wil ik uit wil werken,
        Mijn saalig goed, mij, naa uw woord, gegeven,
        Is langer niet tot uwen last gebleven.
      
      
        Mijn gansche lust strekt dies tot heilig zaad,
        En heerlik volk, die op der aard verkeren.
        Maar het wee van die een andren God begaat,
        En dien begift, zal daagelyks vermeren.
        Ik zal geenszins hun bloeddrankoffers plengen,
        Noch hunnen naam op mijne lippen brengen.
      
      
        De Here zal altoos het genoegzaam deel
        Mijns dischgerechts, en blyden bekers blijven.
        Gij onderhoud mijn lot in syn geheel.
        Het meetsnoer viel, o Heer, door uw bedrijven,
        In plaatsen mij zeer lieflik, en genoeglik,
        Mijn erf is schoon, en mijnen staat gevoeglik.
      
      
        Ik zal den Heer, die mij, na zijne magt,
        Van raad voorsag, door lof, en prijs, verhogen.
        Ook leren zulks mijn nieren mij bij nacht.
        Ik stel den Heer geduurig voor mijn ogen.
        Dewijl hij aan mijn rechterhand wil wezen,
        Behoef ik voor geen wankelen te vrezen.
      
      
        Daarom verblydt mijn hart zich helendal.
        Mijn tong, vol roems, verheugt zich uittermaaten.
        Ik weet mijn vlees ook zeker liggen zal.
        Gij zult mijn ziel niet in de helle laaten,
        Noch ook alzo uw gunstling overgeven,
        Dat hij zich, in het verderf des grafs, zie sneven.
      
      
        Gij zult mij het pad na des levens saalig licht
        Doen kennen, met mijn lichaam komt t'ontwaaken
        En mij de vreugd, die bij uw aangesigt
        Te vinden is, tot saadens toe, doen smaaken.
        Uw rechterhand, steeds vol van lieflikheeden,
        Zal daar mijn ziel voor eeuwig mee bekleden.
      
    
  