
    
      
        In het donker land der blinden,
        Zal Eenoog Koning zijn.
        Een waslicht geeft noch schyn,
        Daar meer niet is te vinden;
        Hoewel het bij groter licht
        Schier niet kwam in het gezicht.
      
      
        Dus zij, die weinig weten,
        Daar enkel onkund' is,
        Als wierd de wijsheid wis
        Geheel van hen bezeten.
        Dat weinig, zo gering,
        Is elks verwondering.
      
      
        Men gaapt met open monden
        Naar wat die wyzaard zegt,
        Hoe ongerymt en slecht;
        Zo niemand word gevonden,
        Die zijn gepoch en waan
        Bij het volk kan af doen slaan.
      
      
        Maar kwamen die verschijnen
        Bij mannen van verstand:
        Hun roem in het blindenland
        Zou gans in rook verdwijnen,
        Gelijk de middagzon
        Het kaarslicht overwon.
      
      
        O laat dan altijd uilen.
        Schoon bij de blinde mol,
        Noch scherpgeoogt, in het hol
        Met vledermuizen schuilen:
        Want bij een adelaar
        Is het duisterlingen schaar.
      
    
  