
    
      
        O God, ik voel mijn hart bereidt
        Om u te loven met bescheit:
        Ook zal mijn eer u met gezang
        Verheffen al mijn leven lang.
        Waak op, gij harpe en zoete fluit,
        Elk love God met stem en luit;
        'k Zal in den dageraad ontwaaken,
        En tot zijn ere in liefde blaaken.
      
      
        Ik zal u loven, magtig Heer,
        En onder het Heidendom uw eer
        Vermelden: opdat uwe magt
        Zij bij de volken hoog geacht.
        Want uwe goedertierenheit
        Is boven het hemelrond verspreidt;
        Uw waarheit rist tot aan de wolken,
        En breidt zich uit bij alle volken.
      
      
        Verhef u boven des hemels troon,
        Opdat uw ere op d'aarde woon',
        O God, en gij uw volk bevrydt.
        Geef heil, dewylge ons gunstig zijt,
        Door uwe rechte hand, naar het woord
        Ons toegezegt, daar gij ons hoort.
        God heeft in het heiligdom gesproken
        Dies is mijn harde losgebroken.
      
      
        'k Zal Sichem delen, en het dal
        Van Sukkot, met veel heilgeschal,
        Afmeten, Gilead is mijn,
        Ook zal Manasse mijne zijn,
        Met andere steden, mij belooft:
        Maar Efraïm zal van mijn hoofdt
        De sterkte zijn, mijn gansche leven:
        Door Juda wordt de wet gegeven.
      
      
        Maar Moab, als gevloekt van God,
        Zal wezen tot een vat of pot
        Om mij te wassen, gans veracht,
        Zodat zijn naam niet wordt gedacht.
        Op Edom, Judaas geesselroê,
        Zal ik, tot smaadheit, mijne schoe
        Noch werpen, en met feestgezangen
        In Palestina zijn ontvangen.
      
      
        Wie zal mij voeren in een stad
        Die vast is ? wie geleidtme op het pad
        Naar Edoms land en grenzen heen ?
        Zult gij het niet doen, o God, alleen,
        Die ons verstoten had, en niet,
        Tot onzen smaat en zielverdriet,
        Meer uittoogt met onze oorlogsmagten,
        Die des vijands heiren t'onderbragten ?
      
      
        Geef gij ons bijstand in den nood,
        Als onze smart en angst vergroot;
        Want des mensen heil is ydelheit.
        Uw gunste zij dan ons bereidt.
        Wij zullen, moedig en gerust
        In God, ons licht en levenslust,
        Veel kloekheit doen, naar onze beden:
        Hij zal des vijands magt vertreden.
      
    
  