
    
      
        HEer Jezus tot zijn Jongers zeid,
        Ik heb gewenst met innigheid,
        Dat ik dit Paesche-Lam met u
        Nog souw te samen eten nu.
      
      
        Al eer dat ik mijn Passi' lijdt;
        Want ik het Paes-lam na dezen tijd
        Niet meer zal eten zekerlijk,
        Voor dat vervult wordt Godes Rijk.
      
      
        En ik nu voort aan niet met al
        Van des Wijngaards struyke drinken zal,
        Eer ik het nieuw in mijns Vaders Rijk
        Met u-lie drinke t'samentlijk.
      
      
        Terwijlen dat men tezamen at,
        Nam Jezus Brood, en wijde dat,
        Na de gebenedydingen
        Brak hij het, en gaf het zijn Jongeren.
      
      
        Hij zeide tot haar, neemt, en eet,
        Dit is mijn Lichaam; ende weet
        Dat ik dat voor ulieden schenk,
        Doet gy-lie dit tot mijn gedenk.
      
      
        Dus nam hij ook den Kelk daar naar,
        En heeft gedankt, en gaf hem haar,
        En zeide, drinkt hier alle van;
        (Zij dronken daar uit alle man.)
      
      
        Want dit is in mijn Bloed den Kelk
        Het Nieuwe Testaments, die welk
        Zal worden uitgestort voor veel,
        Tot quijt-scheldingh der zonden heel.
      
      
        O Heer, gij sijt te wonder goed,
        Gij spijst ons met uw Vlees en Bloed,
        Gij sijt des Hemels levend' Brood,
        Dat ons bevrijd van d'eeuwigh dood.
      
      
        O Iesu, onze ziel bereid,
        Op dat wij tot ons Zaligheid
        Uw Lichaam mogen nuttigen,
        En ons met u verzamelen.
      
    
  