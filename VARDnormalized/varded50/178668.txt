
    
      
        O God, hoor mijne stemme, klagtig
        Van wegen des vijands laage en strik;
        Behoed mijn leven voor zyn' schrik:
        O Heer, die groot zijt en almagtig,
        Wees mijns gedachtig.
      
      
        Verberg mij voor den raad der bozen,
        In stilheit tegen mij gesmeedt;
        Schut mij voor oproers wapenkreet
        Der vloekverwanten en godlozen,
        Tot quaat gekoozen.
      
      
        Die hunne tonge als zwaarden scherpen,
        Tot onderdrukkinge en bedrog;
        Hun woord, als giftig adderspog,
        Is bitter, fel als het snorrend snerpen
        Der pyle in het werpen:
      
      
        Opdat ze den oprechten schieten,
        Die zich verborgen houdt, vol vrees:
        Zij rekken hunnen boge en pees,
        Opdat ze onschuldig bloed vergieten,
        En laaten vlieten.
      
      
        Zij vrezen niet, maar zij versterken
        Zichzelven in een boze zaak;
        Zij houden onderlinge spraak
        Van strikken, die men niet kan merken,
        Om quaat te werken.
      
      
        Zij zijn vol list en slinksche streeken,
        En schalkheit, die zij tot den grond
        Doorzoeken. het hart smeedt vond op vond;
        Opdat ze als in den boezem breken,
        Om elk te steken.
      
      
        Maar God heeft zijnen boog gespannen,
        En zal ze treffen met een schicht,
        Hun plaagen zijn voor hen gericht:
        Waardoor God hen, als aartstyrannen,
        Flux zal verbannen.
      
      
        Zij zullen door de tonge aanstoten,
        Dat zelf hun ere in het voetzand raakt.
        Elk, als des hemels wraak genaakt,
        Zal vluchten voor de vloekgenooten,
        Uit schand' gesproten.
      
      
        Maar alle mensen zullen vrezen,
        En melden des Heren wonderwerk;
        Opdat men met het harde merk
        Op des hemels gunste, aan ons bewezen,
        Van elk geprezen.
      
      
        het Rechtvaardig volk zal zich verblijden
        In God, het betrouwen van zijn hart:
        D'oprechte, ontheft van alle smart,
        Zal zich beroemen te allen tijden,
        Zich aan hem wijden.
      
    
  