
    
      
        HEt hoogste goed in dezen leven,
        Dat hier Gods vrienden werd gegeven,
        Dat is in zijnen Geest
        Te houden feest,
        En te zijn verheugd,
        Met een zoet vreugd,
        En te zijn verheugd van binnen,
        Vervuld met Goddelijker minne.
      
      
        Al-tijd verheugd in God te wezen
        Is een gebod, alzo wij lezen:
        Maar hoe kan hij al-tijd
        Wezen verblijd,
        Die noch zoekt vermaak
        In een aardse zaak,
        Die noch zoekt vermaak te plegen,
        Daar de natuur is toegenegen?
      
      
        Maar die bevrijd van alle lusten,
        In God alleen kan lieflijk rusten,
        Die midden in het verdriet,
        Blijdschap geniet,
        De uiterlijke Mens
        Zijnde tegen wens,
        De uiterlijke Mens in het lijden,
        het Gemoed in-wendig kan verblijden.
      
      
        De vreugd des Geests, het pand der vromen
        Werd door geen Creatuur benoomen,
        In God die eeuwig is
        Staan zij gewis,
        Die haar aldermeest
        In lijdens tempeest,
        Die haar aldermeest kan baaten,
        Als zij van alles zijn verlaaten.
      
      
        Den druk, die tijdelijk en licht is,
        Brengt heerlijkheid, die vol gewicht is,
        Hen die aanschouwen maar
        Op het onzichtbaar,
        Al wat het hier geschiet,
        Dat en raakt haar niet,
        Al wat hier geschied op aarde,
        Dat is bij haar van kleinder waarden.
      
      
        Waar God zijn liefd' heeft in-gegoten,
        Heeft Mens hem zelven uitgesloten,
        Hij heeft al-tijd hoe het gaat,
        Profijt en baat,
        Die gerust en stil,
        Wil dat Gode wil,
        Die gerust en stil kan lijden,
        Die zal altijd in God verblijden.
      
    
  