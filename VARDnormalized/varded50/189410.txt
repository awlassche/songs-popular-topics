
    
      
        Zegt Roosemonde / schone Goddinne
        Gij die mijn hart in pijn beklemt,
        Hebt gij gevonden / dat mijne minne
        Van u vooghdesse is vervremt:
        Zegt doch waarom, mijn hart, mijn uitgelezen,
        Is u niet bewezen / al mijn wreede pijn?
        Die mij door u, door liefd', en min voor dezen
        Is in het Hart geresen / ach het en kan niet zijn:
        Of uwe Borst die is te zeer verstaald,
        Om dat gij geen Min met wedermin betaalt.
      
      
        Als gij door u het ogen eens op mijn lijden
        Van uwe glants (helaas) doet gaan:
        Alle med' ogen stel ik ter zijden
        Dat ik van u niet kan ontfaen:
        Want of mijn ziel gerust waar om te sterven,
        Zult gij dan beerven / een loflijcke faam?
        Neen, want u lof die zal daar door bederven
        Ende vaak verwerven / een zo wreden naam!
        Daarom Goddin zo gunt u Daphne rust,
        Die uwe Borst met tranen vaak bekust.
      
      
        Denkt op u woorden / en uwe Ede
        Die gij mijn ziel gezworen had.
        Doen gij bekoorde / recht als een wreede
        Daphnees hart / en dat betadt,
        Met een fel gemoet, van rechte loose reden
        Om dat ik gebeden / had om reine min.
        Die gij tot spijt, het geen is niet lang geleden
        Trachte te besteden / als een tyrannin:
        Niet eens op mijn, maar vast op Coridon,
        Die hij bestraelt als wetteloose Zon.
      
      
        Moet ik dan lijden dat ene Vrouwe
        het Hart van een Griffoen mijn toont?
        Waar in bij tijden, zelfs de trouwe
        Vol van medoghen heeft gewoond:
        Zo moet ik dan, door onverdiende schulden
        In mijn dood gedulden / en gravewaert gaan,
        Om dat gij wreed mijn laatste uur verdulde
        Waar door dat ik sulde / op doods gladde baan
        Haast is dan voort, komt Rosimonda voort
        Die mijne ziel met dobbel-doot vermoort.
      
      
        Ach overwreede, ziels Vyandinne
        Cruele Vrouw Neroonsche borst
        Zegt mij wat reden, port u door minne
        Dat gij na ziel en Lichaam dorst?
        Van een die vaak u schoonheid braaf van leden
        Laas heeft aangebeden / als een afgoddin
        Doch zo de dood mij strekken zal tot vrede
        Van dat ik gebeden / heb door deze min,
        Stel ik mijn vast in Rosimonds gebiedt.
        Een wreede Vrouw die des Herders trouw verliet.
      
    
  