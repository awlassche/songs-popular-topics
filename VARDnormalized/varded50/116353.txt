
    
      
        Kom Seraphim en Eng'len klanken
        Help ons, om eeuwig God te danken,
        En Jezus Godes liefste Zoon;
        Voor zulk geluk en zaal'ge zaaken,
        Als stof en as toe kan geraaken:
        Welk dit verdiend had helze loon.
      
      
        In plaats van dien, bij God te wezen,
        Bevrijd van strijd, van kruis, van vrezen,
        En al-tijd al-tijd even rijk;
        Waar druk noch armoe' kan ont-moeten,
        En het goud getreden word met voeten:
        Gelijk m' hier doet den aardse slijk.
      
      
        Al zijn' en Godes lieve vrinden
        Vergod'lijkt daar bij een te vinden
        In Abrahams behouden schoot;
        Van aanzicht tot in het herte binnen
        Malkander door en door te kennen;
        Van al wat liefde breekt ont-bloot.
      
      
        Met kroon en palm te zeegen-praalen,
        Te spreken Gods en Eng'len taalen,
        Met glinst'rend witte zijd bekleed,
        Gelijk mest-kalvers te zaam te springen,
        Van vreugd te lachen, juichen, zingen,
        Te zwemmen in een diepe vreed.
      
      
        Met de Engel-schaar zoo magtig' Heren
        Als Broe'rs gemeenzaam te verkeren,
        Deelachtig een en het zelve het goed;
        Een vreugd, geneugd, sta'ig jeugdig leven,
        Als geesten, vlug, gezwind te zweven,
        Ont-last van het groove vlees en bloed.
      
      
        Met Jezus zelf, die in Gods zaalen
        Zijn lieve vrienden zal ont-haalen,
        En zettenz' al-te-zaamen aan
        Den taafel, daar hij haar zal schenken
        Des Hemels wijn, met weelde drenken,
        En zelfs om-gord ten dienste staan.
      
      
        Daar elk gelijk een zon zal straalen
        Door-glanzig in die Bruilofts maalen,
        Vol vreugd, zoo veel hij velen mag,
        In zoet gejuich, en lieflijk spelen,
        Welks duurzaamheid noit zal vervelen,
        Maar duizend jaar zijn als een dag.
      
      
        Ia God, die haar met eer zal kronen,
        En al zijn heerlijkheid vertonen,
        Zijn wonderlijke Majestait,
        Die het Al in Al is; en voorts maaken,
        Datz' Hem gelijk zijn in veel zaaken,
        Als heerlijk en ont-sterf'lijkheid.
      
      
        Dat Enig al-vernoegend Wezen
        Te zien, ja zelfs gelijk te wezen,
        Daar me'e altoos vereend, en dan
        Daar uit zulk hell-genot te smaaken,
        Waar Mens vernuft noit aan-geraaken,
        Noch toe, noch af-gewenzen kan.
      
      
        Vol-maakt'lijk alles te genieten
        Wat van den Heil-bron af komt vlieten,
        En van God mede-deelbaar is;
        Door-straald, bestroomd met dat genoegen
        En volle vreugd, aan alle boegen,
        Welk in God zelf gehuis-vest is.
      
      
        Ay mij! dien over-schonen Hemel,
        Daar het al-tijd krield van zoet gewemel,
        En schaaterd van God lof-geluid.
        Hoe het was, kon Gods gezant niet zeggen;
        Hoe zouden wij het dan over-leggen?
        Ik ben, ik ben, ik ben deer uit.
      
    
  