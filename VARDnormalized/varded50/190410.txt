
    
      
        De Liefde met een zoet genugt,
        Baard zo menig droevig zugt!
        Gelijk ik u zal verhalen,
        Van een Koopmans Zoon verstaat,
        In de Rotterdamse palen,
        Die een Dogter minne gaat.
      
      
        Deze Dogter met ‘er spoed,
        Was een Linne-naeyster goed!
        In zijn Vaders huis wilt letten,
        Dienden z’y voor kost en loon:
        Waar op hij zijn zinnen zetten,
        Op des eerbaar Maget schoon.
      
      
        Hij sprak tot haar zo menigmaal,
        Met een minnelijke taal:
        Schoonste die der leeft op Aarde,
        ‘k Kom u bieden aan mijn Trouw,
        Mogt ik, o! schone blom vol waarde!
        U genieten tot mijn Vrouw.
      
      
        Zij als een eerbaere Maagd,
        Sprak tot mijn geen liefde draagt,
        Steld op mijn dog niet u zinnen,
        Ik en heb niet als mijn Eer:
        Gaat een Edel Dame minnen,
        Want gij zijt een magtig Heer.
      
      
        Deze Jonker rein van min,
        Sprak mijn overschoon Godin,
        Laaten wij zamen verenen,
        Tot de dood ons leven scheid,
        daar ‘s een Ring met zeven stenen,
        Tot een blijk van Trouwigheid,
      
      
        Deze Maagd door min bevaen,
        Heeft zijn Trouw genomen aan,
        Zij omhelsden met haar beiden:
        Toen malkander met genugt,
        En zij zwoeren nooit te scheiden,
        Waar op dat zij raakt bevrugt.
      
      
        Hij heeft zijn Vader gevraagd?
        Om te Trouwen met des maagd,
        Vader wilt u niet verstoren,
        Laat het wezen dog u zin:
        Want ik heb haar Trouw gezworen,
        En gekregen tot mijn min.
      
      
        De Vader sprak zeer obstinaat!
        Neen ik dat niet toe en laat,
        ‘k Zag u liever voor mijn ogen,
        Met een strop om uwen keel,
        Eer dat ik dit ooyt zal gedogen:
        Kiest een rijke tot u deel.
      
      
        Vader als het wezen kan!
        Laat het dog geschieden dan!
        Laat ons trouwen t’onser baten,
        En ons schanden dog behoed!
        Want ik zal haar nooit verlaten,
        Zij draagt van mijn vlees en bloed.
      
      
        De Vader met een loose grond,
        Sprak gij moet van hier terstond,
        Na Moscovien gaan varen,
        Nemen u Negotie waar:
        Als gij thuis komt van de baren,
        Zult gij trouwen met malkaer.
      
      
        Deze Jonker met bescheid,
        Heeft dit aan zijn Lief gezeid:
        die daarom droefheid ging tonen;
        dog hij sprak hebt goede moet,
        daar zijn duizend Goude Kronen,
        En een brief al met mijn bloed.
      
      
        Zij was daar mee niet te vree:
        Sprak Lief laat ik varen mee,
        En zij gingen ‘het overleggen!
        Haar in ‘het Schip te bergen dree,
        Zonder iemand iet te zeggen,
        Tot zij diep waren in Zee.
      
      
        ‘het Schip voer uit de Maas zo voort,
        Na Moscovien dit aenhoord:
        dog de Zee met storm en winden,
        Bragt haar op een klip aldaar,
        dat het Schip in ‘het kort verslinden
        En zij al in doods gevaar.
      
      
        ‘het Volk kwam te nauwer nood,
        Nog te Land met Sloep en Boot,
        dog de Koopmans Zoon verheven,
        Is op Gods genaden heen,
        Op een plank in Zee gedreven,
        Met des maget vol geween
      
      
        Na twee dagen tijd zeer klaar,
        Wierden zij het land gewaar:
        In Moscivien wilt weten,
        Kwamen in een Bos te land:
        daar zij sogten na wat eten
        ‘het Geen haar diend tot onderstand.
      
      
        Als zij zijn in ‘het Bos gegaan,
        Kwamen daar twee Beeren aan,
        Droefheid zag men hier gebeuren,
        Want des Beeren als verwoed,
        Gingen deze maagd verscheuren,
        Dat des Jonker treuren doet.
      
      
        Hij schrijft daar op staande voet,
        Enen brief al met zijn bloed,
        met het opschrift daar beneven:
        Waar in dat hij schuld en al,
        Aan zijn Vader klaar gaat geven,
        van dit droevig ongeval.
      
      
        Hij neemt daar een kort besluit,
        Ook te sterven om zijn Bruid;
        Trekt de Degen van zijn zijden,
        Stakse in zijn Jonger hert,
        Waar door hij in korte tijden,
        van de dood verslonden werd.
      
      
        Een Pelgrim kwam daar voorbij,
        vond des Brief nog aan zijn zij,
        Gingse tot Moscou bestellen,
        En van daar op Rotterdam,
        Aan de Vader die met kwellen,
        Al des droeve Ting vernam.
      
      
        Deze Koopman dit gelooft,
        Wierd van zinnen heel berooft,
        dat hij wijgerde de gratie,
        Aan zijn Zoon tot d’egte Trouw:
        Hij heeft hem uit disperatie,
        Gaan verhangen aan een touw.
      
      
        Hier kan ieder geven agt,
        Wat de Liefde heeft voor kragt,
        Als twee herten zam vergaren,
        Door de Liefde rein van aard:
        Ouders wilt haar laten paren,
        Eer ‘het weerhouden droefheid baard.
      
    
  