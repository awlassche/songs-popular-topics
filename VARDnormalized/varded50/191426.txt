
    
      
        DIe zich in Gods bewaring geeft
        En daar geberght mag wezen
        Die hoeft niet, als een ander beefd,
        Voor enig kwaad te vrezen:
        Hoe vreemd het in de wereld gaat,
        Wat kanssen dat er keren,
        Die God heeft tot zijn toeverlaat
        Wat onheil kan hem deren?
      
      
        Voor â€™tgaeren, dat de jaeger zet,
        Voor doodelijcke strikken,
        Voor tijden dat de pest besmet
        Behoeft gij niet te schrikken;
        Hij zal in allerlei gevaar
        U met zijn vleugels dekken;
        Zijn woord gaat vast, zijn trouw is waar,
        Die voor een schild verstrekken.
      
      
        Daar des nachts de mens voor schromen mag
        Dat hebt gij niet te vrezen,
        Noch snelle pijlen die bij dag
        Gaan snorren van de pezen;
        Geen pesten, die als onbekend
        En in den duister zwerven,
        Noch ziekte, die des middags schend,
        En zullen u doen sterven.
      
      
        Schoon duizend mannen aan uw zij
        En noch tien duizend vallen,
        In het gevecht zo blijft gij vrij
        En ongeraakt van allen.
        Gij zult met eigen ogen zien
        Wat loon dat God komt schaffen
        Als hij de goddeloose lien
        Na haar verdienst wil straffen.
      
      
        God zal geen ongeluk noch kwaad
        U laten overkomen
        Om dat gij hem tot toeverlaat
        En herder hebt genomen;
        Geen heyloos lot, geen ongeval
        Zal uwe hut genaken,
        Hij zal u wezen tot een wal
        Daar niemand u kan rakken.
      
      
        Hij zal zijn Engelen met vlijt
        Doen passen op u wegen
        Dat gij daar vrij en veilig sijt
        En u geen ramp bejeegen:
        Die zullen u daar gaan voor uit
        En op haar handen heffen
        Op dat geen steen of harde kluit
        Uw voeten kom te treffen.
      
      
        Geen leeuw, hoe fel en hoe verwoed,
        Geen adder zal u rakken
        De leeuwen tred gij met de voet
        En wandelt op de draken.
        Om dat, zeid God, hij mij bemint
        Zal ik hem veilig stellen
        Ter plaatse daar hem niemand vindt
        Die hem sou willen kwellen:
      
      
        Wanneer hij roept, hoor ik zijn stem
        En zal hem antwoord geven;
        Is hij in nood: ik ben met hem
        En zorge voor zijn leven:
        Ik wil met veeler jaren-tal
        Hem rijkelijk verzaden,
        Waar in hij zien en smakken zal
        Mijn heil en mijn genade.
      
    
  