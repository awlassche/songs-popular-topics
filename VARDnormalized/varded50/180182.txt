
    
      
        D'Aaloutheit melde in haar gezangen,
        Hoe schelmen loon naar werk ontvangen;
        Verheffe met ene heldentoon
        Ene Herkules, of Egeus zoon,
        Die wreetheit, aan geen wet gebonden,
        Betaalden met haar eige vonden.
        Ik love uw vierschaar, grote God,
        Door list van mensen nooit bespot.
      
      
        O rechter, van geen drift ontsteken,
        Als wij, om uw verdriet te wreken;
        Gij oordeelt ruim zo wis en wijs,
        Uw hand en hoog gerecht ten prijs.
        In bloed verkeert gij Memfis stromen,
        Daar Isrels bloed is omgekomen.
        Uw Engel wreekt dien kindermoord
        Aan Faro, ook in het meer gesmoord.
      
      
        Gij bluscht met vier-en zwavelregen
        Het lustvier, uit de hel gestegen
        Te Sodom. En uw wraakvier rookt,
        Als Arons zaat onwettig smookt.
        Heeft d'ontucht van een vrou misdreven,
        Afgryslyke ontucht brengt ze om het leven.
        De stam raakt al zijn vrouvolk quyt,
        Die stout voor vrouweschennis strijdt.
      
      
        Adonibezeks jammer meldde
        Zijn straf naar het vonnis, dat hij velde.
        Door priesters antwoordt gij gestoord
        Geen' Zauwel, vuil van priestermoort.
        'k Zie Jezabel met recht verslonden,
        Begraven in den balg der honden;
        Haar bloed en Achabs bloed geslikt,
        Daar Naboths bloed is opgelikt.
      
      
        Wie Nebaths zoon volgt in godloosheit,
        Erft met zijn rik zyn' vloek en boosheit.
        De nydt, verwystze Daniël
        Ten leewshol, vint het ruim zo fel.
        De gloejende oven spaart zijn vrinden,
        Maar moet de stokers zelfs verslinden.
        En Haman knoopt men op aan het hout,
        Die vromer mans bederf dus brout.
      
      
        De vader, die van Cham boosaardig
        Bespot is, vloekt Chams zaat rechtvaardig.
        Wie merkt niet, hoe gij hoon vergeld
        Met hoon, geweld met woest geweld;
        Den hoogmoed, stygende aan de wolken,
        Stort in de diepste jammerkolken;
        De roofzucht van het geplondert goed
        Berooft, en bloetdorst smoort in bloed?
      
      
        Ook spaart uw tuchtroê in uw kindren
        Geen' misgreep. Davids volk moet mindren
        Bij duizenden, als het hart hem zwelt,
        En al te trots zijn ryxmagt telt.
        Dorst hij Urias bedt schofferen,
        Zijn zoon durft erger het zijne onteren.
        Straft hij geen zoons, ook Eli niet,
        het Strekt beide tot veel huisverdriet.
      
      
        Aartsrechter, leerme uw alziende ogen,
        Door vlies of nevel nooit bedrogen,
        Met diepe ootmoedigheit ontzien;
        Uw almagt eren op de knieën,
        Die het rechtwit weet zo net te treffen,
        Dat uw gerechtschaal, altijd effen,
        Elk toemeet met zijne eige maat;
        Den oogst geeft naar den aard van het zaat.
      
      
        Och! wien zou van het vergrijp niet gruwen,
        Die nooit uw strafrecht weet te schuwen?
        Wie beeft niet voor uw ryxgebiedt?
        Wie zuivert hart en handen niet,
        Of durft uw wetstem los vergeten,
        U kennende, op den troon gezeten,
        Die het quaat, dat staag zyn' meester lont,
        Elk zigtbaar in de straf vertoond?
      
    
  