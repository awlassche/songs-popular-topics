
    
      
        OCh dat ik tongen had
        Als Zee heeft droppels nat:
        Als Starre schijnen boven,
        Als santjes rond om het strand,
        Een Cherubims verstand!
        U goedheid souw ik loven.
      
      
        Ik heb een tong alleen,
        Verstand min als gemeen,
        Nochtans moet ik u prijze;
        Of stenen van de straat,
        En kinders zonder praat
        Zullen mijn al verwijse
      
      
        Gij zijt o Heer zo goed,
        Dat uwe goedheid doet
        Mijn in uwe gaven zwemmen:
        O goedheid! goedheid Gods!
        'k Zal u tot d'uur des doods
        Loven met hart en stemmen.
      
      
        Gij zijt, o grootste God!
        Voor mij in het snoodtste kot
        Versmaad, veracht geboren.
        Gij zocht mij Harder goed;
        Lam Gods met u rein bloed
        Gij kocht u Schaep verloren.
      
      
        Gheen Moeder heeft bemint
        Haar alderwaertste kind
        Als gij uwe vijanden.
        U lijden maakt ons blij;
        Door u dood leven wij
        Ons handschrift steekt in brande.
      
      
        Dat ik u liefde groot,
        Noch Pellicaen, u dood,
        Noch daden al kan tonen;
        het Gebreeckt niet aan mijn wil,
        Mijn kleinheid houdt mijn stil,
        Hierom wilt mij verschonen.
      
      
        Nochtans tot danckbaerheydt
        Ik heb een gift bereid:
        Een Bloem-Hof met Lofzangen,
        Gemaakt tot uwer eer;
        Voor u ik val, o Heer!
        Ik bid wilse ontvangen.
      
      
        Treedt Iesu! in u Hof,
        Hier bloeyt iet van u lof,
        Van u Vrienden, en Moeder.
        Toont dat de gift u haeght:
        Geeft, voor die ze opdraeght
        U tot Loon, en Behoeder.
      
    
  