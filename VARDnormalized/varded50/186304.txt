
    
      
        De lustelijcke Mei is in den tijd,
        Met zijne groene bladen, groene bladen,
        Het Vee komt in de Wei, daar het graag in bijt,
        Om zijnen buik te laven, buik te laven,
        Met klaveren en met lekker Gras,
        En daar het te Winter Water was,
        En Praam en schuytjes dreven, Schuytjes dreven,
        Daar werd nu melk gegeven, Melk gegeven.
      
      
        Waar dat men henen ziet, of laegh of hoog,
        het Heeft al een ander wezen, ander wezen,
        De heel Wereld krijgt een schoonder oog,
        Door kleurtjes uit-gelezen, uit-gelezen,
        Van menig Blad, en Blom, en Kruid,
        Dat nu weer uit der Aarden spruit,
        Die Neus en Oog vermaken, Oog vermaken,
        Van al die het genaken, het genaken.
      
      
        Den Boomgaard geeft ons hoop tot Fruit en Ooft,
        En is vast aan het bloeien, aan het bloeien,
        En volgt de vrucht de blom, die des belooft,
        Zo zal men haast weer snoeien, haast weer snoeien,
        En hechten weer een grage tand,
        In Peer en App'len uit de hand,
        En tonen zich in dezen, zich in dezen,
        Van Grootmoers aard te wezen, aard te wezen.
      
      
        Het Wijngaard-botje baard hier Tros en Blad,
        Tot Druiven en tot Wijnen, en tot Wijnen,
        En zeid ons toe den Most en het vrolijk Nat,
        Dat zorgen doet verdwijnen, doet verdwijnen,
        En maakt den bloode koen en stout,
        Die anders niet en steekt noch hout,
        En Armen helpt aan het zingen, helpt aan het zingen,
        Als waren het Rijke dingen, Rijke dingen.
      
      
        Het kleine Pluymgediert is weer in het Wout,
        En laat zijn Liedjens horen, Liedjens horen,
        En streelt met zoet geluid aan elken kant
        Der Acker-lieden Oren, lieden oren,
        De Nachtegaal die in het Wout,
        De bovenzang alleen behoud,
        Slaat slagen uit zijn gorgel, uit zijn gorgel,
        Als was zijn keel een orgel, keel een orgel.
      
      
        De Leeuwerck, vol van min, is in de Lucht,
        Aan het klimmen en aan het kwelen, en aan het kwelen,
        Daar Coridon, die vast om Philis zucht,
        Zijn Fluit laat onder spelen, onder spelen,
        Of stort zijn Traentjens met een Lied,
        O! wreede Philis ziet gij niet
        Dat ik het zal besterven, zal besterven,
        Zo ik u gunst moet derven, gunst moet derven.
      
      
        De zoete herderin gaat daar omtrent
        Met hare Kudde weyen, Kudde weyen,
        Och! seydse, was mijn hert u recht bekent,
        Gij zoudt geen traentjes schreien, traentjes schreien:
        Mit krijgs' een blos, als of dat woord,
        Van het Herdertje mocht zijn gehoord,
        Met wien zij wel wou paren, wel wou paren,
        Dorst zij het openbaren, openbaren.
      
      
        O! lustelijcke Mei, die kracht en jeugd,
        Geeft aan het Vee en Mensen, Vee en Mensen,
        Gij maakt ons lijf vol lust, ons ziel vol vreugd,
        Och mocht het gaan na wensen, gaan na wensen,
        Wij zongen het naaste Iaer weerom,
        O lieve Mei weest wellekom,
        Met uwe groene bladen, groene bladen,
        Met uwe groene bladen, groene bladen.
      
    
  