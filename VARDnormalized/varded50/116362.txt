
    
      
        NU vrolijk weest, nu vrolijk weest,
        Naa tijds geleegentheeden,
        Laat ons den tijd zelfs in dit feest,
        Ook Christelijk besteden;
        Want droevig zijn dat is geen deugd,
        Als wij maar door geen losse vreugd,
        Of and're ijdelheden
        Van het rechte pad aftreden.
      
      
        Hier diend dan neerstig op-gelet,
        En wel zijn over-woogen,
        Wat vreugden zijn naa Godes wet
        En welke dat niet dogen;
        De beste kies, de and'ren mid,
        Op dat gij nuttelijk uwen tijd,
        Met vruchten moogt besteden,
        In alle deugdzaamheeden.
      
      
        Laat vreugd zijn loop dan lopen vrij
        En wildze niet verdrukken,
        Maar is 'er iets ongodd'lix bij,
        Brek dat met ernst aan stukken,
        Het quaade mag 'er geenszins in,
        Het trekt ons af van Godes min,
        En baard in ons een wroegen,
        Met zielen ongenoegen.
      
      
        Een ieder hoed dan zijnen mond
        Van des naastens leed of schaade,
        Een ieder wil uit des herten grond,
        Zijn vriend tot het beste raaden,
        Dat de een den and'ren zij een spoor,
        En treed' hem in het goede voor,
        En toon met al zijn pogen,
        Het beste te beogen.
      
      
        Want onze tijd zal henen gaan,
        Ons draad die loopt ten ende,
        En het glas en zal niet stille staan,
        het Zij hoe dat wij het wenden;
        Dus laat ons houden goede wacht,
        En geenszins wand'len in de nacht
        Van des Werelds yd'le daaden,
        Die onze ziel verraaden.
      
      
        Een Christen heeft wel stof en kracht
        Om vreugde te betonen,
        Wanneer bij voeld dat Godes magt,
        In hem is komen wonen,
        En hij met sterkheid word voor-zien,
        Om alle zonden het hof te bie'n,
        En zich zoo kan verweren,
        Dat hem geen kwaad kan deren.
      
      
        Een door-gestreeden Christen hert,
        Weer van deez' vreugd te roemen,
        Wanneer zijn ziel (van het aards ontwerd)
        Nu plukt des levens bloemen;
        Dit kend geen ijdel Werelds kind,
        Het is hem voor zijn ogen blind,
        Om dat zijn quaade lusten,
        Noch op der aarden rusten;
      
      
        Het zeek're pad ten leven is,
        Zich zelven te verzaaken,
        Van al wat aards of Werelds is,
        Geen vreugd of werk te maaken,
        In God te vesten zijn gemoed.
        Door spot en smaad met goed en vloed,
        Iaa tegens vriend' en maagen,
        Zich zelven God op-draagen.
      
      
        Dit les luid scherp in des Mensen oor,
        Die hier noch het aards beminnen,
        En het schijnt bijkans ondoenlijk voor
        Die het eerst zullen beginnen,
        Maar die met lust het werk neemt ter hand,
        Verkrijgt Gods trou beloft ten pand;
        Zoo Hij ons heeft beschreven:
        Ik zal u niet begeven
      
      
        Dan springt ons hert van vreugden op,
        Ons geest gaat zich vermeien,
        Dan lopen wij op Sions top,
        Des Here lof verbreien.
        Dan vrijd ons God van kruis en pijn,
        Dan drinken wij des Hemels wijn,
        Met alle heil'gen te zaamen,
        En prijzen zijn naame
      
      
        Waar is dan vreugd? Waar is dan weld?
        Waar is dan een vermaaken,
        Die op het honderste gedeeld,
        Aan deze vreugd mag raaken?
        Zij berst aan allen kanten uit,
        Zij dwingt ons keel tot zoet geluid,
        En tot een vrolijk zingen,
        Van Gods heerlijke dingen.
      
    
  