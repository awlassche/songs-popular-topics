
    
      
        O Mens, past op Gods Geboden:
        Weest gehoorzaam totter dood.
        Laat u haar verdiensten noden,
        Die voorwaar zijn wonder groot.
        Zo Christus zeid: Gehoorzaamheid
        Gaat boven Offerhand';
        Want daar vereis â€“ Men beesten vleysch,
        Hier de eigen wil ten brand.
      
      
        Ziet hier Petrum eens bij nachte
        Vissen naar zijn eigen wil:
        Nochtans hij niet en betrachte,
        Schoon den nacht bekwaam en stil.
        Maar als hij het net Had uitgezet
        Maar eens naar Jesus Woord:
        Is deze beurt, Dat haast gescheurd,
        Zo veel vis brochte het voort.
      
      
        Doen sprak Jesus: wilt niet vrezen,
        Gij zult mensen-vissers zijn.
        Ziet wat kracht het gehoorzaam wezen
        Heeft voor God, in daad en schyn!
        Zij lieten het al Hier in dit dal,
        En volgden Jesum naar.
        Dus mens, verlaat Ook wil en daad,
        Neemt Gods geboden waar.
      
      
        Jesu, tot wien, met groot wonder,
        Petrus sprak vol needrigheyt:
        Gaat van mij ik ben een sond'er,
        Leert mij onderdanigheid,
        Dat ik daar bij Ootmoedig zij,
        En doe wat gij gebiedt:
        Op dat ik erf, Na mijn versterf,
        Dat hier nooit oog en ziet.
      
    
  