
    
      
        O Heer, gij zijt mijn sterckt’ en wallen
        Waar op ik mij verlaat
        Hoe’t ook ter Wereld gaat;
        Laat mij in schande niet vervallen;
        Wilt mij van ’tquaed bevrijden
        Door gunstig medelijden.
      
      
        Wilt uw gehoor tot mywaerts neigen,
        Komt spoedig ’tmijner bee,
        Uw hulp zij haastig ree,
        En werd de rampen die mij dreigen;
        Sijt mij een vaste rotse
        Die ’svyands machten trotze.
      
      
        Want gij zijt die, dien ik vertrouwe,
        Brengh mij ter rechter baan,
        Doe mij verseeckert gaan
        Dat ik het pad des levens houwe,
        En red mij uit de netten
        Die zij verborgen zetten.
      
      
        Mijn geest bevel ik in uw hoede;
        Gij, Heer, hebt mij bevryt
        Die God der waarheid zijt;
        Ik bouw op u hoe dat men woede;
        Ik haat die ijdelheden
        En valse leugens smeden.
      
      
        Ik zal mij in uw gunst verblijden;
        Mijn ziele vleugel-spreyt
        In uwe goedigheid,
        Want gij aensaeght mij in mijn lijden,
        En hebt mij waar genomen
        In ellends bange stromen.
      
      
        Ook heeft uw hand mij niet gelaten
        In ’sVyands sterk geweld,
        Gij hebt mij vast gesteld
        En weer gevoerd op ruyme straten,
        Zo dat ik mij kon reppen
        En vrij mijn aessem scheppen.
      
      
        Weest mij genadig als voor henen,
        Want mij is harde bang,
        Mijn hert is in een prang,
        Mijn vlees is weg, mijn buik verdwenen,
        Geen glans is in mijn ogen,
        Mijn spier en pit verdrogen.
      
      
        De droefenis verkort mijn jaren,
        Mijn leven krimpt van smert,
        Van zuchten smelt mijn hert,
        Gestaege zorg vergrijst mijn haren,
        Mijn kracht vergat door ’tsteenen,
        Geen merg is in mijn benen.
      
      
        Ik werd van wegen mijn vijanden
        Dewijl’t mij kwalijk gaat
        Van alle man versmaad,
        Een ieder stoockt met mij zijn tanden,
        Dat buyren en bekenden
        Haar aensight van mij wenden.
      
      
        Mijn eer, mijn luister is vergeten
        Als waar ik in het graf,
        Men weetter niet meer af
        Als van een pot, daar heen gesmeeten;
        Ik moet met eigen oren
        Der Groten laster horen.
      
      
        Ik werd gedreygt, men doet mij beven
        O Heer, dewijle zij
        Raad houden tegens mij
        Om mij te brengen om het leven:
        Doch ik, spijt mijn vijanden,
        Verlaat mij op uw handen.
      
      
        Gij zijt mijn God; mijn tijd, mijn uyren
        Staan in uw wil; gij stelt de maet
        Waar na het leven gaat,
        Gij kunt het korten of doen duyren;
        Verlost mij uit de klauwen
        Van haar die mij benauwen.
      
      
        Zendt dynes goedheyds lieve stralen
        Op mij dijn trouwen knecht,
        Gij weet mijn sak, mijn recht,
        Laat op mijn hoofd dijn gunste dalen,
        Geen schaamrood verf mijn wange
        Die na uw hulp verlange.
      
      
        Laat die in schand en ’tgraf verzinken
        Die op den vromen boos
        En schelms en goddeloos
        Van hovaardij en hoogmoed stinken:
        Maak stom de leugen-monden
        Die smaak in valscheyd vonden.
      
      
        O Heer, hoe groot is uwe goedheid
        Voor dien die voor uw beeft
        En na uw wetten leeft!
        Al schijnt hij somtijds onder voet leit,
        Geen ding dit hem ten kwade
        Die steunt op u genade.
      
      
        Gij zult, die zich op uw betrouwen,
        Verschuilen en behoen
        Voor die haar onrecht doen
        En zoeken alle kwaad te brouwen,
        Gij zult u volk bewaren
        Voor die hier tweedracht baren.
      
      
        Uw naam, o God zij hoog geprezen
        Voor dat gij mij behoed,
        Voor dat gij zo veel goed
        Aan mij zo dikwijls hebt bewezen;
        Die mij, hoe ’tonval kaetze,
        Doet staan ter goeder plaatse.
      
      
        Al had ik onbedacht gesproken
        In mijne haastigheid,
        De hand des Heren leit,
        Zijn ogen zijn voor mij geloken:
        Noch voeld’ ik, als ik schreyde
        Dat gij niet lang en beide.
      
      
        Lieft God, gij zijne gunstgenoten,
        Die vrome lien bewaard
        En trotse werpt ter aard,
        Laat u geen ramp om verre stoten:
        Hij zal haar staande houwen
        Die zich op hem vertrouwen.
      
    
  