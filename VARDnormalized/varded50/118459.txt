
    
      
        O zegen-rijke Sluiter, 'k zie
        Hoe dat gij, als een honig-bie,
        De schoonste bloem der Schrift kond lezen,
        Om zoet voor tong en oor te wezen.
      
      
        Uw liefde schijnt het niet genoeg,
        Dat gij zo vyerig laat en vroeg
        Houdt aan met bidden en vermanen,
        Om het spoor na Kanaän te banen.
      
      
        Gij schrijft zo menig zang gedicht,
        Dat heerlik vloeit en leerlik sticht,
        En daar door gij in andere landen
        De zielen doet tot Jesus branden.
      
      
        O braaf Gezant, o Hemel-tolk,
        Wat zijt gij aan het Eiberger volk,
        En al de Christenheit, niet waardig,
        Dewijl gij werkt zo trouw en aardig!
      
      
        De predik-stondt schijnt u te kort.
        Het vier van uwen ijver wordt
        Niet uitgeblust, voor uw gedachten
        Bij God en op het papier vernachten.
      
      
        Gij sticht met leven en met leer.
        Gij onderwijst met fluit en veer.
        Gij ploegt om de ondeugd uit te roeien,
        En Gods genade te doen groeien.
      
      
        Eer Phoebus zich ter zetel zet,
        Fluit gij uw buren uit het bedt:
        Die hoord' ik noit van zoeter fluiter,
        Als van de Eibergsche Willem Sluiter.
      
      
        Wie is het die rijm en deugden mint,
        Die gij, hier door niet sterk verbint?
        Dies roemen u ook al de Broeders
        Die rond-om u zijn Zielen-hoeders.
      
      
        Vergeefme dat ik aan haar rij
        Ook voeg des stramme Poëzy;
        En dat ik uit mijns herten-koffer
        Aan uw Gemeente ook iets offer.
      
      
        Wel nutte Sluiter, leeft doch lang;
        En leer ons met der Eng'len-rang
        Alhier te paren ons gezangen,
        Tot zij ons in haar vreugd ontvangen.
      
    
  