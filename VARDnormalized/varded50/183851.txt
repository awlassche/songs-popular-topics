
    
      
        Hoe woelt des mensen hart en zinnen,
        Zo lang men op der aarden leeft,
        Tot wellust, of om schat te winnen,
        Na ieder zijn behagen heeft;
        de een om goederen te vermeren:
        de ander om die weer te verteren.
      
      
        Een ander die zoekt des werelds ere,
        In kleding, en in hoge pracht,
        Want ieder die wil zijn een Here,
        En bij de mensen groot geacht,
        het Welk al geloont word door ellende,
        Als men eens komt tot het laeste ende.
      
      
        Het end beloont doch alle dingen,
        Van al ons werken, goed of kwaad,
        Die wij bedrijven onderlingen,
        Ieder in syn beroep, of staat,
        Niemand zal zich in het end verschonen,
        Want God zal hem na werken lonen.
      
      
        O end'! o end! o vreeslijk ende!
        Als komen zal de laeste uur,
        En God den een in vreugd zal zende,
        de ander verdoemen in het vuur:
        Geeft God dat ik mijn zinnen wende,
        En altijd denke op het laeste ende.
      
      
        O Heer! doet mij dit end bedenken,
        En mijden alle zonden kwaad;
        Wilt mij in het end' genade schenken,
        Want zonder die weet ik geen raad,
        Mijn zonden die ik heb bedreven,
        Laat mij doch zijn in het end' vergeven.
      
      
        Ach! wil mij doch in het end verschonen!
        Van helsche pijn, en zwaar torment!
        En door genaden laten wonen
        Bij u in vreugde, zonder endt:
        Een vreugde die nooit mensen kende.
        Duuren zal eeuwig zonder ende.
      
      
        Gelukkig was u uur en ende,
        Gij die voor God gestorven bendt,
        En die Gods Wetten nooit en zende,
        Bid voor mij nu, en in mijn endt,
        Dat God mij een goed end wil geven,
        Om zonder end, bij hem te leven.
      
    
  