
    
      
        HOu feest, mijn Geest, hou feest, nu gij ten dis getreden
        Zijt op het hoog banket, waar in door wijn en brood
        Verbeeld word, hoe de Vorst des levens liet zijn leden
        Verbreken, en zijn bloed uit-stortend wierd gedood.
        Verheug u vrij aan dezen dis,
        Daar liefd uws bruidegoms voltoid
        De vreugd volmaakt. Hoe heuglijk is het
        Die wel bereid dus word genoid?
        Zit aan, zit aan, zit aan, zit aan met bruilofts kle'eren,
        Op dat, op dat, op dat, op dat Hij u niet weere.
      
      
        Betuig, betuig zijn liefd, hoe hij in bitter lijden
        Den Wijn-pars een'lijk trad, hoe het sweet' als dropp'len bloed
        Ter aarden neder-viel, hoe bang hem viel te strijden,
        Eer den verraader Hem als meester-kuszend groet'.
        Hoe dat die snood en boze schaar
        Met stokken kwam, met lans en speer,
        Om te Lam  te vangen, of het waar
        Een wreden tijger, leeuw of beer,
        Maar het Lam, dat kwam, dat kwam, dat kwam heel zacht getreden,
        Ik ben het, ik ben het, ik ben het, ik ben het zoo luid zijn reden.
      
      
        Aanschou nu eens uw Heer, dus deerelijk mis-handeld,
        Geslaagen met een vuist, bespoogen in het gezicht,
        Zijn rug door roeden-straam als met een ploeg door-wandeld,
        Voor een Gods-lasteraar beloogen en bericht.
        Als Koning met een doornen-kroon
        Gekroond, en met een purpur kleed
        Uit spot om-hangen, en uit hoon
        Gevraagd, gelijk een vals Profeet,
        Wie is het, wie is het, wie is het, wie is het die heeft geslaagen?
        Dit al, dit al, dit al, dit al heeft Hij verdraagen.
      
      
        Oog eens zijn stappen naa, hoe het teed're lijf gebogen
        Gaat onder het houten kruis, te jammerlijk gedrukt,
        Hoe wreed zijn klederen hem worden uitgetogen,
        Hoe zijn hoogwaarde lijf werd op het hout gerukt.
        En yz'ren naagels gaan, o schrik!
        Door zijn hoog-waarde hand' en voet',
        Hoe hij in het laatste ogenblik
        Met gal en edik werd gevoed.
        Hoe nijd, en spijt, en spijt, en spijt haar gal uitbraakten.
        En Hem, en Hem, en Hem, en Hem als koning wraakten.
      
      
        Verbeeld u nu het kruis, waar aan Hij op-gehangen
        Zijn Geest op-offerd', in zijns Vaaders liefde-schoot,
        En tussen moordenaars moest moorders-loon ontvangen,
        Hoe tot een teken, dat hij waarelijk was dood,
        Zijn zijd' wierd met een lans door-boord,
        Daar uit stroomd waater ende bloed.
        Dus had de wreedheid, noit gehoord,
        Haar bloed-lust eerst ter deeg' geboet.
        Belij, belij, belij, belij voor alle volken
        Zijn dood, zijn dood, zijn dood, zijn dood wild haar vertolken
      
      
        Dus hebt gij dubbeld stof u innig te vermaaken
        In de vervloei'nde liefd', van die ter dis u nood,
        Want waar kan oit het vuur der liefde gloei'nder blaaken
        Als daar men zich begeeft in de alder wreedste dood?
        Vervroolijkt u in dezen liefd,
        En laatze eeuwig in uw hert
        On-on-uit-wiz'lijk zijn gegriefd,
        Zoo dat ze noit vergeten werd.
        Of noit, of noit, of noit, of noit we'er word verloren,
        het Beklijft, het beklijft, het beklijft, het beklijft het geen werd verkoren.
      
      
        Hou dus geheugenis van des Heren dier-baar sterven,
        Verkondig zoo zijn dood, tot dat Hij een-maal naakt;
        Op dat der zonden lust hoe langs hoe meer versterve,
        En alle eigen wil werd in de grond verzaakt;
        En dat, zoo Hij is voor-getre'en,
        Gij volligt nu op het zelve spoor,
        Kloek-moedig door den kruis-weg heen,
        Waar op standvastig Hij ging voor.
        Wie met, wie met, wie met, wie met Hem wil verblijden,
        Die moet, die moet, die moet, die moet eerst met Hem lijden.
      
    
  