
    
      
        DEn Mei zeer Lieffelijck en zoet
        Borias uit het Noorden doet
        Verhuizen: nu Auster in het Zuien,
        Aan Cerus toont Medogentheyt,
        Waar voor zij uit Mildadigheyt
        Haar schoot begraest met Klaver-weyen,
        Tot Lavenis der wollig Vee:
        Ja boven dat aan alle Mensen mee;
        Zoo ret den Gever ons uit lijen.
      
      
        Nepthuyn doorploeght zijn ziltig Nat,
        Triton blaast op zijn Horen rat,
        Daarom de Water-Nimphjens zingen,
        Vermits zij haar Center geheel
        Bevinden veilig: die ten deel
        Den Mens door felle Kou omringden:
        Maar nu zijn alle Beken klaar
        En schieten zoete Stromen voor en naar,
        Waar in zij huppelen en springen.
      
      
        Orpheus stelt zijn Snaar getuig,
        Waar door hij na zijn wille buigt
        Het Pluim gediert die tot hem komen,
        En kwelen ieder na hun aard,
        Daar onder haar zijn Zang niet spart
        Den Nachtegaal zoet zonder schromen,
        Den Leeuwerrick, Kanary, Vink;
        Den Koekoek de oude Toon noch zingt,
        En huppelen onder de Bomen.
      
      
        Natura onder al dit zoet
        Deelt ook zijn gaven metter spoed
        Aan het Pluym-gediert, en Vee te gader,
        Waar door den Ram zijn Ooy bespringt
        Den Stier zijn bitse Koe bedwingt
        Den Hengst komt ook zijn Merry nader:
        Den Duif en Doffer trecke-beckt,
        Het geen een killig Hert verwekt
        Schoon die bevroosen was te gader.
      
      
        Cupido kleinen Guit zeer loos
        Zwiert met zijn dartel Oog altoos
        Om het Jeugdig bloed in Min te steigen,
        Noodight de Jeugd buiten in het groen
        En aenwijst haar daar ieders doen
        Om beter naar zijn wil te buigen;
        De Vruchtbaarheid van Cerus Schoot
        Vertoond hij door een glas dat nog vergroot
        Daar toe de Sinne haar dan neigen.
      
      
        Leander in den groenen Hof
        Die geeft zijn Bruyt en Juffer Lof,
        En schenckt haar enen tuil van bloemen:
        Amon gaat met zijn Herderin,
        En drijft haar Vee te velden in
        Wiens deugd hij boven al gaat roemen,
        En Titer aan zijn Filida
        Haar nu gaat smeken om het woortje ja,
        En gaat haar zijn beminde noemen.
      
      
        Filis bij Corida hem voegt,
        Daarom Kloris verlaat den Ploeg
        En Spelt een deuntje voor haar beiden,
        Al aan een klare Water-beeck
        Bezet met bomen om des streek
        Daar dâ€™Echo schatert van ter sijden,
        Daar ook het pluimgedierte mee
        Zoet Tiereliert zeer gerust in Vree:
        het Is of de Musa daar vermeyden.
      
      
        Phebus die Cerus nu bestraelt
        Die met haar groene Mantel praelt
        En doet de bomen Jeugdig bloeien,
        Omgort haar Kleed van veel Coleur
        En bloemtjes veelvoudig van geur
        Die zij uit haren Schoot doet groeien:
        De Taruw, Boek-weit, moes en Kruid
        Zeer overvloedig uit haar schoot nu spruit
        Om Vee en mensen mee te voeyen.
      
      
        Prijst dan den Gever van dit Al,
        O Jonge Jeugd maakt blij geschal;
        Maar laat u vreugd in deughden rijzen:
        Zo zal den mei haar Vruchtbaarheid
        Tot Zegen u strekken altijd
        Dus gaat altijd u Schepper prijzen,
        Groeyt, Bloeyt in deughden al tesaem,
        En laat de mei ook in u Ziel opgaan,
        Zoo zal u God zijn Gunst bewijzen.
      
    
  