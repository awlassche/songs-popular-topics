
    
      
        O Vader! van de eeuwigheid,
        Die dag, en nacht haar palen,
        Door uwe Wijsheid hebt bereid:
        De dag is nu gaan dalen,
        De duisterheid dekt ons gezicht;
        De Zon voor ons verborgen,
        Geeft and’ren nu haar helder licht,
        En rijst weer op den morgen.
      
      
        Hoe snel en vluchtig is de tijd!
        Zij vloeyt gelijk de stromen.
        Wij worden onze dagen quyt,
        Die nooit te rugge komen.
        De dingen op de aerd’, ook wij,
        Zijn los, en ongestadig:
        Den avond komt ons nader bij;
        Blijft bij ons Heer, genadig.
      
      
        Gij hebt uwe goedheid dezen dag,
        Zo rijk’lyk gaan betonen,
        Gij hoed, en voed ons als gij plag,
        U gunse blijft bij ons wonen,
        Waar onze ogen neemt zijn keer,
        U over-grote zegen,
        Staat voor ons alleszins O Heer!
        In alle onze wegen.
      
      
        Maar als eens de gedachten gaan,
        Op al ons werk en handel,
        Wat al verzuimt is, of gedaan,
        In onzen gantsen wandel,
        Hoe onze reek’ningh met u staat,
        Wat vinden wij al schulden?
        Hoe kont gij Heer, in sulken staat
        Ons zo langmoedig dulden.
      
      
        Wij bidden uwe Majesteit,
        Komt doch met ons niet treden,
        In het Recht na u gerechtigheid:
        Maar toont barmhertigheden,
        Neemt weg, dekt onze misdaad,
        Vergeeft al onze zonden:
        Geneest de ziel van het ergste kwaad,
        Door Christi Geest, en Wonden.
      
      
        Houdt over ons getrouwe wacht,
        Wanneer des lichaams ogen,
        Den slaap bevangt in deze nacht,
        Op dat wij rusten mogen,
        Laat de engelen doch haar leger-perk,
        Rondom ons nederzetten,
        Verstoort den bozen, breekt zijn werk,
        Scheurt zijn verborgen netten.
      
      
        Voor moord, en brand, voor dieverij,
        En ramp, wilt ons behoeden,
        Dat de verderver ga voorbij,
        Wacht over ons te goede.
        Besprengt de deuren van ons hert,
        Met het bloed des Lams, vergoten:
        Laat ongelucken, krankheid, smert,
        Zijn buytens huis gesloten.
      
      
        Wanneer dan Heer ons lichaam rust,
        Dat doch de ziele waken,
        Dat die bereid, en toegerust
        Door Jezus bij u naken;
        Als dan de Geest aan des levens end
        Zich in u hand zal geven,
        Laat die in ruste van elend
        En vreugde, bij u leven.
      
    
  