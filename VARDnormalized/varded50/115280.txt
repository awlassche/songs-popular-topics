
    
      
        d’ Wijl wij tezamen zijn gezeten
        In des blijde Bruiloftsfeest,
        Past ons geen beswaerden geest:
        Droefheid moet nu zijn versmeten,
        Want de vreughd’ voegt bij de Wijn,
        In wel-doen en vrolijk zijn.
      
      
        Laat ons dan tot vreuchts vermeren
        tezamen met een zoet geluid,
        Onze Bruidegom en Bruid,
        Noch met wensen wat vereren;
        Dat een ieder haar dan wens
        Al het heil dat ooit een mens
      
      
        Van zijn Schepper heeft genooten,
        In zijn leven en zijn Echt:
        Wenst dat daar aan zij gehecht,
        Dat zij haar geslacht vergroten:
        Wenst doch dat de Bruid bevind
        Wat m’in de echt eerst overwint.
      
      
        Wenst haar, dat het Echte-bouwen,
        Neffens vreuchd’, ook vruchten geeft:
        Wenst haar dat zij ook beleeft,
        Dat haar Spruiten Echtelijk trouwen:
        Wenst dat haar ook mag gezien,
        Dats’ haars vruchten vrucht mag zien.
      
      
        Wenst den Bruyd’gom zo veel vruchten
        Als hij zelver wensen kan:
        Wenst hem ook dat hij daar van
        Mag genieten veel genuchten:
        Wenst dat hij krijgt binnen het Jaar
        Soon en Dochter, dat des een paar.
      
      
        Wenst ook dat de Speelgenooten,
        En die hier te vrijen zijn,
        Haast geraken uit haar pijn;
        Dats’ het grote Gild vergroten:
        Wenst elk in zijn staat geniet
        Al het geen dat hier wensch’lijck hiet.
      
      
        Wenst, en wilt’er ook na trachten,
        Dat de wijn en Bruylofts-vreught
        Ons in matigheid verheugt:
        Wenst dat ieder zich mag wachten
        Van wulpsheid, en overdaad;
        En zo mijdt het zondig kwaad.
      
      
        Dat des gewenst, en t’saem gezongen:
        ‘k Wens dat deze vrolijkheid,
        Ons tot groter vreugd geleid:
        ‘k Wens de vreugde die geen tongen
        Ooit na waerd’ volpresen heeft,
        Eeuwig van ons werd beleeft.
      
    
  