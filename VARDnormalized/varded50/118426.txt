
    
      
        O Zyon hout u vaste,
        O schone vercierde Bruid,
        Al lijdt gij dikwijls laste
        En laat u doch niet roeien uit.
      
      
        O Bruid rein van manieren
        Bewaard wel u Cijraet;
        Och laat doch niet schoffieren
        U Bruid, o Heer, haar nu bystaet.
      
      
        Wel op, Ridders en Kneghten,
        Elk zij nu doch een Man
        In u gemoed om veghten,
        Want u Ziele die hangt daar an.
      
      
        Wachters op Syons Toren,
        Geeft u Broeders nu moed,
        Laat de Bazuine horen,
        Waeght voor haar lijf ende goed.
      
      
        Wilt scherpelijcken waken,
        U lose die heet Gods woord,
        Geen kwaad zal u geraken,
        Gaat doch vrij volherdigh voort.
      
      
        Die hier vromelijk strijden,
        Malkander in noot bijstaan,
        Zullen na deze tijden,
        De eeuwige Kroon ontfaen.
      
      
        Dient uwen Vorst getrouwe,
        Christum gebenedijdt,
        Al u verdriet en rouwe,
        Zal verkeren in groot jolijt.
      
      
        Wilt dikwijls overdincken,
        Hoe wij zullen hier naar,
        In witte kleed'ren blinken,
        Blijven wij bij de waarheid klaar.
      
      
        Op dat wij niet en derven,
        Godes beloften schoon,
        Laat ons veel liever sterven,
        Dan verlaten zijn woord ydoon.
      
      
        Die dezen strijdt aenveerden,
        Moeten wij herboren zijn.
        En tot den eynd' volheerden,
        Zo werden zij verkoren fijn.
      
      
        Al is hier wel gezongen
        Van het strijden, tot vermaan;
        Looft God met nieuwe tongen,
        En wilt altijd na het goede staan.
      
      
        Ook zal een ieder weten,
        Dat ons wapens niet en zijn
        Vleeschelijck, maar geheten
        Krachtig, en geestelijk fijn.
      
      
        Die ons dit lied eerst stelde,
        Uit liefden dat hij het deed',
        Zijn hert, tot zijn Broeders helde,
        Hij wenst haar des Heren vreed'.
      
    
  