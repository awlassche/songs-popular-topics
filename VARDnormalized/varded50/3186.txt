
    
      
        HEt woelen en slaven, het dom'len en het geraas,
        het Gepof, het gesnorck' het gesnuyf, het geroem, het geblaas
        Dat ooit een eersuchts losse Bloed
        Voor ieder een zen ogen doet,
        Is voor een wijs Man, die dit ziet,
        Een lachery, en ander niet.
      
      
        Zijn stuipen, en nijgen en over-weyts gelaat,
        Zijn kalle-mal, en buytenheemsche praat,
        Zijn trotse dracht, en Adels kleed,
        Al schroeft hij noch, en noch zo breed,
        Is voor een wijs Man, die dit ziet,
        Een lachery, en anders niet.
      
      
        Al gaat hij daar henen, gelijk een groten Hans,
        Gelaerst, gespoord, gevederd, op zen Frans:
        Zijn wulpse praal, en dertel gaan,
        Zijn hoge moed, en losse waan
        Is voor een wijs Man, die zit ziet
        Een lachery, en anders niet.
      
      
        Zijn woorden die luiden van Koopmanschap en goed,
        Het schijnt dat hij veel grote dingen doet:
        Hij handelt altijd op de Ree,
        Hij handelt machtig op de Zee:
        Een wijs Man, die zijn handel ziet,
        Die lacht 'er om, en anders niet.
      
      
        Zo uit verre Rijken hier iets ten Lande strijkt,
        Hij loopt, hij draeft, hij zoekt, hij ziet, hij kijckt,
        Hij vraagt hoe veel, wat kost den hoop,
        Maar houdt hem altijd buiten koop:
        Een wijs Man, die dit alles ziet,
        Die lacht 'er om, en anders niet.
      
      
        Verwaende Laetdunckers, bedenkt eens hoe u tijd
        Met grote sond' gedurig henen glijdt:
        V doen ghedijt tot spot en smaad,
        Maar het is u ziel het meeste kwaad:
        Zo gij in tijds niet toe en ziet,
        het Mag wel gaan, maar ik denck 'et niet.
      
    
  