
    
      
        De Mei, den zoeten tijd,
        Baard vreugd en vrolijkheid
        Waar door een yders herd verblijd.
        De Bomen, Gras en Kruit
        En veelderhande Fruit
        Zeer lieffelijk uit der aarden spruit.
      
      
        De Mei brengt alles voort
        Dat oog en hert bekoort,
        Al wat tot des mensen voedsel hoord;
        Het veld met dauw besproeit,
        Daar gras en kruid af groeit
        Waar door dat melk en honing vloeid.
      
      
        Al dat men Flora noem
        Van menig schone Bloem
        Krijgt in de Mei zijn geur en roem,
        Het Pluim gedierten queeld,
        Het Wollig-Vee dat speld,
        Ieder met vreugd zijn vrugten teeld.
      
      
        Daar ziet men Zilvia
        Al met haar Schaapjes dra,
        Philander volgt haar agter na.
        Gins ziet men Coridon
        Aan Beek of koele Bron
        Al met zijn zoete Philemon.
      
      
        Leander ziet men mee
        Al met zijn Galathee,
        Hoe dat zij saam haar wollig Vee
        Gaan drijven uit de Stal,
        Door Wei en jeugdig dal
        Tot aan de frisse water-val.
      
      
        Zo menig schone dant
        Ziet men met haar galant
        Gaan wandelen door het bedoude land,
        Om in de Mei zaizoen
        Te plukken het jeugdig groen,
        Smorgens vroeg al voor den noen.
      
      
        Al wat 'er leeft op aard
        Hem in de Mei vergaard
        En ieder zoekt te zijn gepaard.
        De Vissen in de vloed
        Gevoelen mee die gloed
        Het geen haar Zaat vermeren doet.
      
      
        Zo dra den nagt verdwijnt,
        Apollos glans verschijnt,
        Ziet men het veld met dauw omheint.
        Het Nagtegaaltje tiert,
        Het Vinkje tireliert,
        Al het gevogelt vliegt en zwiert.
      
      
        Den Leeuwerik vliegt om hoog,
        Zo ver tot uit het oog,
        Looft daar zijn Schepper na vermoog.
        De wei en het vrugbaar Lof,
        Kruit, Bloemen, veel van stof,
        Die geven haren Schepper Lof.
      
      
        De Boer zijn Haantje kraeit,
        Het Somerlugje waait,
        het Is al vreugden waar men draait.
        Laat ons met zoetigheid
        In deze lenden tijd
        Loven den Opper-Majesteit.
      
    
  