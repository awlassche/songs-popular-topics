
    
      
        Nieuwejaer, Nieuwejaer,
        Wat val je mij ook zwaar!
        Door dat verbruyde geven,
        Daar Ellik eist, en niemand schenkt:
        Een mens zou schrikken als hij denkt,
        Om nog een Jaar te leven.
      
      
        Den As-beer, den As-beer,
        Gelykend puur een Heer.
        Zoo deftig staat zijn wezen:
        Hij maakt een droevig compliment,
        En geeft u dan een oortjes prent,
        Daar kunje het breder Lezen.
      
      
        En als dan, En als dan,
        Komt ook de Klapperman,
        Men zou van angst schier pissen:
        Hij spreekt u van zijn Waekzaemheit,
        Wanneer men 'snagts te slapen leyd,
        De reden kan men gissen.
      
      
        Maar ei zie, Maar ei zie,
        Daar hebje nommer drie.
        Die u weer aan zal klampen;
        Gij moet, het zij u leed of Lief,
        Iets geven aan den Olydief,
        En vulders van de lampen.
      
      
        'k Ben vervaard, 'k Ben vervaard.
        om dezen tijd, mijn baard,
        En kop te laten Scheren;
        Den Barrebier wenst u veel heil,
        En zegeningen; onderwijl
        Het kost u van uw Veren
      
      
        Hoog en dier, Hoog en dier,
        Zal u een Perrukier,
        In grappig duits, betuigen,
        Hoe hij u Rik en Zalig wenst;
        En ondertussen, heel ontmenst,
        Komt hij u het bloed afzuigen.
      
      
        Hoorje het wel! Hoorje het wel!
        Daar trekt men aan de bel:
        'k Begin al weer te vrezen!
        Het zijn de Mannen met de Schael,
        Daar in te geven, maakt niet kaal,
        het Is voor de arme-wezen.
      
      
        Op het lest, Op het lest,
        Komt nog een groter Nest,
        Van grage Nieuwejaers Zangers:
        De Tornwagter, en Tamboer,
        Provoost, de Drommel en zijn Moer,
        Ja zelf de Luizevangers.
      
      
        Op een tijd, Op een tijd,
        Meende ik om zekerheid,
        Wat in de kerk te wijken:
        Daar ik nauw in mijn bankjen zat,
        Of Hondeslager eyschte wat,
        ik dagt schier te bezwijken.
      
      
        het Koffyhuis! het Koffyhuis!
        Daar is het ook niet pluis,
        Daar weet men ook van fooyen;
        Men wenst U straks ook Nieuwejaer,
        Je moet al viel het u nog zoo zwaar,
        Iets op het Schenkbord gooyen.
      
      
        Houje een Meid, Houje een Meid,
        Of Knegt? o lieven tijd!
        Dan benje al verkouwen,
        Al riep uw beurs reeds ach! en wee;
        Je moet een Dukaton of twee,
        Hun in de klauwen douwen.
      
      
        Maar dit al, Maar dit al,
        Is nog maar niet met al,
        Bij al die Rekeningen!
        Het zweet breekt mij al door mijn Vagt,
        Van angst, mijn stem verliest haar kragt,
        De Droes mag langer Zingen.
      
    
  