
    
      
        DUs sprak de Heer tot mijnen Heer voor dezen:
        Zit nevens mij aan mijne rechter-hand
        Tot dat ik zal dijn vijand meester wezen
        En onder u ten voet bank heb geplant.
      
      
        Dus sprak de Heer: maar gij, mijn Heer, verheven
        Zo hoog in eer, uit Syon komt uw Rijk,
        Daar u de kroon en scepter is gegeven:
        Heerscht breed en wijd, dat alles voor u strijk:
      
      
        In heylgh sieraad zal u dijn volk omronden
        Ter tijd wanneer uw heir-kracht is vergaard,
        De dauw dijns jeughds zal vruchtbaar zijn gevonden
        Als die ons hier de Somer-uchtend baard.
      
      
        God zei, en zwoer’t met hoogh-gestaefden ede
        (En ’tgeen hij zei en heeft hij niet gewraeckt)
        Een Priester zijt gij in der eeuwighede
        Na de orde van Melchisedech gemaakt.
      
      
        De Here zal aan uwe rechter-hand zijn
        Ten dag zijns toorns, en Koningen verslaan:
        En als het vier zijns gramschaps zal aan brand zijn
        Sal’t bloedig staal door vele Vorsten gaan.
      
      
        Hij zal voor recht de heidenen ontbieden
        En maken het land vol lijken door het zwaard:
        Een grote zal zijn handen niet ontvlieden,
        Een heerschend hoofd, dat machtig is op aard.
      
      
        Uit beken zal hij drinken aan der weege
        Wanneer hij volgt zijn vijand op de vlucht,
        En vol van eer, zich wendende met zege,
        Zal hij zijn hoofd opsteken in de lucht.
      
    
  