
    
      
        Grote goedtgunstighe Goon en Godinnen,
        Voor u is alle ding bekent:
        Lieve Vrouw-Venus, ach! Moeder der Minnen,
        Aenhoort doch eens mijn droef ellendt:
        Mijn Lief, mijn hart, mijn tweede ziel en leven
        Wil mij nu begeven,
        Weg is al haar lust:
        En zal ik dan alleen op aarden zweven,
        Sterven daar beneven
        Droevig in onrust;
        Venus Godin, verhoord doch mijn ghebedt,
        En deze zware straf vooral eenmaal belet.
      
      
        Gij hebt verhoord, door de zoete gebeden,
        D’eerbare Held Pigmalion,
        Die konstigh hadde na ‘het leven gesneden
        Een Beeldt, veel blancker dan de Zon;
        Een aardig Beeld, een Vrouwen-beelt geprezen,
        Van schoon uytghelesen
        Wit Yvoir gewrocht,
        Iae zo gewrocht, dat hem voortaan na dezen
        Die schoon lieflijk wezen
        Gants tot liefde brocht,
        Deur dat ‘et was niet als een simpel Beeldt,
        Maar als een schone Vrou van ‘s Moeders lijf geteld.
      
      
        En lieve Venus, zo dra gij bemerckte
        Hoe Cupido, u lieve Soon,
        In zijn gemoed sulcken hittigheid werckte,
        Dat hij komt voor u Autaer schoon,
        Bidt, vleyt, en smeekt, dat hij zo schoon een Vrouwe
        Eeuwig mochte houwe
        Voor zijn Huis-genoot,
        Om zo in deugd en liefde zonder rouwe
        Haar te zijn getrouwe
        Tot de bleecke Dood:
        En schoon Godin, gij hebt dit Beeld verkeert
        In een zo schone Vrou, gelijk ons Nazo leert.
      
      
        Dus lieve Venus, verhoord ook mijn klagen,
        Ziet hoe ik lef in veel verdriet,
        Ei wilt ‘et niet lijden noch verdragen
        Dat mij mijn Lief geen troost en biedt:
        Maar wilt haar hart met Liefde zo bewegen,
        Dat ze is genegen
        Tot de zoete Min:
        Op dat wij t’saem verkrijgen uwen Zegen,
        Om voortaan te plegen
        ‘het Gheen u Wet houdt in:
        Zo zullen wij staegh leven zonder rouw,
        Gelijk Pigmalion, en zijn beminde Vrouw.
      
    
  