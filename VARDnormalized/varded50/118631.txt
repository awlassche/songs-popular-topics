
    
      
        Getrouwe Bruid, die voor mijn hert
        Geduurig aanklopt, roept, en bid;
        Om dat een vremd uw plaats bezit,
        En dit verlies U deerlijk smert:
        Ach! wie ben ik, dat Gij mij mind;
        Een aardworm, een verloore kind!
      
      
        Gij hebt uit liefde mij, als Loth,
        Bezocht, en Sodom uit doen gaan;
        Volvaardig alles uit te staan,
        Wat mij beschooren is van God.
        Ach! houd mij vast; dat ik nooit weer,
        Als Loths Vrouw, het oog na Sodom keer!
      
      
        Trek mij Gods Wapenrusting aan;
        Sterk mij, en wijk nooit van mijn zy':
        Op dat ik, als een Ridder, stry';
        Tot ik mijn vijand heb verdaan.
        Ach! Ega, denk, hoe ik verlang;
        Dat ik de Zeegekroon ontvang!
      
    
  