
    
      
        De Zuiderzon liet zijne stralen,
        Op Veld en Akkers nederdalen,
        Wanneer Pylander adem-togt,
        In het lommeren en de schaduw zogt.
      
      
        In het naaste Woud, om het Zonne-ligt te ontvlugten,
        En uit de Borst van zijne Min te zugten,
        Daar hij zijn Rozemond,
        In het groen al slapend vond,
      
      
        Als opgetogen door verwonderingen,
        Begon de Harder dus te zingen:
        Waar vond men schoonder Tafereel.
        Gemaald, door des Kunstenaars Penkel,
      
      
        Als mij hier werd vertoond in het leven;
        'k Zie Rozemond hier rusten bij een Bron
        In het lommer van de groene Dreven
        Voor het steken van de Middag Zon:
      
      
        Terwijl haar blonde ontsnoerde Haren
        Doorvlogten zijn met Bloemen en Blaren:
        Gij Pluym-gedierd, ontwekt haar niet,
        Laat die bekoorelyke rusten,
      
      
        Mijn Oog moet zig nog wat verlusten
        In het schoon dat mij het hier bied
        O lief geval! dat voor mijn Ogen
        Komt zo veel schoonheid t'zaam vertogen.
      
    
  