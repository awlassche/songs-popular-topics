
    
      
        Hoe leg ik hier in des ellende,
        Van mijn vijf zinnen gants berooft,
        Komt ziet aan mij gij aardse bende,
        Die van de Wereld word verdooft,
        Gij die altijd met ijdel zaken,
        Zoekt uwen geest zo te vermaken.
      
      
        De Zee Syreene met haar zoet zinge
        Verdooft den stuurman zo den Geest,
        Dat hij zijn zeil niet kan bedwinge
        maar moet vergaan door storm tempeest,
        zo doen zij ook door ijdelheden,
        Verliezen haar verstand en reden.
      
      
        Wat heb ik schone tijd versleten
        Jn het versieren van mijn Lighaem,
        Dat wordt van de wormen gegeten,
        Want haar de spijs is aangenaam:
        Maar niemand heeft met mijn te spotten,
        Want ider moet in de aarde rotten.
      
      
        Mijn schone haar dat plag te krollen
        Vercierde zeer mijn jeugdig hoofd
        dat zal men zien op het kerkhof rollen
        Als de aarde daar is afgeslooft,
        Mijn schone kleur is gants verloren
        Sterven moet ik ik was geboren.
      
      
        Mijn Lidmaten het is te bewenen,
        Daar ik mee dansten pertinent
        dat worde nu verrotte benen,
        Door den tijd in de aarde geschend
        het Vlees dat 'er veel plag aan te lokken,
        Leyd in de duistere aard getrokken.
      
      
        Mijn klare stem als klinkende snaren,
        Js al vergaan als rook of mist,
        Wilt gij nu zien waerse is gevaren,
        Komt in mijn Graf opent de Kist,
        Daar zult gij zien dat vele wormen
        Mijn Lighaem grouwelijk bestormen.
      
      
        Mijne Ogen die door zoete lonken,
        Verwonnen menig Minnaers hart,
        Zijn voor de wormen nu Spelonken,
        En overdekt met aarde zwart,
        Mijn Wangen die plagten te blozen,
        Zijn nu vergaan gelijk de Rozen.
      
      
        Mijn rode Lippen en witte Tanden
        het Versiersel van mijn lieve Mond,
        Mijn welgemaekte schone Handen,
        En fraai besneden Borsjens rond,
        Zijn al van de aarden in gezwolgen,
        Een ieder denkt dat hij moet volgen.
      
      
        Alle mijn Huizen en schone Paleizen,
        Besluit ik nu in enen hoek,
        Mijne schone Kleeren wilt overpeysen,
        Zijn nu maar enen Linnen Doek,
        Mijn reuk en verve gecollandert,
        Js in een vuyle stank verandert.
      
      
        Og hoe veel zijn der in de Wereld,
        Die Godes Woord en agten niet,
        Zij gaan begoud ende bepereld,
        Jn alle Hovaerdyen ziet,
        Zij en denken niet om te sterven,
        En van Godes Rijk te verwerven.
      
      
        Daarom al die de wereld minnen,
        En zo u schone tijd vergist,
        Hoe Rijk hoe Edel of wijs van zinnen,
        Gij moet al tezamen in de kist,
        Daarom zal ik willig mij begeven,
        Om mee ook eeuwiglijk te leven.
      
      
        Gij denkt nu dat hier na zal komen,
        God en Heer met een grote kragt,
        te Oordelen de kwade en de Vromen,
        Niemand en zal der zijn veragt,
        Dan zal der Sententie worden gegeven,
        Voor al die hier in zonden leven.
      
      
        De Bazuinen zullen dan worden geblazen
        staat op gij doden klein en groot,
        Voor al de Wijzen ende Dwazen,
        En denkt wat een pijn ende nood,
        dat wij hier namaals zullen lijden
        Daarom wilt al de zonden mijden.
      
      
        Jn het heilige Coor daar men met zangen
        looft ende prijst zijn grote naam
        Alwaar hij zal zijn Bruid ontvangen
        Met het Bruylofts kleed rijk aangedaan,
        daar de maegde in witte Sijden,
        U loven Heer al met verblijden.
      
      
        Heb ik nu kwaad of goed bedreven,
        Daar voor zal ik nu loon ontfaen,
        En rekening geven voor al mijn leven,
        Mijn Ziel moet voor den Regter staan,
        Zal het Werelds goed mijn dan doen voordeel,
        Als ik moet horen zijn streng Oordeel.
      
      
        Oorlof gij Prinsen en Princessen,
        Oorlof wilt dit in dank ontfaen
        Oorlof alle gij Deneressen
        Oorlof denkt dog om dit vermaan
        Oorlof gij Mensen algelijken,
        Spiegeld u te zam Arm en Rijken.
      
    
  