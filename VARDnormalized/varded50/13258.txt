
    
      
        Schaamt u wereld, schaamt u mensen
        Die na staat, en eer zo wensen,
        Daar den allerhoogsten Heer
        Daalt voor zijn Discipels neer.
      
      
        Ziet hij wilt ook Judam wassen,
        Met de dood hij niet verrassen
        Wilt den zondaar; maar begeert
        Dat hij leeft, en wederkeert.
      
      
        Ziet den goedertieren Vader
        Noch verdragen den verrader,
        En gij wreekt terstond u leed
        Tot het kwaad altijd gereed.
      
      
        Doen hij het Paaslam had gegeten,
        En hem zijn verraad verweten,
        Ziet noch het zachtmoedig Lam
        Niet op zijnen vijand gram.
      
      
        Naar ootmoedige gebeden
        Van de Tafel afgetreden
        Zich met enen doek omgordt,
        En ook zijnen dienaar wordt.
      
      
        Giet het water in een bekken
        Om hem wederom te trekken,
        En verzachten weer zijn hert
        In de zonde noch verhert.
      
      
        Laat die goedheid u vermanen
        Voor den Heer giet weer u tranen,
        En voor hem die spart alleen
        Met Maria Magdaleen.
      
      
        Sict den hoogsten Heer, voor wïen
        Dalen neder alle knïen,
        Die den Hemel overstraelt,
        Op der aarden neergedaald.
      
      
        Om den Zondaar te verzoeten,
        Ziet hem liggen voor zijn voeten,
        Neergedaald uit zijnen troon
        Om de mensen God den Soon.
      
      
        Wast hem met zijn eigen handen,
        Kan die liefde noch niet branden?
        Den Verrader in zijn kwaad
        Blijft, eilaas, noch obstinaat.
      
      
        Mensch' en wilt zo niet verstijven,
        En altijd hertneckigh blijven.
        Met u tranen wast u ziel,
        Die in het slijk der zonden viel.
      
      
        Van dit leven zal afdrogen
        Weer de tranen van u ogen,
        Die de tranen niet versmaad,
        En daarom noch leven laat.
      
    
  