
    
      
        Wat onvertel'bre vreugd, en wat verwonderingen,
        Wat lieffelijck onthaal, wat heughelijcker Feest,
        Mag komen onbewaand met een getuimel dringen
        En ploffen plotselijk op mijn verdeelde geest?
      
      
        O vriendelijcke vreugd van uitgenomen krachten!
        Hoe sweefdy van mijn Ziel tot in mijn harssen-pan,
        Die gij alzo beroerd, dat ik met mijn gedachten
        V niet begrijpen, noch veel min uitdrukken kan.
      
      
        Ach! d'oorsaek van mijn vreugd zijn u vergode zinnen
        En u gebleyckt vernuft, en hel verzond gemoet,
        VVaer met gij zijt gewend in wijsheid te verwinnen
        De oordeel-rijckste en de zuiverste van bloed.
      
      
        De klaarheid van u geest, en u verstandelheden,
        Die blinken in u werk gelijk een sonne-schijn,
        O volheid van mijn vreugd! O zonne van de reden!
        VVaer voor het klaerste licht schijnt duisternis te zijn.
      
      
        Hoe dikwijls sou mijn tong u grote kennis loven,
        Indien ik waar verzien, goddinne na mijn wens,
        Maar u waerdijen gaan de aardse lof te boven,
        Hoe veel te meer dan van mijn onvermogen mens.
      
      
        En deze schone Ziel, rust in zo lieve leden,
        Van omme-trek zo net, zo poeslich en zo zacht
        Van goddelijk gezicht, en zo vol proper-heden,
        Als immermeer de kunst sou tonen in haar kracht.
      
      
        Te kunstig heeft u hand mijn slechte stijl geprezen,
        Dies ik met Hector spreeck (hoe-wel uit zoeten dwang)
        Van geloofden gelooft is het loffelijk te wezen,
        Maar, ik heb anders niet als ik van u ontvang.
      
    
  