
    
      
        IN het eerst begin was het eerste Woord,
        En God was het Woord, en het Woord bij Gode.
        Staat op mijn ziel met ware min,
        Met ware min,
        Als men u tot dit feest komt node.
      
      
        Als gij hem ziet in des Maeghdens schoot,
        Gelijk een kind van weinig neren:
        Zo denkt hoe oud hij is, hoe groot,
        Hoe oud, hoe groot,
        Die altijd was, eeuwig zal duren.
      
      
        Suyght hij de borst van Moeder-maagd,
        Hij placht nochtans alleen te laven,
        Den dorst van Vrou, van Man, van Maagd,
        Van Man, van Maagd,
        Ook van den alderjoncksten Raeven.
      
      
        Ziet gh'hem met slecht habijt belapt,
        Hij is het nochtans, die al ons mensen,
        Beschoeyt, bedekt, bekleed, bekapt,
        Bekleed, bekapt,
        Ia schoonder dan wij kunnen wensen
      
      
        O kleinste Kind! o grootste God!
        Was het niet genoeg het Woord vlees geworden:
        Waarom noch in zo vuilen kot,
        Zo vuilen kot,
        Daar het altemaal was zonder orde.
      
      
        O Mens, 'twas daarom, om dat gij
        Dus ziende mijn zeer nauwe paden,
        Zoudt volgen naar in druk en lij,
        In druk en lij,
        En met mijn kruis u mee beladen.
      
    
  