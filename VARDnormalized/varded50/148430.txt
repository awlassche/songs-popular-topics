
    
      
        Gedenkt o Mensen! te aller tijd,
        Dat gij zult moeten sterven;
        Wat dat gij waart: en wat gij zijt:
        En wat gij zult be-erven.
        Leert hier door t'wijl d'Heer tijd verlient,
        Dat gij hem na zijn wille dient:
        Want na des tijd wij lezen.
        Zal der geen tijd meer wezen.
      
      
        De hutte onzes ziels bestaat,
        Uit slijm en stof der eerden:
        Welk als een bloem op het veld vergat,
        Waar uit men billijk leerden:
        Al wat vergancklijck is, te vlien,
        En in dit leven toe te zien:
        Want na des tijd wij lezen
        Zal der geen tijd meer wezen.
      
      
        Die nu den dag der zaligheid,
        Den tijd van Gods genaden,
        Verwaerloost, en zich niet bereid,
        Te gaan op's levens paden:
        Diens bijl is aan den boom gesteld,
        En wordt men schanden neergevelt,
        En na des tijd wij lezen,
        Zal der geen tijd meer wezen.
      
      
        Al wat de wereld heeft en geeft,
        Moet eindelijk vervlieten
        En na men hier nu heeft geleefd,
        Zal men namaals genieten,
        Wanneer wij voor Gods oordeel staan,
        O! mensen wilt hier acht op slaan:
        Want na des tijd wij lezen,
        Zal der geen tijd meer wezen.
      
      
        En of men nu zich zelfs al streelt,
        En veel uytvluchts kan vinden,
        En zo zijn eigen heil ontstelt,
        God laat hem niet verblinden,
        Maar zal zonder persoons aenmerck,
        Iegelijk lonen na zijn werk;
        Dan zal der, zo wij lezen,
        Geen tijd der boete wezen.
      
      
        Dus zoekt de Heer terwijl day hij
        Hem noch wil vinden laten,
        Roept hem aan, t'wijl hij is na bij,
        het Uitstellen mag niet baten.
        De godloze laat af van het kwaad,
        De zondaar hem bekeren laat;
        Want na des tijd wij lezen,
        Zal der geen tijd meer wezen.
      
      
        Is het dat gij nu Gods stemme hoort,
        Wilt u hert niet verherden,
        Dringt neerstig door de enge poort,
        Zo meugt gij zalig werden,
        In tijds u tot den Heer bekeert,
        En t'wijl gij leeft, het wel sterven leert:
        Want na des tijd wij lezen,
        Zal der geen tijd meer wezen.
      
      
        En zalig zijn de doden al,
        Die in den Here sterven.
        Wie in den Here sterven zal,
        En't eeuwig leven erven:
        Die moet eerst Christum volgen naar,
        En nemen nu den tijd wel waar,
        Want na des tijd wij lezen,
        Zal der geen tijd meer wezen.
      
    
  