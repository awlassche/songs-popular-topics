
    
      
        EEn zoete dwang verheerd de zinnen,
        En dwingt den minnaar tot 'et minnen:
        Elk zet zich willig in gevaar
        Al het bitter schijnt hen zoet te smaken.
        Geen vreugde kan zijn geest vermaken:
        Want zie, Hij leeft niet zonder haar.
      
      
        Al lijt den minnaar duizend plagen,
        Hij schept, in het lyen, zijn behagen,
        Hij voelt noch rampen, noch verdriet.
        Zijn liefstens lonckjens doen hem leven.
        Hij zal vaak, voor 'er wenken, beven,
        En doen al wat zij hem gebied.
      
      
        Hij past op gnorren noch op grimmen:
        Want wen dat vuur begint te glimmen,
        Zoo zijn de zorgen zorgeloos.
        Geen kommer kan zijn wil verzetten.
        Geen lyen zijn vermaak beletten:
        Want ieder dooren draagt een roos.
      
      
        Maar lijkwel al dat trekkebekken
        Kan voor geen volle vreugd verstrekken;
        Vermits hij het liefste altijd niet heeft.
        Hij voelt, in weelden, duizend pijnen.
        Zijn vruchtbre stam zal zo lang kwijnen
        Tot dat zij hem de Trou-kus geeft.
      
      
        Den Dadelboom zal van gelijken
        Heur telgen met geen vrucht verrijken
        Zoo lang z' 'er ega missen moet.
        Z' is schraal, en dor, en bijster olik.
        Maar kust z' 'er lief, zo wortse vrolik,
        En buigt, aan d'aard, door d'overvloed.
      
    
  