
    
      
        DE vast-gegronde Hemel-stad
        Komt voor aan ieder mens
        Zo schoon, en zo begeerlijk, dat
        Elks aangeboren wens
        Is dat hij Salems-Borger waar',
        En was mee gaarne daar:
        Want ieder een heeft zin
        In het zalig zijn; ja beeld zich dat wis in.
      
      
        Maar het is een over-nauwe baan,
        En enge poort, waar door
        Men opwaards moet ten hemel gaan:
        Men vind en houd dat spoor
        Zeer weinig; het is vol zwaare moeit',
        Van doornen overgroeit,
        Vol aanstoot, vol van strijd;
        Zo dat een Hemel-reizer zeer veel lijd.
      
      
        Bedrieg u niet, o yd'le schaar,
        Die het brede pad inslaat,
        Als of uw weg de beste waar';
        T'wijl gij ter hellen gaat.
        O maak geen quaade rekening:
        Dit des voor een wereldling
        Geen open-staande poort:
        Die raakt op zulk een nauwe weg niet voort.
      
      
        Meent gij dat u, o gierigaard,
        Die deur is opgestelt?
        O neen: gij zijt te zeer bezwaard
        Met aardse zorg en geld:
        Dat bultig pak drukt u ter neer.
        Een hemel drong veel eer
        Door het nauwe naalden-oog.
        Met zulk een last kan niemand na om hoog.
      
      
        Meent gij, o dief, door list of kracht
        Te raaken in die Stad?
        O neen: men houd te goede wacht.
        Nooit steelt gij hemel-schat.
        Gij sluipt of breekt nooit door die poort:
        Ver is hier roof en moord:
        Gij komt hier dan nooit in:
        Dus stelt den Hemel mee vrij uit uw zin.
      
      
        Meent gij, o dronkaard, dat gij deel
        Kond hebben in die Stad?
        Uw herssens zuiz'len al te veel,
        Dan dat gij het enge pad
        Zoud rooien: ja gij zwikt en zwaait,
        Uw gang is gants verdraait;
        Gij loopt de poort heel mis,
        Daar het zwelgers rot ook uitgesloten is.
      
      
        Hovaardige, vol ijdelheid,
        Die prachtig pronkt en praalt,
        Meent gij, dat het pad u open leit?
        Gij zijt wel wijd verdwaald.
        Uw krullen, strikken en getooi
        Dat is geen Hemel-mooi,
        het Geen op die weg ons past:
        het Verwert en hecht maar in de doornen vast.
      
      
        Hoegmoedige, vol trotze waan,
        Die u zoo groots verheft,
        Denk niet dat gij de Hemel-Baan
        In die gesteldheid treft.
        Gij zwelt te dik op van die wind,
        Dan dat gij doorgang vind:
        het Hoofd is te hoog en stijf,
        En buigt niet. Dat dan zulk een buiten blijv'.
      
      
        Gij vloeker, en gij lasteraar
        Van medemens of God,
        En gij, heillooze leugenaar,
        En die het goed bespot;
        Men kent u aan uw Sibboleth.
        Uw deel is mee gezet
        Bij d'and'ren altemaal,
        Daar buiten: want gij spreekt geen Kanaans taal.
      
      
        Wellustig mens en gulzigaard,
        Beloov uw zelf niet meer:
        Uw hert is ook te zeer bezwaard
        Met vadsig vet en smeer.
        O zulk een overlaaden maag
        Maakt loom, en lui, en traag.
        Die mesting van het vleis
        Doet onbekwaam zijn tot de Hemel-reis.
      
      
        Hoereerder, die u met een hoer
        Vereend hebt en verzelt,
        Denk niet dat ymand beter voer
        Die het zo heeft aangestelt.
        O dat gezelschap is niet goed.
        Wie daar zich bij geeft moet
        Met d'honden buiten staan,
        En zal in het rein Jerusalem nooit gaan.
      
      
        Verwaand deugd-veinzend huichelaar,
        Met uw verniste grijns,
        Meent gij dat uiterlijk gebaar,
        Of wat gemaakte zijns,
        Daar werd voor gangb're munt geacht,
        Een wolf in schaapen vacht
        Kent God in het hert te wel,
        En stelt hun deel in het onderst van de hel.
      
      
        Gij alle zonder onderscheid
        Die leugen lieft of doet,
        Gij slaaf van ongerechtigheid,
        Die lichaam en gemoed
        Onrein hebt, gij en kond niet door,
        Maar blijft al het zamen voor
        Des hemels weg en poort
        En draaft ten afgrond heen, daar gij behoort.
      
      
        Vraagt gij wat Reizer hier dan past?
        Wat wand'laar God behaagt?
        het Is hij die aflegt allen last
        En Jesu kruis na draagt:
        het Is hij die strijd om in te gaan,
        En mid de brede baan:
        Die het woord volgt, als zijn licht,
        En altoos voort zijn gang na boven richt.
      
      
        Geev, Heer! dat ik doch mee behoor'
        Tot het kleine hopje dat
        Te recht bewandelt het Hemel-spoor:
        Bestier mij zelf, en vat
        Mij bij de hand, en zo ik dwaal,
        Deinz', struikel, hijg of draal,
        Of neÃªrgevallen leg,
        Breng mij te recht, proef, ken, genes mijn weg.
      
      
        Schoon dan verleiding of geweld
        Veel' afschrikt of bekoort;
        Ik ga dan, als een Hemel-held,
        Door d'enge weg en poort.
        Zijt Gij mijn Zon en Beukelaar
        In het donker en gevaar,
        'k Zal door uw scherm en schijn
        Tot troost en heil verlicht en veilig zijn.
      
    
  