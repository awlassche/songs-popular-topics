
    
      
        Van alle Deugd, te loven,
        Gaat geen in lof te boven
        De deugd van Dankbaarheid,
        Die Weldaads lof verbreid;
        Waar door (hoe groter gaven,
        En dat aan arme slaven,)
        Elk, voor het genoten goed,
        Met dank vergelding doet
      
      
        Hoe weinig vind dit plaatse!
        Als bleek in die Melaatse,
        Die vol afschouwlijk zeer,
        Onrein, van ver den Heer
        Aanriepen: heb ontfarmen,
        Ach Jezus, (troost der armen,)
        Met ons, geef hulp en baat
        Voor het ongeneeslik kwaad.
      
      
        Den Heiland zag haar smerte,
        En haar gelovig herte:
        Gaat, zegt Hij, alle tien,
        Laat u de Priesters zien,
        Of zij u zuiver schouwen.
        Toen bleek haar groot vertrouwen:
        Zij gingen; en terstond
        Wierd elk in het gaan gezond.
      
      
        Elk was dit heil verschenen:
        Doch gaat ondankbaar henen.
        De tiende keerde we’er,
        En viel voor Jezus neer:
        Hij dankte God den Vader,
        Ook dezen zijn Weldader,
        En maakt voor all’ de schaar
        Gods macht dus openbaar.
      
      
        Word dan Gods gaaf versweegen
        Van die ondankb’re negen?
        Des vreemd’ling overluid
        (Sprak Jezus) roept die uit:
        Staat op, uw groot vertrouwen
        Op God, heeft u behouwen:
        Ga, dien met lijf en geest
        Hem, die u dus geneest.
      
      
        Wat was aan ieder Jode
        Al goeds geschied van Gode!
        Die haar, na ziel melaats,
        Onrein, vervuld, vol kwaads,
        Doorwond in all’ hun leden,
        Van boven tot beneden,
        Heeft ernstig door zijn Zoon
        Genezing aangeboo’n.
      
      
        Doch weinig haar ellenden
        Recht voelden, en erkenden;
        Of zochten voor hun kwaad
        Bij Jezus hulp en raad.
        Hij wou ze gaarn medeelen,
        En all’ haar qualen helen.
        Wat was ‘het? Zijn dank en loon
        Was ondank, smaad en hoon.
      
      
        O Christen, toon meer ere
        Als zij aan God den Here:
        Gij laagt in zielen nood,
        Ellendig, krank ter dood,
        Melaats, onrein, vol wonden,
        Ia dood in uwe zonden.
        Uw kwaal genas uw Heer,
        En gaf u het leven we’er.
      
      
        Tracht dan, voor die weldaden,
        het Verplichte hart het ontladen
        Van schuldig eer-bewijs,
        Uw God tot dank en prijs.
        Men kan het wel nooit vergelden:
        Doch Hem zijn lof te melden,
        Acht Hij, die het alles heeft
        Veel, schoon gij het zijne geeft.
      
      
        Ach! Heer, die mij, inwendig
        Melaats, ter dood ellendig,
        Door het heilzaam Woord en Geest
        Genas, en noch geneest,
        Uw gunst kwam op mij neder:
        O! laat mijn ziel ook weder
        Opstijgen na U toe,
        Van Danken nimmer moe.
      
    
  