
    
      
        PHilis! ach! ik weet geen raat!
        Met mijn verliefde zinnen,
        Wat zal ik in dezen staat
        Dat mijn brand weer over gaat
        Beginnen? beginnen? beginnen?
      
      
        Want uwe wreedheid dwingt mij schier
        Mijn vreugd voor geld te kopen,
        Daar ik anders mijn playsier
        Door ons beider minnevier
        Kon hopen, kon hopen, kon hopen.
      
      
        Waarde Philis? gun dan mijn
        Dat ik mijn brand mag koelen!
        Anders moet ik al mijn pijn
        Met een helder glaasjen wijn
        Af spoelen, af spoelen, af spoelen.
      
      
        Mocht ik door u lieve mond
        Mijn wreede pijn wat sussen,
        Dat is Balsem voor mijn wond:
        Want mijn Zieltje werd gezond,
        Door het kussen, door het kussen, door het kussen.
      
      
        Gun mij dan het zoet gevoel
        Van uwe bevalligheden,
        Daar ik met mijn ziel na doel,
        Zo verlaat ik al het gewoel
        Met reden, met reden, met reden.
      
      
        Laat dan dien verliefden bloed
        O Philis! niet meer treuren:
        Want gij kunt de minne-gloet
        Die hij in zijn boezem voet
        Wel speuren, wel speuren, wel speuren.
      
    
  