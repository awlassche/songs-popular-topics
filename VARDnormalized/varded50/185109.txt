
    
      
        DIe gaat wandelen, en moet reizen,
        Wilt eens peizen,
        En met rijp gemoed verstaan:
        Hoe dat JESUS met zijn Moeder,
        En zijn Hoeder,
        Na Jerus’lem is gegaan.
      
      
        Zij sogten JESUS, na veel vragen,
        Zij hem sagen,
        In den Tempel, ha! wat vreugd,
        Hij zat onder de Doctooren,
        Haar te horen,
        En te vragen wijze deugd.
      
      
        Og! zijn Moeder kond’ nauw spreken,
        Zeid (met smeken:)
        Ag! wij sogten u met pijn!
        Maar, hij zeid (met liefd’, en vrezen)
        Ik most wezen,
        Daar mijn Vaders zaken zijn.
      
      
        Onzen JESUS: (God aanzienlijk)
        Ging zo vriend’lijk,
        Met haar af na Nazareth,
        Daar hij beyd’ zijn Ouders dienden,
        (Als Gods vrienden)
        Om vervullen des Hemels wet.
      
      
        Goeden JESU, wilt mij geven,
        In dit leven,
        Dat ik u gestadig zoek,
        op dat ik mag zijn gerekend
        En getekend,
        Als u Kind, in uwen Boek.
      
    
  