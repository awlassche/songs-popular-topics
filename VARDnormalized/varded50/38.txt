
    
      
        BEdroefd' en treurend Hart
        uwe zuchten verlichten nooit uw stage smart,
        Uw zwaar verdriet,
        verminderd niet,
        of gij schoon duizend Tranen liet,
        Het quijne
        uw pijne
        verzwaard,
        en baard'
        een treurende aard,
        Want die staag leit
        zijn smert, en beschreyt,
        Komt nimmermeer tot vrolijkheid.
      
      
        Dies treurd ter gener uur,
        al viel u het af zijn noch zo zuur,
        Denkt dat gij lijt
        een korten tijd,
        om eer en meer te zijn verblijd,
        Of het scheiden
        ons beiden
        wat pint
        het verdwijnt,
        als wederschijnt
        Dien dag als wij,
        weer paren blij,
        En ik u lief, gelijk gij mij.
      
      
        Dan zal het lang gezucht
        ons wezen een oorsaeck van te meer genught,
        Als gij met vreugd
        al de ongeneughd'
        zult overdenken van u Jeugd,
        Al 'twenen,
        voor henen
        geschiet,
        is niet:
        Ja al het verdriet
        Dat zal dan zijn
        zo zoet naar pijn
        Gelijk na Regen Zonneschijn.
      
      
        Dat staag een bloempjen stond
        te pronken in enen stand, op ene grond,
        De schone blaan
        die sierlijk staan,
        sou eindelijk versmaan,
        het Staag blozen
        der Rozen
        
          vermeert
        
        als het keert,
        en weer werd begeert,
        Zo werd de trouw
        vermeert door rouw,
        Meer als des in stage weelde souw.
      
      
        De Zomer zelfs hoe zoet
        verveelde: indien des Winters tegenspoed
        Door stuurheid niet,
        ons smaken liet
        wat vreugd de zoete Zomer biet.
        het Zuur smaken
        doet haken
        naar het zoet,
        en doet
        ons hert en gemoet
        Begeren te meer
        naar het geen dat wel eer
        Veel meer vernoeghde ons begeer.
      
      
        Gedenkt eens met wat vreugd
        ons herte, naar droef verdriet en ongeneught,
        Naar hoop en pijn
        vereend zal zijn;
        want lust naar leed geeft soeter schijn.
        Dis het lijden
        
          verblijden
        
        vermeert,
        
          wanneer
        
        het eens ommekeert,
        Vreugd naar verdriet
        ons vreugde bied,
        Maar stage vreugd verheugd gants niet.
      
    
  