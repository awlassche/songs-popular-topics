
    
      
        BEdroefde Cloridon,
        Hoe komt dat gij altoos verlaten blijft,
        En dat u schone Zon
        Philanders Vee met glans en gloor gerijft,
        Is laas! dat gij geschapen zijt
        Tot ramp u smert verduldig lijdt.
      
      
        Heb ik laas Melibe
        Om beterschap mijn leven niet gewaagd,
        Voor u zo ver in Zee,
        Waar aan gij mijn gerouwigheyt wel saeght,
        En noch veel and're dingen meer
        Die ik gedaan heb tot u eer.
      
      
        Veel vreemdigheden waart
        Van selsaem stof dat raar en wonder schijnt,
        Heb ik voor u vergaard
        Doch zonder dank gelijk ik nu bevind,
        Vermits ik mij verlaten zie
        Zonder te weten eens om wie.
      
      
        Nu onlangs zeiden mij
        Lisander eens van u verdoemt bedrog,
        Dats hoe Philander dij,
        Vervolgden staegh, dat ik niet loofde noch,
        Want hoe sou Melibe bestaan
        Dacht ik dat zij mij af sou gaan.
      
      
        Ik wanden dat gij me
        Standvastig waart in liefde die getrouw
        Behoort te hebben stee,
        Gelijk zij had zes Jaar in mijn me Vrouw,
        Ach! wat had onze dartele Min
        Een vriendelijk en zoet begin.
      
      
        Wanneer ik noch gedenk
        Aan al mijn soetigheytjes en geneught,
        Aan het lodderlijk gewenk,
        Aan het drukken van u Lipjes vol van vreugd,
        Mijn hert van blyschap woelt en springht
        Mijn Tong van Melibea zingt.
      
      
        Ach Melibea Lief!
        Hoe mocht het u eylacy van u hert,
        Daar ik door men'gen Brief
        U heb ontdekt de oorsaeck van mijn smert,
        Dat gij u Cloridon verliet
        En fluks Philander jonst aenbiedt.
      
      
        Vergeefs bevind ik nu
        Is het trouwigheid te plegen op der w'elt,
        Gelijk ik zie aan u,
        Die snackt en haeckt allenig maar na geld,
        Want had ik buit of geld gebracht
        Ik waar dien ik te wezen placht.
      
      
        Nu treft mij het ongeval
        Mits geen geluk mij voor gekomen is,
        het Welk ik besterven zal
        Na dien dat ik daarom mijn Engel mis,
        Komt dood komt aangename dood
        Verlost u Cloridon uit noot.
      
      
        Op dat ik straffe Vrouw
        Mijn droeve zieltjen eens verheugt mag zien,
        En wreken de ontrouw
        Die ik niet dacht dat immer kan gezien,
        Van sulcken schijn-deugd-rijken Maagd
        Als Melibea onvertsaeght.
      
      
        Doch Melibea stout
        Gij werd verdaeght van mij voor het hoge Recht,
        Heb ik u niet vertrouwt
        Gelijk gij weet? ach Melibea zegt,
        En u mijn Biecht vaak opgeseyt
        De boet voldaan mijn opgeleid.
      
      
        Ik heb mijn schuld en plicht
        Met u volvoert, gelijk gij waardig waart,
        Maar gij, gij zijt zo licht
        Dat nieuwers in u herte schijnt bezwaard,
        Gij spelden loof ik kruis of munt
        Gelijk gij zelfs best weten kunt.
      
      
        Maar nu zal ik geen rust
        Ooit hebben voor dat Melibea hier,
        Zal wonen na mijn lust
        Diep onder de aard in het duister Vagevyer,
        Mijn Geest gestadig zweven moet
        Tot dat zij eens mijn luste boet.
      
    
  