
    
      
        WIl iemand hem vermeien,
        En eens zijn Lief uit leien,
        Die hoeft niet lang te beyen,
        Hij kan wel zonder gelden,
        Zijn Oog met lusten weyen
        In d'Haerlemsche Contreien:
        Want daar vindtmen verscheyen
        Hoven Bossen, en Velden:
        Begeeft u maar na het zuid
        De kleine Hout-poort uit,
        Den Hovenier ontsluyt
        Zijn Hof vol Blom, en Kruid:
        Spreekt hem aan met goe reden,
        Zo meugt gij vrij in treden;
        Schone vermaeck'lijckheden
        Men daar aanziet,
        Zonder te gelden iet.
      
      
        Fruit-bomen hoog verheven
        Staan daar, die vruchten geven,
        Tot voedsel van ons leven:
        En ginder een Fonteine.
        De Tortel-duyfjes even,
        Zietmen daar tezamen zweven:
        Konijntjes daar beneven,
        Die springen groot en kleine.
        Pleysierigh staat, dunkt mij,
        Dees' groene Gaeldery,
        Met Hagen aan de zij,
        Kruiden, Bloempjes daar bij,
        Anemia, Lourieren,
        Roo Rozen, Eg'lantieren,
        Lelyen Anjelieren,
        Staan daar gheplant,
        In dees' Hoven playsant.
      
      
        Doch wij willen des dingen
        Hier al op het nauwst niet zingen,
        Maar zullen verder springen;
        De Hoven laat ik varen,
        Op dat wij niet en dwingen
        Den Wandelaar, maar bringhen
        Hem, daar wij onlangs gingen,
        En zeer ghenoegh'lijck waren:
        In het groen bebladert Wout,
        Genaamd het Haerlemmer Hout,
        Het gras zeer nat bedouwt,
        Was wel een weinig kout:
        Maar Phoebus heete stralen
        Die kwamen daar op dalen,
        En al den douw afhalen:
        Dies ik ne'er zat,
        Om mij te rusten wat.
      
      
        Ik zocht met veel pracktijcken,
        Hoe men best sou doen blijken
        Door konst van Rethorijcken,
        Waar meest vermaak mocht wezen,
        Voor hem en zijns gelijken,
        Die gaern' wand'len en kijken,
        Door Bossen, Bergen, Dijken
        Zonder gelden in dezen;
        Ik dacht, zij hebben hier
        Wel aldermeest pleysier,
        In dit Suyder kwartier,
        Want daar vermeyden schier
        Meest al de Burgers goedig,
        Ja het Volk komt overvloedig,
        Vyt ander Steden spoedig,
        Om derwaarts aan
        Na het Haerlems Bos te gaan.
      
      
        Wijd'-uytghebreyde Linden,
        En Elst is daar te vinden,
        Om schuilen voor de Winden,
        En voor de hitt' der Zonnen:
        Gij die u wilt verbinden
        In Trouw, met u Beminde:
        Komt hier met u Lerinde,
        Den Leeuw'rick heeft begonnen
        Zijn zang, maar principaal
        Hoortmen den Nachtegaal,
        Die met zijn helder taal
        De Vogels altemaal
        Zeer verre gaat te boven,
        In Bossen, Velden, Hoven,
        Wil hij haar zang verdoven:
        Komt hoort, ziet gij,
        Blijft hier van gelden vrij.
      
    
  