
    
      
        Keer weer, keer weer, o Jezus, mijn
        beminde!
        Zo lang gij u voor mij verschuild
        Kan ik geen ruste vinde,
        Zonder uw ogen ben ik zonder licht.
        Waarom bedekt gij doch u schoon gezicht?
        'k Voel nu de vonken van de vreugd niet meer,
        het Hert blijft besloten waar ik wend en keer.
        Ik kan ach Heer! niet langer wenen,
        Schoon ik leg gebogen,
        Met neêrgeslaagen ogen,
        Op der aarde neer.
        Daar ik, door uwen geest geroerd,
        Zo menigmaal voorheenen,
        Van vreugde plag te wenen,
        Och mijn enig Heer!
        Keer weder, ik weet dat gij mij mind:
        Maak mij, weer blij, in u,
        In jeugd, in deugd, een nieuw
        Uit God geboren kind.
      
      
        Sta af, sta af, o wereld! die ik minde,
        In al uwe schoonheid, vreugd, en schat
        Kan ik geen lust meer vinden:
        Rijkdom en weelde weegt mij veel te licht,
        Aanzien en ere spouw ik in het gezicht:
        Nu eens de gene, daar al het schoon afdaald,
        Heeft met zijn liefde, mij het hert doorstraalt:
        het Is Jezus, het uitgedrukte beeld
        Van het nooit begreepen wezen,
        Nooit hoger opgereezen,
        Nochte nooit gedaald.
        In hem, o wereld! dat gij het wist,
        Bestaan de waare goeden:
        In hem, en zijnen bloede,
        o Gekruiste Heer!
        'k Val neder op enen kouden steen,
        Uw zweet, uw leed, uw pijn,
        Uw nood, uw dood, om mijn,
        Verwekt mij tot geween.
      
      
        Breng mij, o Heer! voor d'aarde vrij te schande,
        Laat mij, om uwe schoonste naam,
        Aan enen staak verbrandde,
        Eer ik zouw missen, dat mijn ziel verblijd,
        Uwe genaden, uw gemeenzaamheid:
        Zonder uw vriendschap ben ik levend dood:
        Drenk mij met water, spijs mij schraal met brood,
        Als ik uw maar in het hert gevoel,
        Weet ik mijn vreugd geen ende,
        Waar ik mij keer of wende,
        'k Vinde grote rust:
        Maar buiten u, o God! is het al
        Ellendig en verloren,
        In armoê moet het smoren,
        het Word al uitgeblust.
        Och Jezus! zo vriendelijk en zoet!
        Mijn heil, mijn roem, mijn jeugd,
        Mijn troost, mijn schat, mijn vreugd,
        Mijn rijkdom, al mijn goed.
      
    
  