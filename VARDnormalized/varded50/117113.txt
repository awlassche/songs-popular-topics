
    
      
        De grote God! heeft deze wet,
        Voor Lent, en oogst, voor hitt’, en koude,
        Door dag, en nacht, zoo vast gezet
        Om tot het eind’ te onderhouden.
      
      
        De Zon nu van ons afgegaan,
        Maakt lange nachten, korte dagen,
        Het plant-gewas moet stille staan,
        Voor al de guure winter vlagen.
      
      
        De koude lucht, en scherpe wind,
        Doen ‘het vloejend water zoo verstijven,
        Dat men betreden paden vindt,
        Op ‘het dunne vocht, daar stromen drijven,
      
      
        De witte sneeuw bedektet veld,
        Dat groen, en lieflijk plag te wezen,
        Iaa mens en beesten zijn versteld,
        En wachten op een ander wezen.
      
      
        Hoe is het met uw o Ziel! gesteld?
        Die door de liefde, plag te blozen!
        Mij dunkt dat uw de koude knelt,
        U kracht, en geest, schijnt ook bevrooren.
      
      
        Och jaa! ik ben van kouw’ zoo stijf,
        Het innig vuur is mij ontweken,
        Die koude dringt door ziel en lijf,
        Mijn krachten zijn bij naa bezweken.
      
      
        Mijn ziele is zeer dorr’ en dood!
        Ach! onbekwaam tot goede vruchten!
        Van leven, lust, en kracht, zoo bloot.
        Dat doet mij dikwils innig zuchten.
      
      
        O Vader! die mij hebt gemaakt,
        Komt doch mijn herte weer verwekken!
        Als uwe Geest mijn ziele raakt,
        Dan zal mijn liefde tot u strekken.
      
      
        O Zonne der gerechtigheit!
        Ay! wijkt van mij doch nu niet verder,
        Mijn Ziel wordt door u licht geleidt
        Op mijnen weg, o trouwe Herder!
      
      
        O Hemels-licht! dat neder kwam,
        Om in de zielen te ontsteken,
        Een wederstraal, een liefde vlam
        Om alle duisternis te breken.
      
      
        Geeft lust en kracht in mijne ziel
        Dat uwen Geest, mijn geest verwerme,
        Die schier verkleumt, in flauwte viel,
        Ach wilt uw over mij ontfermen!
      
      
        Uw liefde zij een krachtig vuur!
        Dat koud’ en lauwt, in mij vertere,
        Dan heeft mijn weder liefd’ haar duur,
        En brand in ijver, voor uw Here!
      
      
        Dan zal ik uwe met vuurigheit,
        Verheerlijken mijn gantse leven.
        Mijn hart, en mond zal zijn bereidt,
        U eeuwig lof, en prijs te geven.
      
    
  