
    
      
        Alderliefste Godes Maagd!
        Waerdeste Vrouw! die hebt Maget voortgebrocht
        Onzen Heer,
        Des werelds Zaligmaker, God Almachtighs Soon
        Die tot mij een liefde draagt
        Wonder groot, groter als ik had gedocht:
        Och! wanneer
        Zal ik eens bij u komen in des Hemels troon,
        Waar gij zijt de naasten aan die geen
        Wien g'hebt gebaard // op deze aerd',
        Voor ons al' // in een stal,
        Te Bethlehem ik meen:
        Waar dat Jezus trok een diep gesteen,
        Om dat onze sond' // hem had gewondt;
        Waar gezucht // heeft uwe Vrucht,
        Waar rilden al zijn le'en.
      
      
        Zonder-fout zal dit geschie'n,
        Is het dat ik u wil dienen dewijl ik lef:
        Want ik weet,
        Dat dit is het grootste teiken onzer zaligheid.
        Zo dan Vrouw!ik buygh mijn knieÃ«n
        Voor u ne'er; van eerbiedigheid ik bef;
        het Is mij leed
        Dat ik niet meer mijn zinnen heb op u geleid:
        Ik zal eren, Maget! u voortaan;
        'k Zal al mijn min // 'k Zal al mijn zin,
        Maagd! op u // stellen nu,
        Meer dan ik heb gedaan:
        Dan zal ik vast ende zeker gaan.
        O Keizerin! // ik nu begin.
        O mevrouw // mijn behouw!
        Wilt mij tot slaaf ontfaen.
      
      
        Och of ik veel tongen had!
        'k Sou voorwaar heerlijk treffen uwen lof:
        'k Sou uwe deugd,
        U Goddelijke leven preken over-al:
        Want gij zijt dat Heerlijk Vat,
        des Hemels Poort, Koningin van des Hemels Hof;
        Die verheugt
        De Eng'len, en de mensen op dit aardse dal.
        Gij de Zaligheid der kranke zijt
        Wien Cherubin // Wien Seraphin,
        Met ootmoed // Valt te voet,
        Gij ons van d'Hell' bevrijd,
        Gij die Vrouw zijt die ons all' verblijd:
        Gij breekt de macht // Gij breekt de kracht,
        Van dat beest // het Welk ons meest
        Bij dag en nacht bestrijdt.
      
      
        Mensen, ach! hoe blind zijt gij,
        Dat gij dit niet wilt vatten, of verstaan:
        Denkt alleen
        Dat zij is Iesu Christi alderwaerdeste Pand.
        Des vermachsy te allen tij
        Bij haar Soon, het geen' waar in zij is begaan:
        Haar gebe'en
        Bewegen God Almachtig in des Hemels Land.
        Ik en twijfel geenszins aan haar macht,
        Maar ik betrouw // Dat mij die Vrouw
        Lossen zal // Van den val;
        Ik dit van haar verwacht.
        Lieve Vrinden! 'k wens u goeden nacht;
        Ik zeg niet meer // Van des Maghets eer;
        Dan ik ken // Dat ik ben
        Die altijd daar na tracht.
      
    
  