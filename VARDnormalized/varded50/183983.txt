
    
      
        Mijn ziel, o Heer, die is bedroeft,
        Om al mijn zware zonden:
        En ziet! de troost die zij behoeft
        Dat zijn u reine wonden.
        Het kruid dat mij genezen moet
        Dat is alleen u heilig bloed.
      
      
        Schoon dat ik hier op aarden sta,
        Met groten druk bevangen,
        Of dat ik t'oogh ten hemel sla,
        En zucht met groot verlangen,
        Noch hier, noch daar en vind' ik iet.
        Dat ooit kan helen mijn verdriet.
      
      
        Gij zijt, o God, mijn to everlaet
        En troost bij mij verkoren,
        Gij zijt het edel vrouwen zaad,
        Voor alle tijd geboren,
        Gij, Heer, vertreet den slangen kop;
        En treter als verwinner op.
      
      
        Ik bid verstoot den zondaar niet,
        Die staegh en gansche dagen,
        De grootheid zijner feilen ziet,
        En staeter in verslagen,
        En staat benaut tot aan de ziel,
        Vermits ik zo gedurig viel.
      
      
        Ik die wel eer vont grote smaak.
        In vreugd te mogen plegen,
        Vind' nu in tranen mijn vermaak,
        In tranen enkel zegen:
        Die zijn, voor mij ellendig mens,
        Die zijn mij nu een herten wens.
      
      
        Och of mijn ogen te aller stond
        Van tranen mochte leken,
        En vloeien op mijn droeve mond
        Gelijk als stage beken;
        Zo goot ik uit een droevig vocht
        Zo lang ik immer wenen mocht.
      
      
        O t'weenen is een grote vreugd,
        Het soetste van het leven,
        Vrij soeter als de domme jeugd,
        Wel eer heeft konnen geven
        Wel aan dan weent, mijn droef gezicht,
        Tot ons de ziele werd verlicht.
      
      
        Als ik op heden God aanbad,
        En zag mijn tranen vlieten,
        En zag voor mij het ziltig nat
        Ter aarden nederschieten,
        Ik nam het op met groot geluk,
        En als een vreugd is mijnen druk.
      
      
        Ik sprak, o God, mijn hoogste goed,
        Zie daar mijn offerande,
        De zucht van mijn benaeut gemoet,
        Die stel ik u te pande:
        Ik weet dat nooit een treurig hert
        Van u in smaad verstoten werd.
      
      
        Mijn droeve ziel die is de kerk,
        Daar bid ik met verlangen,
        Mijn tranenvloed, het offer-werk,
        Wilt die, o Heer, ontvangen:
        Zij komen uit een droeve borst
        Die staegh naar uwen zegen dorst.
      
      
        V bloed dat beter dingen spreekt
        Als Abels hier te voren,
        Dat is het dat de tochten breekt
        Die onzen geest bekoren,
        O Godes Soon vergunt mij dat,
        En wast ons in dat zuiver nat.
      
      
        Ik wil dan zingen t'uwer eer,
        Ik wil mijn gansche leden,
        Mijn tong, mijn pen, mijn zinnen, Heer,
        In uwen dienst besteden,
        Ik wil dan melden uwen lof,
        Tot ik zal wezen nietig stof.
      
    
  