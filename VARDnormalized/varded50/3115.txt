
    
      
        TReurt nu te zam mijn wollig Vee
        En stilt u loop gij water-vlieten:
        Nu ik mijn Lief, mijn Galathee
        Mijn waerdste pronk niet zal genieten;
        Want zij mij haat/
        Ik weet zij gaat
        Met andere knaepjes voor den Dageraad.
      
      
        En ik Philander die haar min
        Die moet eensamich nu gaan treuren,
        En met een ongevoelde zin
        Doe klagent schier de Rotsen schuren:
        Zo dat de Zon
        En Orion
        Haar stralen weigeren van deze Bron.
      
      
        Hier onder deze Lommer zwoel
        Daar gingen wij ons vaak verlusten,
        Wanneer ik bij dit Bekje koel
        Omhelsden u, en vriend'lijck kusten:
        Gij streelden mij,
        Ik speelde blij
        Op een Ruys-pijpje en behaagde dij.
      
      
        Wanneer ik aan de Reie meen
        Met Galathe mijn Lief te springen,
        Philander heeft een blauwe scheen
        Zo hoor ik al de Herders zingen,
        Een ieder laght,
        En mijn veracht.
        O Goon! verhoord Philanders droeve klaght.
      
      
        Ach! Nimphje Echo bootst doch na
        Philanders droeve Minne-klachten,
        En gij o ruysent Bekje dra,
        Ei vraagt: waarom zij gaat verachten
        Philanders min,
        daar hij schier in
        De Tranens-vloet vedrinckt om zijn Goddin'.
      
    
  