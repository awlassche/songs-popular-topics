
    
      
        'k Schenk u Rosette voor een present
        Het eerste Roosken van de Lent,
        De jeugd uws jongheydts en van deês Roos
        Zijn alle-bij al even broos.
      
      
        Deês Roos verslenst ook ter-wyl zij groeyt,
        Uwe jeugd vergat ter-wyl zij bloeyt,
        Al schijnt dit Roosken nu wonder eêl,
        Syn bloem wordt enen dorren steel.
      
      
        O lieve Vrijster den snellen tydt
        Doet snel vergaan de schoonigheydt,
        Den tydt die maakt de rooy lipkens blauw,
        Den tydt maakt witte kaeckskens grauw.
      
      
        Den tydt doet dorren het jeugdig ris,
        Den tydt maakt blonde hairen grijs,
        Den tydt maakt vrolijke zinnen droef,
        Den netsten schoen wordt enen sloef.
      
      
        Ons leven nemt hier gedurig af,
        Wij gaan gedurig naar het graf,
        Daarom is het velleken wijs en vroed,
        Het weet wanneer het krimpen moet.
      
      
        Schoon Lief ik heb u nu lang ghevrydt,
        Schenckt mij uwe Trouw want het is hoog tydt,
        Den ouderdom is zeer onbekwaam,
        De morgen-zon is aen-ghenaem.
      
      
        Schenckt uwen Vrijer uwe liefde nu,
        Wildy kinds-kinders zien uit u,
        Zo gij wilt zien een nieuw Vaderland,
        Zo schenckt mij nu uwe rechte hand.
      
      
        En als uwe schoonheid dan zal vergaan,
        Als het met uwe jeugd zal zijn gedaan,
        Suld' in uwe Kinders die komen aan
        Uwe jeugd met vreugd in fleur zien staan.
      
    
  