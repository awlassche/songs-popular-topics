
    
      
        Heil-rijke God, getrouwe Herder,
        Wilt doch mijn bee verhoren Heer!
        Laat mij uw Schaep niet dolen verder,
        Maar brengt mij in uwe Schaeps-koy weer.
      
      
        Wilt van het verdoolde pad mij brengen,
        En helpen op de rechte baan,
        Heer! wilt in mij geen sond' gehengen:
        Maar scheltse kwijt die 'k heb misdaen.
      
      
        Geef, dat ik uwe Wet mag leren,
        En uwe Geboden gade slaan.
        Om dan alleen tot uw's Naams ere,
        Het rechte Hemel-pad te gaan.
      
      
        Geef, dat ik hier op de Aerd' mag leven,
        Na uw zo nut en heylsaem Woord,
        En u van mijne jonkheid geven
        De eerstelingen, zo het behoort.
      
      
        Geef, Heer, dat ik hier na mag wone
        Bij u, in uw Koninklijk Huis.
        Wilt mij doch met uwe Kind'ren Krone:
        Met grote vreughd', bevrijd van Kruis.
      
      
        En wilt, o Heer! aan mij doch geven:
        Dat ik mag na dees' korte tijd,
        In overgroote blijdschap leven,
        Tot aller eeuwen eeuwigheid.
      
    
  