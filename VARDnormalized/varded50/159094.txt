
    
      
        Kloris, die alleen het vermaak
        Van mijn   zinnen zijt,
        Wist gij eens hoe fel ik blaak
        Vol standvastigheid;
        Hoe ik kwin
        En vol pijn
        Uw genot
        Tot mijn lot
        Begeer:
        Voorwaar uw hert en sou niet meer
        Twijfelen voortaan,
        Nog door losse   waan
        Vrezen voor mijn trouw
        Die ik ongeschonden houw.
      
      
        Mijn min veragt al het gevaar
        Dat haar oit belaagdt,
        Geen felle rampen, zelf hoe zwaar,
        Daar zij door versaagd;
        Zij veragt
        En belagt
        Het verwijt
        Dat de Nijd
        Haar doet.
        De dwang bevryt vergeefs haar gloed:
        Laat van vrezen af,
        Want geen dwang, hoe straf,
        Nog geen bitse nijd
        Keerd oit haar standvastigheid.
      
    
  