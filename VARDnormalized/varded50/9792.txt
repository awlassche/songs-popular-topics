
    
      
        O Moses schoon // persoon // van groter macht,
        In Egypten zacht,
        Wat geloof oft wat kracht
        Beroerd doch u gedacht,
        Dat u versmaad geslacht
        Dus komt in uwen zin,
        Pharaons dochter soon, o Prinse groot geacht
        Ionstigh u toelacht,
        Wellust der zonden pacht,
        Wat is het daar gij op wacht,
        Dat gij niet meer en tracht,
        Gelijk als in het begin,
        Na al dit Arts gewin,
        Dunkt u dat weerdig min,
        Dan hier te leven in // ongemak en gepijn,
        Inder woestijn,
        Iae te zijn een Schaapherder
        Is u niet weerder
        Liever begheerder, ere, vreugd en solaas
        Dan te verkiesen vrij
        De versmaadheid Christi,
        Elken tot spot daar bij,
        Voor mij de Wereld zij
        Werd gij ja simpel dwaas.
      
      
        O Wereld dat // den schat, Egypti al,
        T'wellustigh geschal
        Niet en is mijn beval,
        Dat is om dat het zal
        Vergaan te niet en smal,
        Met al u heerschappien,
        Des verkies ik 'tlijden, met mijns Gods getal
        Hier in dit aardse dal
        Niet achtend' u gekal,
        Al houdt gij mij voor mal,
        Na dit bitter als gal
        Zal mij eens zoet gezien,
        Hier om te allen tien
        Houd' ik mij vast aan dien
        Ik niet en kan gezien // gelijk of ik hem klaar
        Saegh' openbaar,
        Want daar en is doch nerghen
        Schalken oft ergen
        Die hem verbergen // voor mijns Gods bogen kan,
        En hij zal elke daad
        Der Mensen goed oft kwaad
        Brengen in het oordeels raad,
        Daar iegelijk ontfaet
        Loon na zijn werken dan.
      
      
        Farao zeer fel // is snel, op u verstoort,
        Hebbende verhoord
        Dat gij gedaan hebt moord,
        En ook begraven voort,
        Den mense met een woord
        Genoemd der zonden lijf,
        Gij moet als balling vluchten buiten poort,
        Het zij Zuydt oft Noord,
        Eer men u brand oft smoordt,
        Want tis al wel bespoort,
        Dat u leven discoord
        Is van het gemeen bedrijf,
        Daar man en wijf
        In leeft, tot mijn beklijf,
        En Israels verblijf // moet ook nu lijden noot,
        Farao is dood,
        Die Ioseph groot // wel kende,
        Met al zijn bende,
        Dus in ellende, vlied en neemt u vertrek,
        Had gij na mijnen aard
        Willen leven, gij waart
        Weeldig en rijk vermaard,
        Maar loopt nu henen, spart,
        Lijdt honger en gebrek.
      
      
        Adieu vuil slijk, rijk, van Egypten eest,
        Donker foreest,
        Want mijnen zin is meest,
        Op Christi rijk en feest,
        Die mij door zijnen Geest
        Kracht, troost en vreugd in plant,
        Voor Pharons toorn niet te zijn bedeest,
        Noch ook niet bevreesd
        Voor het nijdig slange beest,
        Dat altijds maakt tempeest
        Tegen den rechten keest
        Van des waerheydts verstand,
        Op God hoop ik, want
        Zijn almachtige Hand,
        Mij vrij aan elke kant // bewaard ende geleid,
        Regierdt en weidt,
        En zie vast op het belonen
        Van het eeuwig kronen
        Niet opt vertonen // van d'Aertsche dingen krank,
        Dus blijf ik in zijn huis
        Een oprecht Dienaar kuis,
        Al mijnen roep is het kruis
        Des Heren, voor concluys
        Moet hem zijn prijs en dank.
      
    
  