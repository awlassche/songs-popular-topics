
    
      
        Vintmen bij oud of jong
        Zo zalig wel een tong,
        Die Gods wond'ren kan spreken?
        Ik hout voorzeker neen,
        Want kunst, woorden, en reen
        Die zouden eerst gebreken.
      
      
        Hoe sou het slijm en stof
        Heilige God u lof
        En grootheid dan verhalen?
        Dat al de Eng'len schoon
        En dienaars van u troon
        In mogendheid moet falen.
      
      
        Wie zal u Majesteit
        U grote waardigheid
        U eigenschap uytroemen?
        U waarde borgery:
        Als niemand wie het ook zij
        Zijn wording niet kan noemen.
      
      
        Nochtans niet zo ik wens!
        Maar als een dankbaar mens
        Zo zal ik Here bogen
        U goedheid, en het goed
        Dat mij van u gemoet
        En dag'lijcx komt voor ogen.
      
      
        Gij hebt mijn lijf bereid
        In mijn moeders geweyt,
        Daar toe een ziel gegeven:
        En onzichtbaar gevoet,
        Als gij nu zichtbaar doet,
        En doen zult al mijn leven.
      
      
        Ik dank u Heer daar van,
        Dat gij mij schiept een man
        En brocht in tijd en stede
        Daar men u eer bewijst
        En geen Afgoden prijst,
        Gelijk de Heidens deden.
      
      
        Sla ik mijn ogen op
        Ten Hemel in den top,
        U Zon schittert van verre,
        Des daags, maar in de nacht
        Zo drijft de Maan haar pracht
        Met goud en silv're Sterren.
      
      
        En sou ik nederwaart
        Op die vruchtbare aard,
        Zo zie ik het meeste wonder
        Van schepsels en van Vee,
        Van monsteren der zee,
        En het gewas daar onder.
      
      
        Dan barst ik dikwijls uit,
        En roep wel overluyt
        Dat mij die dingen leren
        Niet slecht op haar te zien,
        Maar dat ik met eerbien
        Der wond'ren God moet eren.
      
      
        Ik ziet, o Heer, wel an,
        Maar wat is het? ik en kan
        Ten vollen niet vol-loven,
        U goedheid is zo klaar,
        Zo hoog zo wonderbaar,
        En mijn verstand te boven.
      
      
        Want u weldaden al
        Zijn talleloos van tal,
        Gij blijft die noch volharden
        Aan een onwaardig mens,
        Maar goede God ik wens
        Dat ik ze waardig werde.
      
      
        Geeft Heer dat mijn Gebedt
        Geschiede zonder smet,
        Van onsuyvere zinnen,
        En vliegend' woest gedacht,
        En dat ik door u kracht
        Mijn zelven mag verwinnen.
      
    
  