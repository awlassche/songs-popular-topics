
    
      
        'tBEgin was nu van die 'tseventigh weken:
        Van Daniel, die eyndlijck zijn verstrekken,
        Wanneer de Here Jesus is gedood.
        Nu reisde Ezra, na zijn nedrigh vasten,
        Om het volk den opbouw vorders te belasten,
        Noch hadden zij van haters vrij wat noot.
      
      
        De Vorst Nehemias begon te treuren.
        Dat noch de stads meuren waren vol scheuren.
        Hij reisde zelfs na Jerusalem heen.
        Hij vond'ter die in 'twerck vrij wat verflouwden.
        Hij maakte dat ze weder dapper bouwden.
        Hij greep zelfs aan de truffel en de steen.
      
      
        Schoon dat dit volk geweldig was geslagen:
        Noch hadden zij in grouwelen behagen:
        Men leerde haar daarom op nieuws Gods wet.
        Zij mosten 'tvremde wijf en kindren laten:
        Men mocht geen lasten voeren langs de straten
        Als 'tSabbath was, of 'twiert terstond belet.
      
      
        De Tempel wiert door 'tbouwen weer ontheiligt
        Des heeft de Vorst den Tempel weer geheiligd:
        Hij gaf den woeckenaers een scherp verwijt
        Gods volk was nu weer in haar eyge woning.
        Doch niet onder 'tgebiedt van eigen Koning.
        Maar 'twachten was na des Messie tijd.
      
    
  