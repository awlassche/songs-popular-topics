
    
      
        Bruidegom, en Bruyt ter eren,
        Laten wij in deze Feest
        Vrolijk, vrolijk, blijd van geest,
        Nu in deugd om vreugds vermeren
        Zingen met zedig geluid:
        Geluk Bruyd'gom en vrou Bruyt.
      
      
        Door de golven ende baren
        Van een ongheruste Zee,
        Enen goede zoete Ree,
        Gij nu beide hebt bevaren,
        En gekregen tot een Buit:
        De een een Bruyd'gom, d'aer een Bruyt.
      
      
        'kWensch God u geluk wil geven
        In de soette lieve staat,
        Die gij nu met lief aenvaet,
        Dat gij meucht in vreugde leven,
        Tot de dood u ogen sluit;
        Geluk Bruyd'gom en vrou Bruyt.
      
      
        Zoekt elkander te behagen.
        Neemt het zot altydt in het zoet.
        Duydt het kwaad altydt in het goed.
        Leert u leed geduldig dragen.
        Drijft de twist ten huize uit;
        Geluk Bruidegom, en vrou Bruyt
      
      
        Leeft dat gij voor and're lieden
        Met u leven, t'alder tijd,
        In het goed' een goed voorbeeld zijt.
        Wilt u eigen tuyntjen wieden,
        Suyvert het van al het onkruyt;
        Geluk Bruyd'gom, en vrou Bruyt.
      
      
        Groeyt en bloeyt altijd in deugden
        Als de Lauvverieren doen,
        'sWinters Zomers even groen:
        Want d'oprechte ware vreugde
        Alleen uit de deuchde spruit;
        Geluk Bruyd'gom, en vrou Bruyt.
      
      
        Prinsen, d'opper Prins der Prinsen
        Die al eeuwig eeuwig leeft,
        Die all' goede gaven geeft,
        Geeft u al het gheen gij meugt wensen,
        Wensen wij tot een besluit:
        Geluk Bruidegom en Vrou-bruyt.
      
    
  