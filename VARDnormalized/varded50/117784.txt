
    
      
        Adjeu gij Leydze Meysjes zoet,
        Ik neem mijn Afscheid met ootmoed,
        Want ik Vertrek op staande Voet,
        Ik ben nu een Hand-Granadier,
        Voor dertig stuyvers het is Pleyzier,
        Ben ik Soldaat op mijn manier.
      
      
        Het Spreekwoord leerd aan ons zeer wel,
        Die zijn Ouders Raad niet horen wil,
        Die moet horen na het Kalfsvel,
        Dat is maar al te waar ik zweer,
        En des s' morgens Exerçeer,
        Voor mijn Kapityn moet in het Geweer.
      
      
        Ik was een Haantje in de Stad,
        In plaats van Werken dit verstaat,
        Zo ging ik Zwieren langs de Straat,
        Met Venus Diertjes wonder zoet,
        Verkwisten ik mijn Ouders goed,
        Tuyssen en Spelen bij Gants-bloed.
      
      
        Bij nagt Doorkruysten ik de Stad,
        Met mijn Confraters vol en zat,
        In Snyen, Vegten was ik Rat,
        Niemand kwam Ongeschend van Straat,
        Maar hier weet men met mij wel Raat,
        In het Sas van Gent ben ik Soldaat.
      
      
        Door mijn Moedwillig Leven want,
        Moet ik verlaten Stad en Land,
        Tot mijn Ouders Leed en Schand,
        Nu zoek ik mijn Fortuin in het Veld,
        Als een Soldaat ofte Krygsheld,
        Maar het is te Sas heel slegt gesteld.
      
      
        'k Plagt te Slapen na mijn begeer,
        Maar nu moet ik Vroeg in het Geweer,
        Exerçere een Uur of Vier,
        Van daar zo moet ik na de Wagt,
        En Schilderen daar een Uur of Agt,
        Wie drommel had dit ooit gedagt.
      
      
        Als ik dan van de Wagt tehuis kom,
        Dan heb ik Honger het is schroom,
        Mijn Buik is leeg gelijk een Trom,
        Van Honger sterft wel een Muis
        In mijn Trezoor, 'k heb Munt nog Kruis,
        Ag! waar ik weer bij Moertje tehuis.
      
      
        Ik zweer u bij gants slapperment,
        Eer de week half is ten end,
        Heb ik geen duit van het Traktement,
        Zo lang als het Hand-Geld duurde ree,
        Zo Dronken mijn Confraters mee,
        Maar nu is het op een Poverthe.
      
      
        In plaats van Wid, Braat of Pasty,
        Schaf ik een korst Droog Brood zeer blij,
        En Drink daar eensjes Water bij,
        Was ik in Moertjes Keuken weer,
        In kwam mijn Leven t'Sas niet meer,
        Maar het is te laat beschreyt al weer.
      
      
        o Leiden! Leiden hoort mijn dra,
        Ik Schreef een Brief aan mijn Papa,
        Dat hij mij Weêrneemt in Genâ,
        Maar ik kreeg Nullus tot bescheid,
        Zo word gestraft mijn dertelheyt,
        Adjeu ik dien nu voor altijd.
      
    
  