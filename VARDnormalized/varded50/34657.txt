
    
      
        ADieu mijn’ vrinden all’,
        (Die mij zijt lief-ghetal)
        En gij die ik beminne meest in het aerdtsche-dal:
        Thaumantis mijn’ vrindinn’,
        Mijn’ zoete Herderinn’,
        Adieu, o uitverkoren Voester van mijn’minn’.
      
      
        Adieu (het en is gheen gek)
        Mijn’ vrijdtster ik vertrek,
        En ga mijn’ woon-plaets stichten op een ander vlek:
        Ik laat mijn Vaderland,
        En steek het schuit van-kant:
        Schenckt mij doch een gedenken, liefste, van uwe hand.
      
      
        Gij weet, het is u bekint
        Hoe ik u hebb’ bemint,
        De jonste, die ik vrage, hebb’ ik wel verdint:
        ‘k En zal nooit leggen af,
        Maar dragen tot in het graf
        De jonst’ die voor het vertrekken mij mijn’ liefste gaf.
      
      
        Eer zal der Zonne-kracht
        Zich tonen in den nacht,
        Eer zullen zijn de Vissen in de zee versmacht:
        Eer zal den kleinen Pier
        Zijn sterker dan den Stier,
        Eer ik u Lief verghete, die ik zo zeer vier’.
      
      
        Vraagt iemand vrouw’ oft man
        Hoe ik u laten kan,
        En mij gewillig geven van u in den ban?
        Voor reden wordt gezet:
        Den nood en heeft gheen wet,
        Adieu Lief, ik vertrek, dijn’ liefde draegh’ ik met.
      
    
  