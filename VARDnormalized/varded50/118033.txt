
    
      
        Zag iemand al de traanen bij malka√¢r,
        Die zijn gestort in het nu verlopen jaar,
        Om ramp, en smert, in Dorpen en in Stad:
        Zij mogten niet in het Heidelbergsche vat.
      
      
        Hier word 'er een, geboren met geween:
        Daar gaat' er een, verzelt van traanen heen.
        Is ergens wel een zo gelukkig huis,
        Waar in niet was een traanenstof, en kruis?
      
      
        Wij zijn hier in een treurig traanendal,
        Een Bochim, vol verdriet, en ongeval.
        het Zou zeldzaam zijn, indien de zon ooit zag,
        het Zij waar ze scheen, een onbetraanden dag.
      
      
        Een zilte stroom, die langs de kaaken vloeit,
        Heeft zelf den vloer al bigg'lend' wel besproeit:
        Maar al die vloed van traanen, laat, en vroeg,
        Is nog voor al het beweenb're niet genoeg.
      
      
        Was iemands oog gestaag een traanenbren,
        Nog was meer stof, dan hij beschreien kon,
        het Zij eigen leed, of wijl ons raakt aan het hert
        Het deer'lyk lot, dat onzen naasten smert.
      
      
        Maar het meeste kwaad word allermeest beweent,
        Het oog is droog, en het hart geheel versteend.
        De misdaad word al lachende verricht.
        Wie oogt ze na met een betraant gezicht?
      
      
        Daar weent 'er veel in druk om droevig kwaad,
        Die om de zond' geen enig traantje laat;
        En echter is die recht de traanen waard,
        Vermits zij ons de dood, en rampen baard.
      
      
        O! zalig is, die hier met tranen zaait,
        Waar van hij met gejuich de vruchten maait,
        Daar Jezus al de traanen drogen zal,
        En niets ontbreekt, want God is Al in al!
      
    
  