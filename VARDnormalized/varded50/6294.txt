
    
      
        DOordringelijke lonkjes
        Aantrekkelijk gezicht
        Wiens tooverige vonkjes
        De vlam in het harde sticht:
        Die mijn gemoed
        Dus branden doet
        In liefdens hoop en vreze:
        Uw zoet gestraal
        Doet te eenemaal
        Veranderen mijn wezen.
      
      
        O zoete dwinge-lande!
        Gij buigt mij naar u zin:
        Uw oogjes doen mij stranden
        Op de oever van de min.
        Uw fier gezicht
        Is als een schicht,
        Die tot mij komt genaaken.
        Het doet mijn hart,
        Geheel verward,
        In lichter vlamme blaaken.
      
      
        De bliksem van uw ogen,
        Als die mij maar omscheen,
        Die hadde meer vermogen,
        Als Dido, of Helen.
        Zag Paris hier
        Het flonk'rend vier,
        Gij dwongt hem u te minne.
        'k Wedd' hij verstiet,
        En haast verliet
        Zijn Grieksche Koninginne.
      
      
        Doch Febus gulde straalen,
        Noch het flikk'ren van Diaan,
        Men ooit zo schoon zag praalen,
        Als uwe oogjes staan.
        Noch Venus schoon
        Bij haar Adoon
        Haar oogjes ooit zo blonken,
        Als daar gij met
        
          Elizabeth
        
        Mij maakt, door liefde, dronken.
      
      
        Uw oogjes zijn bij wijlen
        Veel groter in haar kracht,
        Als Cupido zijn pijlen,
        Hoe groot hij is van macht.
        Gij kwetst en wond,
        En maakt gezond,
        Veel meer als het blinde Wichje,
        Uw oogjes zijn
        Een zoet fenijn,
        Trots zijn geveerde schichje.
      
      
        O Juffrouw vol vermogen,
        Gelukkig, die het gelonk
        Door liefd' heeft in gezoogen,
        Die gij het maar eens beschonk,
        Die gij bekroont
        En minlijk lont
        Met uw vergoode blikjes,
        Die word gedaan,
        In Venus baan,
        Door uwe minne-strikjes.
      
    
  