
    
      
        Hij, die geen stegen kent voor straaten,
        Dwaalt menigmaal wel buiten het spoor.
        Die te onderscheiden, zal u baaten:
        Daar menig het rechte pad verloor.
      
      
        Gij kont wel in een slop geraken,
        Van waar men uit noch doorgang vind.
        het Moet onbezuisden loop doen staaken.
        Verzint dan wel, eer gij begint.
      
      
        Is het al te nauw om door te dringen,
        Zo prangt u zelven daar niet in.
        Kont gij een gracht niet overspringen,
        Zo stelt het dat heen uit uwe zin.
      
      
        O het baat niet met zijn kop te lopen,
        Gelijk een bok, aan wand of muur.
        De rechte straaten vind men open.
        Die missen, staat aan menig duur.
      
      
        Doch het zij, het straaten zijn, of stegen,
        O houd altijd de rechte baan,
        En kiest doch nooit verkeerde wegen.
        In het midden zult gij veiligst gaan.
      
      
        Die wil een nieuwen weg ontdekken,
        Hij doet wel een verloren tocht,
        En geeft dus stoffe tot begekken:
        Best word betreden spoor gezocht.
      
    
  