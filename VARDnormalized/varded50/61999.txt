
    
      
        Op mijne reis door het platte land,
        Zag ik veel vreemds aan alle kant
        Ik kwam gelopen,
        Daar veel Krijgsvolk vaardig staan,
        Die duurzaam hopen,
        Dat het Oorlog was gedaan.
      
      
        Zij sloegen daar een Kamp ter neer,
        En het strijden, o ja! begon veel eer,
        Maar 'k zal u beschrijven,
        Wat mij alhier vertoeven deed,
        Ik wilde hier blijven,
        Misschien tot mijn leed.
      
      
        Daar ontmoette ik een profeet,
        Die van het lot der toekomst weet,
        Wilt nu aanhoren,
        Ik zal verhaalen in dit lied,
        Wat reeds te voren,
        Door hem was bedied.
      
      
        Deze Profeet reisd door heel het land,
        Hij houd zig dag en nagt constand,
        Daaglyks marscheeren,
        Verkondigd hij aan elk met vlijt,
        De dag des Heren,
        De dag der Eeuwigheid.
      
      
        Herinnert mensen u aan dien dag,
        Als toen men Noäch in de Arke zag,
        Zo zal het wezen,
        Alles zal keren tot het droevigst lot,
        Gelijk men kan leren,
        Uit het woord van God.
      
      
        Mij dagt ik moet die Profeet eens zien,
        Die ons verkondigd wat zal geschiên,
        Ik ging hem bekijken
        Hij liep daar barrevoets voor ieder heen
        Voor Armen en Rijken,
        die waaren bij hem gemeen.
      
      
        Hij droeg een fraaije kroon op het hoofd
        Zijn lange baard was sierlijk gekloofd,
        Vol schone kleuren,
        Was het kleed welk hem bedekt,
        Tot blijdschap en treuren,
        Had hij ons gewekt.
      
      
        Zijn kleed was nimmer genaaid of gebreid,
        Nogthans met glans en heerlijkheid,
        Ik hoorde hem spreken,
        Niet op zijn duits, ook niet op zijn frans,
        het Is nogthans gebleeken,
        Een ieder verstond hem thans.
      
      
        Hij verkondigde aan elk de wet,
        Die God tot rigtsnoer had gezet,
        Al onder het wandelen,
        Zag ik hem van dorp tot stad toe gaan,
        En duidelijk verhandelen,
        Wat door den Mens dient gedaan,
      
      
        Men sloot voor hem deuren en vengsters op.
        Ieder verhefte zijn grootheid in top,
        Kwam hij getreden,
        In herberg, logement en kroeg,
        Hij dronk wel te vreden,
        Maar water was hem genoeg.
      
      
        Geen wijn, geen drank, nog lekkernij,
        Maar brood en water begeerde hij,
        Geen zilvere plaaten,
        Geen goud hoe schoon wierd van hem geacht,
        Hij deed niet dan klagen,
        Dat de Rijkdom veel zonde bragt.
      
      
        De grootste armoede was hij bekend,
        Nooit was hij aan bed of dekens gewend
        Zelfs niet bij de Rijken,
        Daar hij zo dikmaals had vernagt,
        Deed hij hun blijken,
        Dat wellust wierd bij hem veragt.
      
      
        Men bod wel eens voor hem sommen geld,
        Maar hij wierd door verdriet gekweld,
        De Vorstendommen,
        Deed hij met treurig en droef gelaat,
        Geheel verstommen,
        Daar hij bij de armen gaat.
      
      
        Ik vroeg hem waar hij geboren was,
        Maar het scheen die vraag kwam hem niet van pas,
        Maar na ik kan weten,
        Zo schijnt die Profeet zijn eigen Land,
        Reeds lange vergeten,
        Door zijn groot verstand.
      
      
        Zijn Vader die had hij nooit gekend,
        Hij was nooit aan Moeders borsten gewend,
        Hij hield niet van trouwen,
        Nogthans beminde hij overal,
        De jonge Vrouwen,
        Daar staat zijn liefde voor pal.
      
      
        Hij maakt de vrede in het huisgezin,
        De Vrouwen die tonen aan hem haar min,
        Hij acht het geen zonden,
        Wanneer een gehele Vrouwenschaar,
        Bij hem werd gevonden,
        Zelfs in het openbaar.
      
      
        Hij is altoos vrolijk en blij van geest,
        Nooit zag men hem lagchen waar hij is geweest,
        Wilde men hem begeren,
        Op bruiloft en maaltijd; hij toonde altijd,
        Zulks af te keren,
        Hoe dat men heeft gevleid.
      
      
        Toen Kristus was voor de joodse schaar
        Was hij ook in de nabijheid aldaar,
        Men hoorde hem spreken,
        Zijn stem, bragt veel opmerking voort,
        En wierd in die streeken,
        Met droefheid gehoord.
      
      
        Ik vroeg hem tot welk geloof hij behoord
        Nog Luthers nog Gereformeerd, was zijn woord,
        Hij deed niet als klagen,
        Indien hij nog ergens vastheid bij vind,
        In deze dagen,
        Dan was hij Roomsgezind.
      
      
        Hij vreesde in kort voor een grote nood
        Hij zoude niet sterven zijn eigen dood,
        Men zogt zig te wreken,
        De krygslien vervolgde hem door het Land,
        Schoon nu nog ontweeken,
        Haar sterke hand.
      
      
        Nu vraagt gij zeer zeker tot besluit,
        Wie tog deze grote Profeet beduid,
        Ik zeg het u heden,
        Hij wandelt ook hier, en sport ons aan,
        Den tijd wel te besteden,
        Het is de Kloeke HAAN.
      
    
  