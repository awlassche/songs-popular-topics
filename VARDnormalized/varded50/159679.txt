
    
      
        Laat ruysschen, en laat waaien den wind
        Van lijden en verdriet,
        Die God van herten vyerich mint,
        Die en schadet alles niet.
      
      
        Den Sathan komt met zuur en zoet
        Met lijden, en met lust,
        Maar een recht Goddelijk ghemoet,
        Dat en wordt niet eens ontrust.
      
      
        Zijn slagen vallen altijd mis
        Komt hij met zoetigheid,
        Dat het gheen lakens tijd en is,
        Wordt hem weder voorgheleyt.
      
      
        Komt hij gelijk een Leen oft Beer
        Verscheuren goed en bloed,
        Zo wortmen vrolijk in den Heer,
        En men denkt om t'eeuwich goed.
      
      
        Komt hij den vleysche smeken wel
        Als enen vriend kwansuis,
        Een Christen kent zijn treken wel,
        Daarom vliet hij tot het kruis.
      
      
        Zoekt hij gekijf en groot geschil
        Een Christen al toegheeft,
        Hij zet zijn wil in Godes wil,
        T'loopt zo verr' alst voeten heeft.
      
      
        Een Christen kander over heen
        Maar wat is de oorsaeck,
        Hij is met weinig wel te vreen,
        En hij zoekt hier gheen vermaak.
      
      
        Zijn hert en hangt aan genen schat
        Die doch niet blijven kan,
        En heeft hij wat, zo geeft hij wat,
        Maar hij binder hem niet aan.
      
      
        Alleen slaat hij zijn ziele ga
        Want als die schade lijdt,
        Zo acht hij zijn gewin voor sa,
        En zijn schade voor profijt.
      
      
        Wat hoeft een Christelijk ghemoet
        Met zorg te zijn geplaagd,
        Hij heeft zo rijken Vader goed,
        Die voor hem wel zorge dracht.
      
      
        Gods Engel al rondom hem legt
        Gelijk een sterke schans,
        Op wat manier den Sathan vecht,
        Zo en heeft hij doch gheen kans.
      
      
        Zijn lampe staat altijd en brand
        Hij ziet al heen en weer,
        En met de wapens in de hand,
        Veld hij zijnen vijand neer.
      
      
        Een Christen slaat niet in de lucht
        Noch op het ongewis,
        Als hij t'verganckelick ontvlucht,
        Vint hij tegen dat eeuwig is.
      
    
  