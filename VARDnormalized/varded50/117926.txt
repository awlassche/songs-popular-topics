
    
      
        Draagt uwe vriend eens zacht tot Romen,
        Zet hem daar eens onzacht neer:
        het Word u kwalijk afgenomen.
        Weg is al uw dank en eer.
        Dienst en vriendschap veeler jaaren
        Gaat wel in een uur te niet.
        Die de beste vrienden waren,
        Worden vijand, als men ziet.
      
      
        Als de vriendschap is genoten,
        Word die daad niet meer gedacht.
        het Is wel meest gemeen bij Groten,
        Dat men kleiner dienst niet acht.
        het Is, als hadden die verplichting
        Om hen steeds ten dienst te staan:
        En tot loon van hun verrichting,
        Ziet men met den nek hen aan.
      
      
        Die dan mensen wil behagen,
        Door wat goed is in hun oog,
        Zal het dikwijls zich beklagen,
        Als verwachting hem bedrog.
        Door maar eenmaal mis te treden,
        Breekt de vriendschap wel den hals:
        Maar dat zijn geen vrienden zeden,
        En die vriendschap was dan vals.
      
      
        Mint uwe vriend met zijn gebreken,
        Schoon gij dat daarom niet doet.
        Mist hij in zijn doen of spreken,
        Komt zijn zwakheid te gemoet'.
        Nimmermeer moet gij vergeten
        Dienst, dien iemand aan u deê.
        Maar de zeilen uit te meten,
        Breekt de vriendschap en den vreê.
      
    
  