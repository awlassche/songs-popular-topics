
    
      
        Wanneer den dart'len mens
        Voorspoedelijk zijn wens
        Op aarden wordt gegeven,
        Dan meenthy dat hij schier
        Wellustelijcken hier
        In eeuw' behoort te leven.
      
      
        Hij denkt na het zalig niet
        Voor hij het onzalig ziet,
        En voelt het met mishagen;
        Want het weelighe geluk
        En leert den mense druk
        Noch ongeval verdragen.
      
      
        Ter wereld geen van al
        Ken het wroegent ongeval,
        Hoe groot hij is, afkeren.
        Dies zijn ze wijs en vroed,
        Die druk, en tegenspoed,
        In weelde dragen leren.
      
      
        Dan neen, de dartelheid
        Den blinden mens verleid,
        Dat hij (in het top gheresen)
        Zich godloos waant een heer
        Van het wankelbaar ghekeer
        Des werelds luk te wezen.
      
      
        Maar straf en plagen boos,
        Als wij ons zo godloos
        In wangeloof bedomplen,
        Komt met betraant ghewroech
        Ghemeenelijck te vroeg
        Ons schielijk overromplen.
      
    
  