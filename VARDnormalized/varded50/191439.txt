
    
      
        OP, op, mijn ziel, en stort ter lippen uit
        Wat van Gods lof gij in den boezem sluit.
        Mijn Heer, mijn God, wat sijt gij groot en machtig,
        In majesteit en heerlijckheden prachtig!
        Met heldre glans van onbegangbaar licht
        Als met een kleed dekt gij uw aangezicht;
        Het hoog Azuur, daar duizend sterren schijnen
        En duizenden, gebruikt gij tot gordijnen.
      
      
        Gij hebt gemaakt een welfsel in de locht
        En uw paleis gezolderd in de vocht,
        In wolken, die u dienen tot een wagen;
        Gij doet de wind u op zijn vleugels dragen;
        Het onweer strekt u voor gezwinde boon
        Als Engelen van uwen hogen Troon,
        De geesten zijn uw knechten en trawanten,
        De stralen viers uw vaerdige gezanten.
      
      
        Gij hebt de Aard, op vasten grond gesticht:
        Het middel-punt houdt haar in het gewicht,
        Zo dat zij nooit kan op of neder drijven,
        Noch ginds, noch weer, maar altijds vast moet blijven.
        Eer gij de zee en het aardrijk had geschift
        Ging over d’aerd een diepe water-drift
        Die, als een kleed, de droogden overdeckte
        Zo dat geen berg zijn top daar boven reckte.
      
      
        Maar als u stem zich namaals horen liet
        Kreeg elk zijn plaats: het gulle water vlied
        En packt zich weg, ten afgrond afgezonderd;
        Op uw bevel, dat over de aarde dondert,
        Rijst het geberght, de dalen gaan om leegh,
        Na het gebod dat ieder van u kreeg;
        In korten tijd was nat en droogh gescheyen,
        En zee en aard, en bergen en valleyen.
      
      
        Den wateren hebt gij een perk gezet
        En hebt de zee gebonden aan uw wet,
        Dat, schoon hij strand en oevers komt bescholpen,
        Hij niet weer mag het aardrijk overstolpen.
        Uw hand ontsluyt en opent hier en daar
        In het hoog en droogh een volle water-ar,
        Dat beken geeft en liefelijcke stromen
        Die nederwaarts van het gebergte komen.
      
      
        Hier drinkt het vee, en tam en wilt gediert.
        Wat van de hand des herders werd bestiert,
        Wat het gebied der mensen is ontwassen
        Lest zijnen dorst in des kristalle plassen;
        Ook vindmen hier ’tgevogelt van de locht
        Dat zich onthoudt ontrent des klare vocht,
        Dat zijne keel laat uit de takken horen
        En streelt met zang der acker-lieden oren.
      
      
        Noch komt gij, Heer, met dauw en zaepig nat
        Dat van om hoog op boom en bergen spat
        En laeft en weyckt het land met zoeten regen,
        Het aardrijk drinkt zich zat door uwen zegen.
        Gij geeft in het veld en beemden ruim gewas
        Dat zich het vee daar voede met het gras,
        Den hof schaft moes, en kruid, en fruit, na wensen,
        Den akker tarw, ten dienste van de mensen.
      
      
        Gij geeft ons wijn die het droevig hert verheugt:
        Gij geeft ons vet en oly die verjeught
        En ’taengesicht kan helderen en klaren,
        Gij geeft ons brood uit volle koren-aren;
        De Cederen, de bomen van uw woud,
        Dat grof gewas, dat el en welig hout
        Van u geplant, die Maan en sterren tergen,
        Verzadigd gij met sap uit Libans bergen,
      
      
        Uit Liban, daer’t gevogelt velerlei
        Zijn nesten maakt en legt en broed zijn ei:
        Daar dennen, die tot aan de wolken steygren,
        Zijn woningen voor oyevaers en reygren;
        Gij geeft de klip en steenrots aan de geit
        Die met den bok daar vrolijk springht en weidt,
        Aan ’tbloo konijn en hasen hoge bergen
        Om zich in ruycht en holen te verbergen.
      
      
        Gij hebt de Maan met meer en minder licht
        Tot onderscheid der dagen hoog gesticht,
        Gij hebt gemaakt de Zon met zijne stralen,
        Die weet zijn uyr van rijzen en van dalen:
        het Werd licht wanneer hij opgeresen is,
        Wanneer hij duyckt zo volgt de duisternis.
        Het schuwe wild verlaat de woeste wouden
        Daar zij uit vrees des daags zich binnen houden.
      
      
        De jonge leeuw, die nu van honger rast,
        Gaat op den roof en wenst te zijn geaest,
        En eyscht van u met briesschen en met brullen
        Zijn voedsel om den leegen buik te vullen:
        Hij speckt zijn aas bij het voordeel van de nacht,
        Maar als het daeght zo scheid hij uit de jacht
        En nu verzaad om voor dien dag te leven
        Gaat hij zich weer na bos en hol begeven.
      
      
        Dan spoeyt de mens, die des nachts is uytgerust,
        Zich na zijn werk, dat hij wil doen met lust,
        Of dat hij moet om zijnen kost te rapen,
        En werd het nacht hij geeft zich weer te slapen.
        Zo heeft het al zijn beurt na uw beschik.
        Wat zijn, o Heer, uw werken wonderlijk!
        Hoe groot sijt gij in al uw onderwinden!
        Wat wijsheid is in al uw doen te vinden!
      
      
        Het aardrijk heeft dit niet alleen gevoeld
        Maar ook de Zee, die’t wijd en zijd bespoelt:
        De woeste Zee, daar groot’ en kleine dieren
        Met groot getal in wriemelen en zwieren
        Daar menig schip met zeil en takel drijft
        Dat hem den rug met scherpe kielen klift,
        Daar Wallevisch en Leviathans wonen
        En logge vreugd op hare wijs betonen.
      
      
        Al wat op het land en in het water leeft
        Wacht, Heer, op u dat gij hen spijze geeft,
        het Ziet al op u met hopen en verlangen
        Om t’sijner tijd van u zijn kost te ontvangen;
        Wanneer gij dan doet uwe handen op
        Elk gaard en rapt en vult den buik en krop,
        Elk even noest om van uw gunst te leven:
        het Werd al verzaad van het geen gij hebt gegeven.
      
      
        Laat gij u zien, zo werd het al verkwikt;
        Verbergt gij u, zo werd het al verschrikt;
        Neemt gij den geest, en komt men die t’ontbeeren,
        Zo sterft het al en moet in stof verkeren.
        Blaast gij weerom den geest en adem in
        Het krijgt van nieuws zijn werden en begin,
        Het leven komt in aderen en pezen
        En op der aard verneemtmen ander wezen.
      
      
        De Heer zij lof tot in der eeuwigheid
        Wiens liefde nooit van zijne werken scheid:
        Wiens wijs beleid, wiens zorgen nooit en slapen
        Om te behoen het geen hij heeft geschapen,
        De Heer zij lof, voor wien het aardrijk beeft
        Wanneer hij maar een suyr gezichte geeft;
        Roert hij het geberght, zij zijn van angst aan het roken,
        De rotse zweet, de dorre klippen smokken.
      
      
        Ik zal, terwijl ik hand en benen roer
        En mijnen geest in lijf en leden voer,
        Hem zingen lof met liedekens en Psalmen,
        Dat Godes eer ten Hemel toe zal galmen.
        Wat blijschap sou door mijne zinnen gaan
        Wanneer ik zal mijn harp en snaren slaan,
        Wat soeter vreugd gevoelde mijne ziele
        Indien den lof den Here wel geviele!
      
      
        De Here zal, wat godloos is van aard,
        Wat boosheid mint (ontseyd te vuyr te zwaard)
        Gaan roepen uit, dat niets zal over wezen.
        Looft God, mijn ziel, zijn naam zij hoog-geprezen.
        Voor hem en zal den zondaar niet bestaan,
        Al wat hem haat zal hij ter neder slaan:
        Zijn straf is ree, zijn zwaard al opgeheven:
        Gij, mijne ziel, wilt hem zijn ere geven.
      
    
  