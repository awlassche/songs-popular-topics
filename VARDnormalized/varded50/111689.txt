
    
      
        KUPIDO, als hij ter dezer dagen,
        Gezeten aan een blanke bron,
        Op mijn Lier mij hoorde klagen,
        Om het afzijn van mijns Levens zon?
        Beloofde zelfs verliefd op deze minnelusjes
        Zo vol opregte trouw, terstond
        Mij voor een lied twee suik're malse kusjes
        Van zijn Mamaatjes roosemond.
      
      
        Mijn Lier begon op scheller klanken,
        Te grootser nu op dit geluk,
        Het minnewigtjen te bedanken:
        En zei hem, ach gij kend mijn druk,
        Gij kend die oogjes die mijn ziel doen kwijnen
        Ik zal'er twee, wel eens zoo zoet
        U geven, maakt gij, dat mijn Rozelyne
        Mij maar een van die gunsten doet.
      
      
        Hij knikte mij toe, het ooglijk diefje
        Met mijne bede wel te vreen,
        Daar ik die gunst zou van mijn Liefje
        Genieten. Daar mee vloog hij heen.
        Nog kweeld mijn Lier ter eren van de minne,
        Zelf zonder ik de snaren sla;
        Zuld gij nu ook zoo ras mijn Herderinne,
        Des zijn beloften komen na?
      
    
  