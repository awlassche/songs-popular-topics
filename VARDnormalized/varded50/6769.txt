
    
      
        Waart dat vloeyden uit mijn gezicht,
        Tranen zoo veel als sterre-licht
        Op d’Hemelen snachts kan gheblincken;
        ‘Ken sou noch in dit tranendal,
        Mijn zonden niet uit-wassen al:
        Want zij voor God t’on-aerdigh stinken.
      
      
        De tranen al die’ck hier verstort,
        Op dat mijn quael worde verkort;
        Hebben de kracht al veel te kleine:
        De tranen dan, die’ck storten moet,
        B’hoorden te zijn tranen van bloed.
        Want de ander zijn veel te gemeine.
      
      
        Maar zo mijn tranen allegaar,
        Nu niet en zijn dan water klaar!
        Ach! ogen, ach! wilt dan zo schreien,
        Dat gij geheel in tranen smilt,
        Zo zal mijn pijn worden gestild,
        Ende des daad zal mij ghereyen.
      
      
        Want alsdan sul-de zijn een beek,
        Daar in ik heel mijn Lichaam steek:
        En in die beke, te allen stonden,
        Zal ik bepooghen van nu voort,
        Te zijn ghedolven, en versmoord,
        Al het gewoel van mijne zonden.
      
      
        Och! hadd’ ik zo veel tranen bij,
        Als ik gevoelen hebb’ in mij;
        Van tranen maeckt’ ik volle vlieten.
        Mijn daeghelijcx peil, en bedrijf,
        En ware niet, dan Ziel en Lijf,
        Met tranen vers dicks te begieten.
      
      
        Tot teken dan, van mijne klacht,
        Wil ik mijn bedde t’elcken nacht,
        Her ende werr’ met tranen wassen:
        En tot verzoening van mijn kwaad,
        Wil ik van nu, vroeg, ende laat,
        Mij windelen in deze plassen.
      
    
  