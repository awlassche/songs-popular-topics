
    
      
        Hoe heeft de Here nu bewolkt in zijnen toren
        De Dochter Zions, hem zo lief en waart te voren?
        Hij heeft de heerlikheit Isra-ëls, onbedaard,
        Als van den Hemel neer-geworpen op de aard.
      
      
        En hij en heeft niet aan de voetbank zijner voeten
        Eens in den dag zijns toorns gedacht, om ons t’ontmoeten.
        All Jacobs woningen, zijn erfdeel, heeft de Heer
        Verslonden, end en heeft ze niet verschoont. Wat meer?
      
      
        In zijn verbolgentheit heeft hij de vastigheden
        Der Dochter Juda af-gebroken, hij heeft heden
        Gemaakt dat zij de aard al raken: ‘het Koninkrijk
        Heeft hij ontheiligt, en zijn Vorsten te gelijk.
      
      
        Hij, in ontstekinge des toorns, heeft al ‘het vertrouwen
        Den helen hoorn en macht Israëls afgehouwen,
        Ja doe den vijand kwam, heeft hij zijn rechterhand
        Voort van ons achterwaarts getrokken t’onser schandt.
      
      
        En tegen Jacob is hij t’eenemaal ontsteken,
        Gelijk een vlammend vier, dat krachtig door komt breken,
        En haast rondom verteerd. Hij heeft ook van om-hoog,
        Gelijk een vijand, stijf gespannen zijnen boog.
      
      
        Hij, die voor dezen was ons’ helper en bevrijder,
        Heeft met zijn rechterhand zich als een weerpartijder
        Gesteld, hij haast zich, dat hij al ‘het begeerlijk goed
        Der ogen dode met een vyantlijk gemoet.
      
      
        Hij heeft zijn gramschap als een vier fel uitgegoten
        In Sions Dochters tent’, als wild hij haar verstoten.
        Wreed als een vijand is de Heer geworden, ja
        Hij heeft Israël gans verslonden. O wat sa!
      
      
        All haar paleizen heeft hij jammerlik verslonden,
        Des zelven vastigheên heeft hij in korten stonden
        Verdorven: ‘het klagen en het kermen heeft hij bij
        De Dochter Juda zeer vermeert. Ai mij! ai mij!
      
      
        En hij heeft met geweld gans afgerukt zijn hutte,
        Als enen hof, daar hij wel-eer haar onderstutte,
        Hij heeft zijn heerlijke vergaderplaatse gans
        Verdorven, dat ze leit berooft van al haar glans.
      
      
        In Sion heeft de Heer, aldus op ons verbeten,
        De heilge hoogtijd en den Sabbat doen vergeten,
        Hij heeft den Konink en den Priester smadelik
        In grimmigheit zijns toorns verworpen met veel schrik.
      
      
        De Here heeft zijn altaar verstoten zo geheelik,
        Hij heeft zijn Heiligdom te niet gedaan zo leelik.
        De mueren harer pronk-paleizen heeft hij in
        Des vijands wreede hand gegeven, na zijn zin.
      
      
        Zij hebben, met triomf, uit weeld’, in ‘het Huis des Heren
        Een stem verheven, als voor dezen t’ zijner eren
        Zijn eigen volk aldaar met vreugde-sangen plag
        Op enes heiligen gezetten hoogtijts dag.
      
      
        De Here heeft gedacht en t’eenemaal besloten
        Gans te verderven en ten grond toe neer te stoten
        Der Dochter Sions muur, hij heeft het richtsnoer al
        Getogen, hoe ‘het met al de handel toegaan zal.
      
      
        Ja hij en heeft zijn hand daar van, tot deze stonde,
        Noch niet weer afgewend, dat hij ze niet meer verslonde:
        En treurig heeft hij t’saam den voormuur en den muur
        Gemaakt, zij zijn verzwakt, dewijl ‘het hen valt te fuer.
      
      
        Haar poorten zijn in de aard gezonken en gedoken,
        Hij heeft haar grendelen verdorven en gebroken:
        Eilaas! haar Konink en haar Vorsten, dies’ ontzien,
        Zijn onder d’Heidenen, die over haar gebien.
      
      
        Daar is nu gene wet noch Godsdienst meer in orden,
        En haar Profeten (ach! wat wil ‘het op ‘het lest noch worden?)
        En vinden ook, gelijk in vredens tijd wel-eer,
        Geen openbaring noch gezichte van den Heer.
      
      
        Zelfs  d’Oudtste en statigste der treurge Dochter Sions
        Die zitten neer op de aard, zij zwijgen stille bij ons,
        Zij werpen stof en as, van droefheit, op haar hoofd,
        Zij hebben zakken aan-gegordt, van moet berooft.
      
      
        De jonge dochters van Jerusalem, met wangen
        Vol schaamte, laten nu haar hoofd ter aarde hangen.
        Door vele tranen zijn mijn ogen schier verteerd.
        Mijn ingewand wordt gans beroerd en omgekeerd.
      
      
        Mijn lever is ter aard’ als uittgeschudt, van wegen
        De breuk der dochter mijns goe’n volks, nu zo verlegen
        Om dat het kind’ken en de suig’link, afgemat,
        In onmagt zinken op de straten van de stad;
      
      
        Wanneer zij zeggen tot haar moeders, dus verlaten,
        Waar ‘s koorn en wijn? wanneer zij zinken, op de straten
        Der Stad, in onmacht, als verslagene, door noot:
        Als zich haar ziel uitschudt in harer moedren schoot.
      
      
        Wat voor getuigen zal ‘k u brengen, die ‘het aan-kijken?
        Jerus’lems Dochter, wat zal ik bij u gelijken?
        Wat zal ik doch bij u gelijken, dat ‘k u troost’,
        Gij jonkvrouw, dochter en verweende Sions kroost.
      
      
        Want uwe breuk is groot, gelijk de zee, bevonden:
        Wie kan u helen, of genezen uwe wonden?
        Uw ydelheit en on-gerijmtheit hebben uwe
        Profeten wel gezien, maar maakten u niet schuw?
      
      
        En zij en hebben uw afgrijselijke zonde
        En ongerechtigheit u niet met haren monde
        Geopenbaard, om uw gevangenis, door boet
        En des levens betring, af te wenden u te goed.
      
      
        Maar s’hebben u gezien onnutte en ydle lasten,
        En uit haar brein geleerd veel dingen die niet pasten,
        En uw uitstootingen uit uw gezegend land,
        Vermits gij na haar hebt gehoord met onverstand.
      
      
        All die nu over weggaan, klappen met de handen,
        Tot spotting, over u, zij fluiten, t’uwer schanden,
        En schudden t’saam haar hoofd trots over d’ydeltuit
        Jerus’lems Dochter: Elk roept, zeggende recht uit:
      
      
        Is dit die Stad, daar van men zei, met zo veel deugde,
        Dat ze als volkomen was van schoonheit, ene vreugde
        Der ganscher aard’? Ach! all’ uw vijanden zien nu
        Uw schaamt’, en sperren preuts haar mond op over u.
      
      
        Zij fluiten spijtig en zij knerssen met de tanden,
        Zij zeggen luidskeels, dat het klinkt in alle landen,
        Wij hebben ze nu zo verslonden, dat voortaan
        Al haar gedachtenis van de aarde zal vergaan.
      
      
        Zij schetteren, met trotse en opgeheven nebben,
        Dit immers is de dag, dien, wij zo lang al hebben
        Verwacht, wij hebben hem gevonden metter tijd,
        Wij hebben hem gezien, en zijn daarom verblijd.
      
      
        De Heer heeft nu gedaan al wat hij lang gedacht hadd’,
        Hij heeft zijn woord vervult, dat hij met zulk een kracht hadd’,
        Van ouden dagen af, bevolen, ja hij heeft
        U afgebroken en gans niet gespaard. Gij sneeft.
      
      
        En hij heeft over u den vijand uittermaten
        Verblijd, hij heeft verhoogd, op openbare straten,
        Uw weerpartijders hoorn. Haar hert, doe gij zo zeer
        Geplaagd woerd, was vol weeld’ en schreeuwde tot den Heer.
      
      
        Wordt, o gij harde muur der dochter Sions, weke,
        Laat tranen dag en nacht afvlieten, als een beke:
        En geeft u zelfs geen rust, uw ogen-appel hou’
        Niet op van tranen om uw overgroote rouw.
      
      
        Gij vrome, maakt u op, maakt des nachts geschrei, met smerte,
        In den beginne der nachtwaken, stort uw herte,
        Met al de swarigheit, die gij daar in besluit,
        Als vloeiend water, voor des Heren aansigt uit.
      
      
        Heft uwe banden tot hem op, met smeekgebeden,
        Voor uwer kinderkens ellend’ge ziel, die heden
        Van honger (laas!) voor aan op alle straten, zijn
        In flauwt’ en onmagt neer gevallen met veel pijn.
      
      
        Ziet, Heer, aanschout doch eens, als moede van uw brullen,
        Aan wien gij hebt alzo gedaan: aan de uwe. Zullen
        De wijven dan haar vrucht weer eten, dus geplaagd?
        De lieve kinderkens, die m’ op de handen draagt?
      
      
        Of zullen zelve dan Gods knechten, de Prophete
        En t’saam de Priester, die voor het volk staan in de rete,
        Zo worden aangetast en schrikkelik gedood
        In des Heren heiligdom, daar hij zijn dienst gebood?
      
      
        De jonge en de oude t’saam die liggen neer op de aarde
        En op de straten: mijn jonkvrouwen, teer van aarde,
        En mijne jongelingen (wie is er, die het niet deert?)
        Zijn wreedlik omgebragt, gevallen door het zweert.
      
      
        Gij hebt ze, o schriklijk God, te samen, als onweerd’gen,
        Dus in den heten dag uws grimm’gen, docht rechtveerd’gen
        En heil’gen toorns, gedood, gij hebt ze fel geslacht,
        En niet verschoont om iet dat haar in aanzien bragt.
      
      
        Gij hebt van rondom mijn verschrikkingen geroepen,
        Die mij, op uw bevel, haast naderden met troepen,
        Als waar het geweest tot eens gezetten hoogtijts dag,
        Daar het volk met menigten na toe te vloeien plag.
      
      
        En daar en is (helaas!) nu niemand aan den dage
        Des toorns des Heren gans ontkomen van de plage,
        Of overbleven, die zijn deel niet mede kreeg,
        Al warense alle juist tot sterven noch niet veeg.
      
      
        Die ‘k, om haar deugden, op de handen zelfs gedragen
        En opgetogen hebb’ in zo veel goede dagen,
        Ja met sorgvuldigheit gekoestert hebb’ zo zacht,
        Die heeft mijn vijand nu moorddadig omgebragt.
      
    
  