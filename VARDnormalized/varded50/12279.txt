
    
      
        DEn Zeilsteen kan door syn verborge krachten,
        En eigen-aard, niet zo gestadig trachten,
        Na het Noorden om te zien;
        Noch Clitïe na het gulde Zonne-rad,
        Wiens Voerman kan, door syn gesvvinden trad,
        Haar Ogen niet ontvlien:
      
      
        De Wachters van het Gulde Vlies, en App'len,
        Die wonder gauvv om hare vruchten trapp'len,
        En slaan zo nauw geen acht,
        Op het gêen in haar bewaring is gesteld;
        Als wel mijn Oog op het soette Oog-geweld
        Van mijn Beminde wacht.
      
      
        Maar, nijdig Lot! dat mij de soette vruchjes,
        Daar ik om wens met minnelijcke suchjes,
        De vruchjes van haar OOG
        Zo schaars uytdeelt. vvant enen ruimen tijd
        Ben ik het gezicht van hare schoonheid kwijt,
        Hoe zeer ik daar na pog.
      
      
        Den mesten tijd is zij in huis gezeten:
        VVaer zij haar voedt met het gierig willen-weten,
        En suygt Minervaes borst.
        Of ziet men haar ooit over straten gaan,
        Eilaas! dat is maar pek in het vuyr gedaan;
        Het en lest, maar scherpt den dorst.
      
      
        Gelijk de Sonn, met het vvolck-gevvaed behangen,
        De Werld ontreckt haar glinsterende wangen:
        Zo doet mijn ROSELIIN.
        Komt s'immer uit; haar Oochjes zijn bedekt.
        'Tschijnt s'ons, uit nijd, de soette vreugd ontreckt,
        Van haren Ogenschijn.
      
      
        Ah! Roselijn, indien u niet kan raken
        De soette vreugd, het minnelijk vermaken,
        Dat mij u OOCHIES geeft;
        Ei, bidd' ik, drijft ten minsten niet den spot,
        Met dien vervarelijcken minnegod,
        Die in uw OOCHIES leeft.
      
      
        Die heeft een lust te spannen zijne boochjes,
        In u gezicht; te zien door uwe OOCHIES,
        Die zelfs geen Ogen heeft.
        En vvilt gij weer dat blinde Minne-vvicht
        Beroven van het noodige gezicht?
        Ah! het is te wreed geleefd.
      
    
  