
    
      
        MEn zwyg van Faëton,
        Te stout in het mennen
        Der zonnekoetse, aan het hollen met die vracht.
        Zwijgt, dichters, hoe de zon
        Verdwaald in het rennen,
        Verbijsterd door Thessaalsche toverkracht;
        Hoe Argos schreide,
        Toen het licht daar scheidde,
        Zyn' dienst ontzeide
        Pelops moortgeslacht.
      
      
        De kruisvloek van Gods zoon
        (Dit des zuivre waarheit)
        Verdryft den dag, verduisterd des werelds oog;
        En wekt ene jammertoon,
        Waar zulk een naarheit
        Den middag bluscht, de volken van omhoog
        Met schrik komt treffen,
        En het kruis verheffen.
        Wie kon beseffen,
        Waar de zon vertoog?
      
      
        Geen wonder, dat de bron
        Van licht en luister
        Zelf licht ontbeerde, en droevig rougewaat
        Heur kracht en klaarheit schon.
        Is het niet helduister
        In Jesus ziel, daar des Vaders blij gelaat
        (Al het licht te gader)
        Hem, des levens ader,
        Der lichten vader,
        Stervende, ondergaat?
      
      
        Des nare roulievrei
        Beklaagt op het deerlykst
        Het vonnis, van Romein en Jood geveld;
        Betreurt het kruisgeschrei;
        Ontdekt op het heerlykst
        De kracht des Gods, die het licht zijn palen stelt;
        Toont, hem dienstvaardig,
        Den dag onwaardig,
        Al wat boosaardig
        Groeit in het moortgewelt.
      
      
        Dit roukleedt zonder ga
        Dekt des hemels aanzicht,
        Beschroomd te zien zijn Scheppers ongelijk.
        Maar streed voor Josua
        De zon en het maanlicht,
        Dit lichtverlies verstrekt een blyder blijk,
        Hoe tot Gods ere
        Zich God vernêre,
        En triomfere
        Over het zwarte rik.
      
      
        Hoe hard helaas is het hart,
        Dat boos durft schimpen
        Met Jesus kruis en kruispyn! Och! wien zou
        Van des Heilants smaat en smart
        Het hart niet krimpen?
        Die het aardrijk schudt, die het hemelse gebou
        Met kracht komt steuren,
        Benaawt doet treuren,
        Zijn feestkleedt scheuren,
        Zich verkleên in rou.
      
      
        Is Abrams zaat niet blind,
        En snood verbasterd,
        Dat voor den glans der heilzon, lang verwacht,
        De wet, haar schaduw, mint,
        Die zon noch lastert?
        Och duurde dit dry uren, bleef des nacht
        Alleen dry dagen!
        Gij schept behagen
        In Faroos plagen,
        O verstokt geslacht.
      
      
        Ons straalt, als Gosen, uit
        Des duisternissen
        het Genalicht toe van dien gekruisten Heer.
        Maar wie het gezicht nu sluit,
        Blijft ewig missen
        Dien hemelglans. Zie neer, o God, zie neer,
        O alvermogen,
        Met mededogen.
        Of voor onze ogen
        Daagt het nimmermeer.
      
    
  