
    
      
        ACh Hemel wat bleyde maten,
        Komen uit Oostenrijk,
        Men zal het uw gaan verhalen,
        Hoort toe dan al gelijk,
        Hoe den Vizier verheven,
        Meende ons Christen Magt,
        Te dwingen en te doen beven,
        Want hij zijn Leger bragt:
        Om dan zo met een groot Geweld
        Ons Christen Magt te krenken.
        Bragt hij zijn Leger in het veld,
        Men mag het wel gedenken.
      
      
        Als men schreef Duizend Zevenhonderd,
        En Zeventien, mij bedied,
        Is ’er wel een groot Wonder
        Voor Belgrado geschied;
        In de Marave verheven
        Geschieden een zwaaren Slag;
        De Turken zag men sneven,
        het Was hen een droef gelag;
        Want den Vizier, vol boos gemoet,
        Meenden naar zijn behagen,
        Aan te tasten ons Linie, op standen voet,
        Maar het dienden hen voor plagen.
      
      
        des Morgens omtrent ten vier uuren,
        In het opgaan van de Zon,
        Stond het ’er al in roeren,
        Door het kraken van grof Kanon,
        Tromm’len en Trompette
        Maakten een groot rumoer;
        Eugenius hier op lette,
        Die lag op zijnen loer,
        Riep: Sa courazie schept nu moet,
        Laat ons vromelijk Strijden,
        En spart voorwaar geen Turks Bloed.
        Sla dood aan allen zijden.
      
      
        Toen vielen ons duitse Helden,
        Den vijand dapper aan,
        En in Battalje hun stelden:
        Den Turk moest vlugten gaan,
        En meende weer te keren,
        Over de Revier met spoed,
        Kwamen in groot versseeren;
        Want ziet veel Turks Bloed,
        Is daar gesneuvelt en vergaan,
        En riepen boven maten,
        O Mahomet wilt ons bijstaan.
        Maar het mogt haar weinig baten.
      
      
        In deze groten allarm
        Een ieder nam den vlugt;
        Men hoorden niet als gekarm
        En bitterlijk gesugt:
        Kanon, Tenten, Bagagie,
        Bommen, Mortier, Karkas,
        Kruid, Loot tot Avantagie,
        Verlieten zij al den bras:
        Veel goed lieten zij in den Brand,
        Van paarlen en diamanten,
        het Was prijs en buit aan allen kant,
        Voor al ons duitse kwanten.
      
      
        Toen maakten ons vrome zoldaaten,
        Marode en groten buit;
        Eugenius boven maaten,
        Die riep toen overluyt;
        Sa lustig wilt uw begeven,
        En spoedig met ’er daad,
        Nu zullen wij ook doen beven
        De Stad van bellegraed;
        Terstond zo was ieder gereed,
        Beklommen daar de wallen,
        Kanon, Mortier dat schoot zeer wreed,
        Schoten de Vuurige ballen.
      
      
        Den Gouverneur nog niet agten,
        Eugenius groot geweld,
        Maar zonder lang te wagten,
        Heeft zijn kanon gesteld,
        Riep tot zijn volk met beven:
        Doet ieder wat hij kan,
        ’k Zal het niet overgeven,
        Al bleef ’er mijn laatsten man,
        Terstond zo liet hij de bloed-vlag,
        En Paard-staart uitsteken,
        Als Prins Eugenius dit aansag,
        Dagt vriend dat zal ik wreken.
      
      
        Eugenius, Held verheven,
        En vreesde den vijand niet,
        Hij heeft de Stad doen beven,
        Tot overgeven ziet!
        Men deed het Wit vaandel uitsteken,
        En maakten zo groot getier,
        Als den vijand was geweken,
        Ieder vraagde Kwartier,
        Want hij geen hoop nu meer en zag,
        Als het Leger was geslaagen,
        Men niet als doden Turken zag,
        Wel veertig duizend lagen.
      
      
        Men maakten Capitulatie,
        De Gouverneur moest bestaan,
        Dat hij in korte spatie,
        Alles moest wijzen aan,
        Waar dat de mijnen laagen,
        En magazijnen mee;
        Want binnen weinig dagen,
        Moest hij uit die sterke Stee.
        En hoop van al dat Turkse Ras,
        Met de wapens in haar Handen,
        En wagens op het zelve pas,
        Trokken zij na haar Landen.
      
      
        Laat ons tot een memorie,
        Roepen Heer Jezus aan,
        Den Gever der victorie:
        Die ons heeft bygestaen;
        Door zijnen Magt verheven,
        En kragten hier op let,
        Is den Turrik verdreven,
        Tot spijt van Mahomet:
        Weest nu verheugt door het Christen-Land,
        En steld Triomf van Staaken,
        Verslaagen leyd nu den vijand
        Laat het Grof kanon nu kraaken.
      
    
  