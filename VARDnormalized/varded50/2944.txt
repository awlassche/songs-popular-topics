
    
      
        Des grote woorden sprak Israëls macht en eer,
        Der Heren grootste Heer, tot zijnen Zoon, mijn Heer:
        Welaan, ontvang de kroon. zet u in majesteit
        Aan mijne rechter hand. aenvaerd mijns Rijks beleid,
        Tot uw partij van mij ter neder is gestort,
        En als een voete-bank van u betreden wordt.
      
      
        Uit had hij. Maar o gij mijn Heer, des Heren Zoon,
        Uit Zion daalt tot u de glory van uw kroon:
        Uit Zion zal dijn God de macht van uw Gebiedt
        Doen reiken waar de Zonn' haar held're stralen ziet;
        Dat gij het volk beheerscht, en het muytigh hert zoo wind
        Dat elk zich willig buygh, oprecht met u gezind.
      
      
        Wanneer gij dan we'erom zult komen van den tocht,
        En het mannelijke zwaard verwinning heeft gewrocht,
        Zal het heir, van bend aan bend, vercierlijck in het gewaad,
        Met u haar Opper-hooft, in schonen pracht en staat,
        Na Gods geheiligd Huis eensgangs de voeten spoên,
        En u, haar Sterckt' en Raad, aldaar haar offer doen.
      
      
        Daar (door's Gelucks toe-lach, verheven in den geest)
        Wordt haar de blijde dag een lustig Zege-feest.
        Des hemels klare dauw, vroeg in den dageraad,
        Wanneer de goude Zon noch dicht bij de aarde gaat,
        Bezwemt het teere kruid met zoo veel dropjes niet,
        Gelijckmen dicht tot u het volk toevloeien ziet:
      
      
        Toevloeien ziet van West, toevloeien ziet van Oost,
        Van Zuiden en van Noord, als tot zijns herten troost;
        Vol ere, vrees en dienst. En dit is het noch niet al:
        God heeft een eed gedaan: (die nooit verbreken zal)
        Dat gij, dat gij, mijn Heer, dat gij Groot-priester zijt
        Als Melchisedech was, Groot-priester voor altijd.
      
      
        Hij die dit zwoer, zal steeds ter rechter hand u staan;
        Ook menig Dwingeland in zijnen toorn verslaan;
        En doen het Heidens volk zijn stenge oordeel zien:
        Een vreselijke slag zal onder haar gezien.
        En die hoog in gebiedt, als Goden zijn gesteld,
        Zal hij bevinden doen zijns sterken arms geweld.
      
      
        En als de tijd nu port dat dit moet zijn gedaan,
        Zal hij zoo groten zaak niet traegh'lijck a'nne-gaen:
        Maar, als een onverschrikt en moedig oorlooghs-heldt,
        (Die zijns vijands slaghoordt, dat nu vast ruymt het veld,
        Snel op de hielen is, en 'tlachend' Luk aen-vat)
        Door het heftig na-gejaag ten laatsten afgemat:
      
      
        Uit de een of de ander beek, gevonden bij geval,
        De hit van zijnen dorst met haast gaan lezen zal:
        Alzo wil ook de Heer, de Heer in het strijden sterk,
        Gezwind en vurig zijn in dit zoo groten werk.
        Dies hij ook, na den slag, van slaan en strijden moe',
        Het triumphante hoofd heft na de sterren toe.
      
    
  