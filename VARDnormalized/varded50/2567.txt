
    
      
        Al waart dat mijn // de God Jupijn,
        Of iemand van de Goden,
        Haar glants, of schijn // of gants haar zijn
        Van Godlijckheyt aenboden,
        Dat ik ze mocht verkiesen,
        En ik u most verliezen,
        Ik ging tot haar met deze reen,
        Ik blijf veel liever hier benen
        In mijn armoed opter aarden,
        In bekommering, en verdriet,
        Eer ik wouw die last anvaerden.
        En hebben daar mijn liefste niet.
      
      
        Of lieten zij // de toom eens vrij
        Van het Coninghlijck gebieden,
        En geven mij // de heerschappij
        Van Landen en van Lieden,
        Dat ik ze most beheren
        Dat sou ik wel begeren,
        Niet om rijk, Land noch geld,
        Niet om aanzien noch geweld,
        Niet om scepters noch om kronen
        Noch om al het Werelds goed,
        Maar om dat ik u sou tonen
        Mijn gunst, en grootheid van ghemoet.
      
      
        Ik sou de lien // wel groots gebien
        U achtbaarheid te eren,
        Op bloote knieÃ«n // u doen ontzien
        Bij Prinsen, en bij Heren,
        Ik sou der Keyseren Vrouwen,
        Voor u staat-dochters houwen,
        Mijn Koningen de grootst van lof,
        Die zouden u steeds in mijn Hof
        Met eerbiedigheid geleiden,
        En zetten in u zetel zacht,
        Die ik eerst sou doen bereiden
        Met de kostelijke pracht.
      
      
        Van Elpen-been // vol vremdiche'en
        Soud' ik u troon doen maken
        U vloer bespreen // met ed'le kle'en,
        Van Turks, en goude laken,
        Met beelden en met bloemen
        Zo schoon als men kan noemen.
        Ik sou bewijzen door u dracht,
        Hoe dat ik u deuchden acht,
        Hoe dat ik u hoge zeden
        Meer bemin als het lieve goud,
        Dat ik rustig sou besteden,
        Daar, en waar gij het hebben wout.
      
      
        Maer'k weet dat gij // geen hovaardij
        Hebt in des malle dingen,
        Ook draagh ik blij // meer goeds bij mij,
        Als al de Hovelingen,
        Al syn zij rijk van goede,
        Ik ben't in den ghemoede:
        Ik weet wel liefje datje weet,
        Dat onder een verwurpen kleed
        Wel wat grooters kan verschuilen.
        Als syn meerder wel vermoet,
        En dat men vaak wel slechte uylen,
        Hier bevinden zeer begoedt.
      
    
  