
    
      
        HOe lustig en hoe groen
        Is het in dit Meis faysoen,
        Hoe lieflijk is het nu buiten,
        Nu al de jonge spruiten
        Van gras, van kruid, van bloemen,
        Om strijd den Here roemen.
      
      
        Al het Veld is nu ter tijd
        Als een schoon groen tapijt,
        Dat onlangns stond als Heide,
        Is nu grasrijcke weide,
        En d'Ackers met haar voren,
        Staan groen van het vruchtbaar Koren.
      
      
        De bomen hoog en groot,
        Die onlangs schenen dood
        Als dor en gants bevroren,
        Staan als van nieus geboren,
        Met bladeren en knoppen
        Versierd tot in de toppen.
      
      
        De Vogelkens rontsom,
        Die onlangs scheenen stom,
        Nu weer met helder kelen
        Den lof haars Scheppers kwelen,
        Den Leeuwrick klimt na boven
        Om daar den Heer te loven.
      
      
        Elk schepsel na zijn aard,
        Zijns Scheppers lof verklaart,
        Komt edel Creature,
        Komt leert van de Nature,
        Komt mens komt leert slaan gade
        Den Meytijdt der genade.
      
      
        De Zon aent Firmament,
        Haar kracht nu neder sentÂ :
        Nu zij is hoog geresen,
        Straks ziet men aan haar wezen,
        Aan bomen, kruiden, dieren,
        Zelfs aan de kleine mieren.
      
      
        Het krachtig Sonne-licht,
        Van Gods vriendlijck gezicht,
        het Welk breekt de herde stenen:
        Heeft lang u hert bescheenen,
        Noch staat gij als te voren
        Verkout en gants bevroren.
      
      
        Gij blijft van vrucht zo bloot,
        Als waart gij dor en dood,
        Zo enig sap en leven,
        Is in u stam gebleven,
        Begint nu vrucht te dragen
        In des zo vruchtbaar dagen.
      
      
        Rijst uit der zonden stof,
        Wast tot uws Scheppers lof,
        Als wel geplante bomen,
        Nu zijn genaden stromen,
        U wortel zo besproeien,
        Poocht nu in deugd te groeien.
      
      
        Laat Heer u Hemels vocht
        Afdruipen door de Locht,
        Laat op ons herten dalen
        Uws aanschijns Zonne stralen:
        Zo zullen wij ontluiken
        Als rozen op hear struiken.
      
    
  