
    
      
        DEuote herten wilt vreugden rapen,
        Aanziet hoe schoon is des hemels schijn:
        Ziet doch, van niet heeft hy’t al geschapen:
        Denkt dan hoe schoon moet den Schepper zijn.
      
      
        Aanziet de kruiden zeer groene spruiten,
        Die daar genezen sieckt’ ende pijn:
        Aanziet haar schoonheid, en haar virtuyten:
        Denkt dan hoe schoon moet den Schepper zijn.
      
      
        Aanziet de Leliën wijt ontloken,
        Thymis, Lauender, Rozemarijn:
        Aanziet die Rooskens vol zoete roken:
        Denkt dan hoe schoon moet den Schepper zijn.
      
      
        Ziet al die blomkens met goed verstande,
        Der zieken zijn zij een medecijn:
        Ziet haar koleuren menigerhande:
        Denkt dan hoe schoon moet den Schepper zijn.
      
      
        Aanziet die bomen met al haar vruchten,
        En die wijngaarden met haren wijn:
        Aanziet die voghelkens inder luchten:
        Denkt dan hoe schoon moet den Schepper zijn.
      
      
        Ziet die ghesteenten van groter werden,
        Die klaerder blinken dan kristallijn:
        Ziet alle schoonheid op dezer eerden:
        Denkt dan hoe schoon moet den Schepper zijn.
      
      
        Ziet gij de mensen schoon van Lichame,
        Fraai van fatsoen ende leden fijn,
        Suyuer van aanzicht, ogen bekwame,
        Denkt dan hoe schoon moet den Schepper zijn.
      
      
        Aanziet die Sonn’ ende Mane schone
        Aanziet die Sterren van klaren schijn:
        Ziet hoe zij blinken aan ‘shemels throone:
        Denkt dan hoe schoon moet den Schepper zijn,
      
      
        Hoort gij hier konstich op de orgel spelen,
        Op instrumenten muziek diuijn:
        Hoort gij ooch zingen met ׀ zoete kelen:
        Denkt hoe zoet zal het in den hemel zijn.
      
      
        Alle vreugd die men hiet mag bedrijuen,
        En mag maar duren een korte  termijn:
        Maar zij zal inder eeuwigheid blijuen,
        Voor die bij God in den hemel zijn.
      
      
        Laat ons de wereld geheel verzaken,
        Met al haar boosheid na Gods doctrijn:
        Zo zullen wij in den hemel smaken
        Hoe zoet en schone dat daar zal zijn.
      
      
        Lof zij den Schepper der creaturen
        Zie alle dingen geschapen heeft:
        Glori’ zij hem nu en taller uren
        Die’t onderhout ende voedsel geeft.
      
    
  