
    
      
        DE luizen en der vleyers daat
        Is van een toon en ziet op eigen baat,
        Zoo als het de luizen doen om des mensen bloed,
        Zoo doen het de vleyers ook om des mensen goed.
      
      
        Zoo lang de mens in het leven is,
        Zoo gaan de luizen in haar voorspoed wis;
        Maar als de mens zijn leven is te niet,
        Dan eind zijn bloed, en komt des luis verdriet.
      
      
        Dus gaat het met den vleider mee,
        Die in de voorspoed trouwlijk houdt zijn stee,
        Maar als de voorspoed u ontwijken zal,
        Dan komt hij niet meer onder u getal.
      
      
        Ziet daarom toe, op die zich stelt
        Bij u, en die gedurig tot u held,
        Of dit oprecht is, zonder valse gront,
        En of hij ook in alles is goed rond.
      
      
        Merkt aan het valse goud en ziet
        Hoe dat zijn schone schijn ons geeft verdriet,
        Ja het kan door nieuwheit schoonder zijn in het oog
        Als het fijne goud, waar door ter veel bedrog.
      
      
        Maar het komt dan op de toetse aan,
        En wat 'er meer vereist om vast te gaan
        Zoo moet men doen aan die men onder zoekt,
        Op dat men niet door lift en wordt verkloekt.
      
      
        Want valsheit toont wel schoonder schijn
        Als die de waarheit lieft en best zal zijn;
        Maar waarheit is in alles zich gelijk,
        Wie onderzoekt die vint het klare blijk.
      
      
        De waarheit heeft eendrachtigheit,
        En toont in alles zijn bescheidentheit,
        Hij gaat recht deur van het nieuwe tot het oud,
        En heeft zich vast op oude trouw gebouwd.
      
      
        Heel anders is het met des vleiers werk,
        Die zich niet houden kan in waarheits perk,
        Hij toont een glimp, maar uit een nieuwigheit
        Dat tot de outheit niet kan zijn verspreit.
      
      
        O God? laat mij na waarheit staan,
        En stelt mij vast op trouw en waarheits baan,
        Laat liefd en vriendschap in mij zijn gevest,
        En houdt mij staan tot op het alderlest.
      
    
  