
    
      
        O Christe, die zijt alles en in allen,
        Mijn ziel zal met en in u zijn vernoegd,
        Hoe dat gij het, na uw heilig welgevallen,
        Dan ook met mij en mijne zaken voegt.
        Wanneer ik u alleen maar hebbe, O Heer,
        Hebb' ik genoeg, al hadd' ik ook niet meer:
        Bezwijkt mijn hert en vlees van treurigheit,
        Gij zijt mijn rots en deel in eeuwigeheit.
      
      
        Wanneer ik u mijn Al in Al kan noemen,
        En hangen vast aan u mijn Al in Al,
        Zo kan ik zelfs in mijn verdrukking roemen,
        En ben goeds moeds in noot en ongeval:
        Want gij alleen, gij zijt, en hebt, en geeft,
        Al het geen waar bij de ziele vrolik leeft;
        En die in u stelt al zijn vreugd en rust,
        Heeft alles na zijns herten wens en lust.
      
      
        Een ander mag zich smert en onrust maken
        In het zoeken na het geen hem meest behaag,
        Met lust en rust zal ik na u maar haken,
        Als die na al het ander niet meer vraag.
        De wereld laat ik wellust, schatten, eer,
        Of zo zij noch iet anders weten meer:
        Mijn wellust, schat, en eer zijt gij alleen,
        Ia gij mijn Al in Al, en anders geen.
      
      
        Niet kan zo goed, zo zoet, of heerlik wezen,
        Of het hoogst', en het eerst', en het allerbeste goed
        Moet duizendmaal daar boven zijn geprezen,
        En het stilt op het best en lieflikst onze gemoet.
        Mijn Heiland, o mijn Al in Al, hoe is het,
        Dat somtijds noch mijn ogen zijn bemist
        Door het schim en schuim der wereld, die mij vleit,
        En lokt en tokt met haar begeerlikheit!
      
      
        Wat sou mij hier op aarden oit bekoren?
        het Is ydelheit, al schijnt het noch zo groot:
        het Vergaat haast en verlaat ons zelfs te voren,
        Of immers wij verlaten het in den dood.
        Mijn God, mijn vreugd, mijn lust, mijn rust, mijn al,
        Wat is er, dat ik wensen kan of zal,
        het Welk gij alleen mij niet veel beter zijt?
        O! leer mij dit bedenken te aller tijd.
      
      
        Laat onderdies veel moeit, en ongelukken,
        Verdriet en kruis, mij vallen op het lijf,
        Elend' en veel nootdruftigheit mij drukken,
        Als gij in mij, en ik in u maar blijf;
        Ia schoon dit al mij treft' op ene tijd,
        het En is geen quaat, zo gij mijn hulp maar zijt,
        Mijn hoogste goed, mijn God, mijn Al in Al,
        Al ging ik ook in des doods vervaarlik dal.
      
      
        'k Ben in u groot en hoog van naam en ere,
        Zo 'k hier veracht en klein ben, of versmaad,
        Gij zelve zijt mijn liefde, die 'k begeere,
        Zo dat ik mij niet stoor' aan des werelds haat.
        Ik hebbe aan u mijn liefst' en beste vriend,
        Schoon niemand met mijn vriendschap waar gediend.
        Gij zijt mijn vreugd, indien men mij bedroeft,
        Mijn Al in Al wat oit mijn ziel behoeft.
      
      
        Vervul alleen mijn hert met uwe soetheit,
        Zo dat ik al mijn wens en hoop maar stell'
        In uwe gunst, en eindelose goetheit;
        Zo dan het met mij niet anders zijn dan wel.
        Zo mag ik mij met dees' verseek'ring voÃªn,
        Dat het slimste, dat de wereld oit zal doen,
        Niet anders kan, dan dat het mij voor u
        Gelukkig maak', en van het aardse schuw.
      
      
        Geef, dat ik niet en acht op een'ge dingen,
        Noch voor mij zelfs mijn leven dierbaar houd',
        Om slechts mijn loop met blijdschap te volbringen.
        Ei, lijd niet, dat mijn ijver weer verkoud':
        Op dat ik sing, in liefdens sterke gloed;
        Dit vier en bluscht geen grote watervloed:
        Schoon iemand mij al het goed zijns huizes gaf
        Voor deze liefd', ik sloeg het geheelik af.
      
      
        Voor die met u gezet is in den hemel,
        En in uw troon met u te zitten hoopt,
        Is al te slecht uw laagste voeten-schemel,
        Waar van een dwaas het stof zo zuur beloopt.
        het Gelove voert de ziele vaardig op,
        Tot aan ja in den hemel, hoog in top,
        Zo dats', al wat op aarden is een sweeft,
        Voor klein aanziet, en onder voeten heeft.
      
      
        O Here, zijt en blijft het deel mijns erven,
        En onderhoudt, door uwe kracht, mijn lot,
        Het zij dan dat ik lef of kom te sterven.
        Zijt mij genoeg, mijn Algenoegzaam God.
        Gij hebt ons, om met u te zijn, gemaakt,
        Dies is er niet dat mij aan het herte raakt,
        Dan gij alleen en d'eeuw'ge saligheit,
        Mij, uit gen, door het waar geloof, bereidt.
      
      
        Mijn God, gij die zijt enig en on-endig,
        Wend af mijn oog van des werelds yd'le schijn,
        Die, tegen wil en dank, mij quelt elendig,
        Zo dat ik op mij zelfs verstoort moet zijn.
        Hecht vast mijn hert aan uwen hemel, Heer,
        Aan u, die in den hemel zijt, noch meer;
        Vermits gij in uw hemels schoon gewelf
        Zijt al de vreugd, en als een hemel zelf.
      
    
  