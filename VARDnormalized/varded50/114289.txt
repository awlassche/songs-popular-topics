
    
      
        KOm mijn Dianier, mijn waarde,
        Kom ei kom mijn tweede Ziel,
        Gij strekt me een Godin op Aarde,
        Als ik voor u nederkniel,
        Ziet gij dan niet,
        Hoe door het verdriet, mijn jeugd verdwynt,
        Als het ligt van uw schoon ogen mij niet en beschynd.
      
      
        Gun dat ik u aan mag spreken,
        Met een Minnelyke taal,
        Mijn hert schynd van Min te breken,
        Neem Leander tot gemaal:
        'k Geef u mijn hand,
        Tot onderpand van mijne trouw,
        Laat ik u eens bepraten, en word dog mijn Vrouw.
      
      
        Kom laat ons te zam verbinden,
        En voor Hymens Altaar treen,
        En daar na mijn ziel beminden,
        Smelten Ziel en Zin in een:
        'k Wed dat gij zegt,
        Als gij den Echt eens hebt beproefd,
        Dat gij geen meerder vreugde op aarde behoeft.
      
    
  