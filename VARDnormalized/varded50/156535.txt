
    
      
        DE Geest gesteld op haar Stadts-wacht
        Van ons Hemelschen Vader,
        Wordt van het vlees staegh na-getracht,
        Het welk is een verrader;
      
      
        De Sathan heeft daar mee verdrag
        En loopt om alle kanten
        En zoekt waar hij zijn Standaard mag
        Op Wal, of Vesting planten.
      
      
        Het vlees loert nau aan ieder Poort,
        De Sathan in te leiden,
        En tracht aan de een, of de ander oord
        Hem ingang te bereiden.
      
      
        Somtijds zo vindt zij in der nacht
        De Geest ont-ijvert, slapen,
        Die zij verschalckt op zijnen wacht,
        En hem ontrooft van Wapen.
      
      
        Alarmter dan den Sathan bij
        En zeid: Komt haastig binnen:
        Want deze Stad voor u, en mij,
        Is nu gants licht te winnen.
      
      
        De Sathan root van Helschen gloed,
        Brand als van zijn lust tot roven,
        Maar eer hij binnen steldt zijn voet,
        Zo komt dien Held van boven,
      
      
        Den Hoeder Isr'els in de Lucht,
        Met zijn Geweer in handen,
        En drijft den Sathan op de vlucht
        Zo dat hij ruymt met schanden.
      
      
        Looft onzen God na rechten eis,
        Gij zijn verloste Kind'ren,
        Hij is het die Sathan, ende Vleysch,
        Haar opzet doet verhind'ren.
      
    
  