
    
      
        O God van Hemelrijcke
        Ziet doch neder in het aardse dal,
        Op u Kinderen al-gelijke
        Die bedrukt zijn over al,
        Al van Ducdalve met wreden geschal,
        Hij vervolgt de Christenen groot en smal
        Voor Haerlem buiten der stede,
        Daar leit hij met groot onvrede.
      
      
        Duc de alve sant drie Posten getrouwe
        Voor Haerlem de stede vailjant:
        Of zij die stad op-gheven wouwen
        Van des Konincks wegen in zijn der hand,
        Of wij eyssen de stad te nzweert en te brand
        Zo wij die winnen met stormender hand
        En zal der niemand houden zijn leven
        Wilt u in onzer genade geven.
      
      
        Doe sprak een Borger van waerden
        Wij hebben wel van zijn genade gehoord,
        Al van die schamel Borgers van Naerden
        Die zijn zo deerlijk vermoort,
        Mans, Vrouwen, kinders, men sloeg ze al dood
        Die borgers van Zutphen deden open de poort
        Men woudese in genade ontvangen,
        Maar zijn geslagen ende gehangen.
      
      
        De stad wij niet op geven,
        Sprak de Overste Luitenant
        Wij willense bewaren van des Konings wegen
        En geven ons in Godes hand
        Gij wilt den Koning verderven zijn land
        Vermoort de luiden aan elken hand,
        Met Kruid en Loot wij u verwachten
        van honger zult gij ons niet versmachten.
      
      
        Doe schoten zij wel zeven dagen
        Op Haerelem met groot geweld
        Cartouwen en dobbele Slangen
        Hebben zij op de mueren gesteld
        Maar die van Haerlem Schoten lustig (in het Veld)
        Zij hebben zo menighen Ruiter geveld
        En zo menighen Spanjaard geschoten,
        het Welk heeft den Cornel verdroten.
      
      
        Men zag Haerlem bestormen
        Die spanjaerts vielen met macht daar an.
        Daar lagen zo veel in het veld gestorven,
        Viermaal zijn ze geslagen daar van:
        Want de vrouwen kwamen zo stoutelijk an
        Met stenen, peckreepen, vier ende vlam,
        Wierpen ze de spanjaerts van de myeren,
        Dat ze kreeten als lelijke dieren.
      
      
        Doen zij den lesten storm verloren
        Bleeffer wel acht honderd dood en gewont
        De spanjaerden schudden haar oren
        Gelijk als enen Water-hond,
        Zij traden haar geweer met voeten terstond,
        En riepen met tyrannighen grond,
        Dat God een Lutriaen was geworden,
        Doe zij de onnozel niet konden vermoorden.
      
      
        Zestien Vaendels Knechten getrouwe
        Zijn te Haerlem binnen gewend,
        Noch twee vaendels gemonsterde Vrouwen,
        Hebben zo menigen spanjaard geschend:
        In het stormen deden zij groten geweld,
        Zij droegen dat vaendelijn als een held,
        Zo lustelijk in haar handen,
        Den Duc de alve tot zijn der schanden.
      
      
        Die van Haerlem wilt horen
        Hebben twee poorten wijd open gedaan,
        Als of zijt gaven verloren,
        Dat hebben die spanjaerts verstaan,
        Den Cornel riep: Loop an, loop an,
        Nu staat af dood, spart vrou noch man:
        Want zij hebbent verloren gegeven,
        En laat de Kinders in de wiege niet leven.
      
      
        De spanjaerts zijn voort gelopen
        Om te vermoorden dat Christen bloed,
        Een loose brugge was binnen de poorte
        Die brak in met al dat spaans gebroed,
        Daar bleeffer wel zes honderd dood,
        Misericordia riepen zij klein en groot,
        Doe die achterste dat verstonden
        Daar was geen kar aan haar aars gebonden.
      
      
        Doe zijn die van Haerlem uit getogen
        Met een zo euvelen moet:
        Zij hebben zo fellijck geslagen
        Dat zij gingen door haar bloed;
        Die spaensche Cornel die bleef daar dood,
        Met veel soldaten en Capiteynen groot,
        God heeft haar victory gegeven,
        Noch hebben zijt Geschut na Haerlem gedreven.
      
      
        Och wij arme Ducdalfs knechten
        Sterven hier van armoede groot!
        Hoe zouden wij konnen ghevechten?
        Hier lichter alzo vele dood;
        het Is al pots martel pots lijden aan elken ore:
        Heeft ons de Duivel in Holland gevoerd?
        Och! ten helpt pijpen noch trommen
        Als de Hollanders beginnen te kommen.
      
      
        Een borgher van Haerlem geprezen
        Heeft in Duc dalvens Leger gevoerd,
        Vijftien Hollandtsche gevalschte Kezen,
        Die daar af aten die bleven al dood:
        Een spanjaard vraagde hem metter spoed:
        Van waar brenghdy deze Kezen goed?
        Van Amsterdam mijn goede Seignoren;
        De spanjaard sprak: Wilt ons tâ€™Amsterdam voeren.
      
      
        het Gebeurde des avonds laten
        Wilden de spanjaerts schampen daar van,
        Daar kwamen zeven spaensche soldaten
        Die dwongen den goeden man
        Dat hij ze moest voeren na Amsterdam,
        Die twee hadden gouden keten an;
        De voerman heeft een mijl of twee om gerede
        Hij brochtse te Haerlem binnen der stede.
      
      
        Doe zij te Haerlem kwamen
        De Vrouwen riepen al even dol,
        Hier komen zeven Heilige Mannen
        het Is er effen een Galge vol;
        Die spanjaerts kregen zo menigen sol,
        Zij schudden haar eers, zij krauden bol
        Des morgens sagmense hangen pronken,
        De borghers den Voerman een gouden keten zonken.
      
      
        Oorlof gij Christenen verheven,
        Bid voor ons Hollanders klein en groot,
        Dat ons God victory wil geven
        Tegen onze vijanden verwoed,
        Wij willen nu strijden tot in den dood,
        Al sterven wij dan al om Gods woord,
        Zo bidden wij Christum geprezen
        Dat hij ons wil genadig wezen.
      
    
  