
    
      
        ONder de Bruydegommen,
        Mag ik van enen rommen,
        Die in den hoogsten graat // staat,
        De schone Lely-blommen
        Doet hij te velde kommen
        Met lustelijk sieraad.
      
      
        Salomon in den throone
        Was niet versierd zo schone,
        Gelijk wij een van dien // zien,
        Tis werd dat ik bekroone
        Mijn vriend met lof ydoone,
        In hem moet ik verblien.
      
      
        Ik zie dat zij en spinnen,
        En werken noch en winnen,
        En staan zo excellent // jent
        Gekleed, vremt om verzinnen,
        Dus moet ik hem beminnen,
        En loven zonder endt.
      
      
        Nu staat hier op der eerden
        Dit gras van kleender werden,
        Alleen heden playsant // want
        Morgen als dorre geerden
        Moet den oven aenveerden,
        Om te wezen verbrand.
      
      
        Die in dezer manieren
        Het gras schoon wil versieren,
        Zal hij zijn Bruid minjoot // bloot,
        Cleedingh' oft iet faelgieren
        Laten die goedertieren
        Voor haar zijn bloed vergood.
      
      
        Neen hij vrij onverborgen,
        Dus moet ik dan verworghen
        Wat den gierighen aard // baard,
        Laten den dag van morgen
        Ook voor zijn zelven zorgen,
        En leven onbeswaert.
      
      
        Hoewel ik moet arbeiden,
        Zo veel Schriftueren zeiden:
        Maar zorge vlied voorbij // gij,
        Ik late u den Heiden,
        Mijn Herder zal mij weiden,
        Hij zorgt altijts voor mij.
      
      
        Hij weet al mijn behoeven,
        Wat wil ik mij bedroeven,
        Oft ergens in belaen, gaan,
        Verdraegh' ik wat beproeven,
        Ik zal zonder vertoeven
        Des levens kroon ontfaen.
      
    
  