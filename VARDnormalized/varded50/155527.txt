
    
      
        Kristen mensen blijft wat staan,
        Hoort dit droevig Lied eens aan,
        Dat ik u hier zal verhalen,
        Van een grouwelijke Moord,
        Binnen d'Amsterdamse palen,
        het Js een schrik dat men het hoort.
      
      
        Ziet ik ben een stuermans Vrou,
        daar niemand op denke sou,
        dat ik tot dien staat sou komen,
        door vervloekte gierigheit,
        Daar ik was mee ingenomen,
        Heeft de satan mijn verleid.
      
      
        Bij mij kwam 'er nu en dan,
        Een Vrou van mijn kennis an,
        Die ik node om te drinken,
        Tee of Koffie hoe het mogt zijn,
        Zij en had geen agterdenken,
        Op de valszigheyd van mijn.
      
      
        Dinsdag voor Victorie klaar,
        Als haar Man niet tehuis en waar,
        Heb ik haar bij mijn ontboden,
        Door mijn Meisje wilt verstaan,
        Die haar kwam tot mijnent noden,
        Zij is met haar heen gegaan.
      
      
        Jk stuerde mijn Meisje ras,
        Om te halen wat Lavas,
        Jk sogt haar dronken te maken
        Op dat ik met goed fatsoen
        zou tot mijn voornemen raken
        Om mijn wil met haar te doen.
      
      
        Jk zei wel Jannetje buur,
        de Tee-Ketel is te vuur,
        Laat ons eerst een soopje drinken,
        Dan zullen wij strak bijlo,
        De Tee over Tafel schenken,
        Zij liet haar bepraten zo.
      
      
        Door deze sterke drank,
        Raakte zij voort van de bank,
        Doen heb ik haar aangegrepen,
        Met een Dasje van mijn Man,
        Heb ik haar Keel toegenepen,
        Als enen bozen Tiran.
      
      
        Jk nam een servet terstond,
        die stak ik haar in de mond,
        Dat zij niet een woord kon spreken
        Ofte maken geen geluid,
        Doe is haar jonk hert bezweken,
        Scheyde van het leven uit.
      
      
        Mijn oudste Dogtertje klaar,
        Zei Moeder wat doet gij daar?
        Brengt gij Jannetje om het leven?
        Jk sprak tot haar met een zet,
        Wat leyd 'er u aan gelegen,
        Gaat gij maar gerust na bed.
      
      
        Zijt te vrede maar certijn,
        Het zal u geen schaade zijn,
        Doe heb ik Jannetje ontnomen
        Ketting, Strikken ende Tas,
        En ik stak haar zonder schromen,
        Jn de mand gezwind en ras.
      
      
        Toen heb ik zeer assurant,
        Een bos stro daar opgeplant,
        Met mijn voeten ingetreden,
        Om te pakken na mijn zin,
        Door des duivels listigheden,
        Als een wreede Tygerin.
      
      
        Donderdags savonts hoort aan
        ben ik met die mand gegaan,
        En liete hem in het water smijten,
        Op dat mijn de Mense daar,
        Deze Moord niet sou verwijten,
        Ofte maken hier rugtbaer.
      
      
        God die alles weet en ziet,
        Wou zulks gedogen niet,
        Dat het heimelijk sou blijven,
        Men zag deze Kleeremant,
        Vrydags in het water drijven,
        Bij de wal digt aan de kant.
      
      
        Men greep Jannetje Kuypers Man,
        daar al voor de Moorder an,
        Doen heb ik de vlugt genomen
        na de stad van Rotterdam,
        want ik was altijd vol schromen,
        Jn wat plaatsen dat ik kwam.
      
      
        'k Liet mijn Kinders blijven thuis,
        Die zij bragten op het Stadhuis,
        Al voor de Agtbare Heren,
        Mijn oudste dogter present,
        Ginge zij Examineren,
        Heeft mijn Moordery bekent.
      
      
        De Amstelse Magistraat,
        Zette mij op heterdaet,
        Jnde Krant om mij te vange,
        Schout en dienaars kwame gram,
        Bragte mij geboeyt zeer strangen,
        Na de Stad van Amsterdam.
      
      
        Daar wiert ik terstond verhoord,
        Om de gruwelijke Moord,
        Die ik lacy heb bedreven,
        Door mijn duivels gierigheit,
        Dat zal kosten mijn jong leven,
        Heer mijn Ziel genadig zijt.
      
    
  