
    
      
        Hij leit haar in zijn rijk na zijn verheven troon,
        In het alderschoonste schoon:
        En geeft hun in het verstand onnoemelijke dingen.
        Het brein vol hoog begrip, de ziel in zachte rust,
        De geest vol zoete lust,
        Het oor vol schoon geluit en overaardig zingen;
        De zinnen, in het gemeen, vervult met grote vreugd,
        Vol lieffelijk vermaak dat nimmer kan vervelen,
        De jaren grijs noch zwak, vol zoetigheit en jeugd.
        De geest altijd bereit om God ter eer' te spelen.
        De monden vol volmaakte tongen,
        Waar door Gods kracht // en grote macht // aan haar volbracht,
        Met klank // en dank // altijd volmaakt kan zijn gezongen.
      
      
        Daar is geen ramp of pijn die deze vreugde maakt
        Dat zij ten einde raakt:
        Daar komt geen dood of noot haar strenge pijlen schieten.
        De deugd vervult de geest, en sluit voor ongeluk,
        Voor anxt voor smaat voor druk
        het Vermogen toe, op dat de ziele niets geniete.
        God is haar toeverlaat, en maaktze hem gelijk
        In eeuwigheit, en blijft haar alderliefste Vader.
        Zij zijn de borgeren, en hij den Heer van het rijk,
        Die het ruim geniet van vreugd vergunt van allegader.
        Des looft hem elk met hert' en zinnen;
        En zijn verblijd // om het allertijt // in grote vlijt,
        Met stof // van lof // den Heer ter eren te beminnen.
      
      
        O! die zijn leven hier na Godes wil besteet,
        Zal met dit heerlijk kleed,
        Uit goedertierentheit des Heren, zijn beschonken.
        Wel op dan Christen hert' ontgrendelt u gemoet,
        En laat dit heerlijk goed,
        Dat zoo hoogwaardig is, uw ziel met lust ontvonken.
        Vernieuwt in u verstand. trekt uit het vuil gewaat.
        Doet aan het Bruiloftskleed dat Christus kan behagen.
        Laat blijken dat gij het quaat, uit al uw krachten, haat
        Door u, na Gods bevel, onstraffelijk te dragen.
        Waar in gij krachtig moet volherden.
        En yvren voort // na des Heren woord // door d'enge poortt':
        Zoo zal // het getal // hier na door u vermeerderd werden.
      
    
  