
    
      
        Ziet een zondaar neêrgebogen,
        Op dat hij syn straf verbid,
        Heb, o Heer! heb mede-dogen;
        Maak syn vuile zonden wit.
        Ah! vergeet syn grove falen,
        Die uwe gramschap op hem halen.
        Als de misdâen zijn het snoodst,
        Is genade aldergrootst.
      
      
        Ik ben van uwe wet geweken,
        'k Heb een schendig kwaad begaan;
        En zo gij u wilde wreken,
        Gij had recht om mij te slaan.
        Maar ah! wilt u niet verstoren,
        'k Was onrein, eer 'k was geboren:
        En mijn aangeërvde smet,
        Trekt mij af van uwe wet.
      
      
        Immers schept gij welbehagen,
        In een ongeveind gemoed:
        Gij laat mij uw woord voor dragen,
        Dat mij brengt tot ware boet.
        Reinig mij van all' mijn zonden,
        Dat ik sneew-wit werd bevonden.
        Ah! verkwik, verkwik mijn hart,
        Dat bezweken is van smart.
      
      
        Wend doch uwe verbolgen ogen,
        Van mijn overtreding af:
        Die u heeft tot toorn bewogen,
        En niet eischt als wraak, en straf.
        Wilt mij niewe kragten geven,
        Op dat ik mag deugdzaam leven;
        Schep een niewen Geest in mij,
        En dwing des vlezes dwinglandy.
      
      
        Laat mij d'eerste vreugd weer smaken,
        Laat uwe Geest mijn trooster zijn:
        Zo zal ik mijn treuren staken,
        Daar ik nu in zonden kwyn.
        Ik zal dan den zondaar leren,
        Hoe dat hij zig moet bekeren;
        En met onbeschroomde schreên,
        Tot uwe gunst-troon toe kan treen.
      
      
        Wis de schandelijke vlekken',
        Van de wrede man-slagt uit:
        Laat die tot geen onheil strekken.
        Zo zal ik met vreugd-geluid,
        Uwe grondloze goedheid roemen;
        En u, mijnen heil-God noemen;
        Die mij geevt zo rijke stof,
        Om te zingen uwen lov.
      
      
        Gij versmaad all' d'offerhanden,
        Die men voor uwe alter slagt.
        Harten, die in leet-zyn branden,
        Hebt gij nimmermeer veragt.
        Ah! herbouw doch Salems muren;
        Dan zult g' in ziel-offer-vuren,
        Die uwe volk ontsteken zal,
        Scheppen groten welgeval.
      
    
  