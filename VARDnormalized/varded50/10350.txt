
    
      
        Mijn zoete Velt-Goddin
        Die Barrevoets te veld u lieve Schaepkes weidt.
        Oft drijftse Bos-waert in
        Als noch de koele dauw, op gras en bloempjes leidt,
        Daar gij met lust,
        V in de groente rust
        Het zij bij Beek, oft Bron,
        In het rijzen van de Zon.
      
      
        Alwaar het ghevogelt zoet
        Met blijdelijk gezang, en lieffelijck gekweel,
        Mijn Amaril begroet,
        Geen Bloempjes aan syn struik, geen bloempjes op syn steel
        Of het is verheugt,
        En toont de meeste vreugd,
        Als gij het Bos belonckt,
        Hout het zich als op gepronkt.
      
      
        In Roosjes en Cruyt,
        Op zoete morgen-stondt gezeten in het Woud,
        Munt Amarillis uit
        Gelijk een Diamant in het midden van het goud,
        Of als zij leit,
        In bloempjes neer gespreyt,
        Zo is het anders niet,
        Of men Flora zelver ziet.
      
    
  