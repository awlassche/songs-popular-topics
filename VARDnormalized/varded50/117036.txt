
    
      
        O God, Gij die den Vrede
        Deelt uwen kindren mede,
        Door het Bloed van uwen Zoon;
        Ach laat mij vreedzaam leven,
        En mij op het spoor begeven,
        Daar Vrede spant de kroon.
      
      
        Op dat ik nooit de mensen,
        Die mij het kwaade wensen
        Of doen, te wreken tragt,
        Maar, tot uw lof en ere,
        De wraak aan U laat Here,
        Die het regt hebt en de magt.
      
      
        Leer mij veel eer het kwade
        Met goeddoen, al is het schade,
        Vergelden, om daar door
        Mijn vijand te overtuigen,
        Of hij zich eens mogt buigen,
        En geven U gehoor.
      
      
        Ach laat geen stof van twisten,
        Krakeel, onlust, of listen,
        Ooit van mij komen voort.
        Doe mij den Vreê hoog achten,
        Voor vredebreuk mij wachten,
        Als Salems volk behoort.
      
      
        Ja zo 'k geen Vreê kan kweken
        Bij hen, met wie 'k moet spreken
        En omgaan hier op aard,
        Zo leer mij dan verdraagen,
        Geduldig zijn in slaagen,
        Uw Vreed' is het mij wel waard.
      
      
        Dus zal ik onverbolgen
        Het voorbeeld naarstig volgen
        Van Jesus mijnen Heer,
        Die lasteren en smaaden,
        Kwaê woorden, snoode daaden,
        Verdroeg, naar zijne leer.
      
    
  