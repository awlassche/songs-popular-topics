
    
      
        Gij die hier zijt vergaard,
        Als vrienden, van die den Hemel heeft gepaard,
        Om met geneught, haar jonge jeugd
        Te brengen door in eer en deugd,
        Om zedig, om vredig, altijd, in spijt
        Van die het benijdt,
        Te leven beyd',
        Met eerbaarheid,
        In rust, in lust, en vrolijkheid.
      
      
        Weest nu doch al verheugt,
        Toont teyckens van u gants onbeveynsde vreugd,
        En drinkt eens om, tot wellekom,
        Op het heil van Bruid en Bruidegom;
        Weest lustig, weest lustig, wenst haar, te gaar,
        Zo voor als naar,
        Geluk, voorspoed,
        En blij gemoed,
        Altijd gerust in zuur en zoet.
      
      
        Wenst dat de schone Bruid,
        De Bruidegom eerlang, een lieffelijcke spruit
        Brengt voor den dag, waar mee hij mag
        Met haar omspelen nacht en dag,
        En woelen, en koelen, zijn lust, die blust
        Als zij hem kust,
        En hij haar weer,
        Dat des leer om leer;
        Nu, holla Musa, spreekt niet meer.
      
      
        Wel Maagden wat is dit,
        Dat gij nu dus spraeck'loos en druyl-oorigh zit;
        Zijt gij bedroeft, om dat vertoeft,
        Zo lang, die gij tot troost behoeft?
        Ei doch stelt, ongekweld, u geest, en weest
        Vrij onbevreest:
        het Zal metter vaart,
        Wel zijn geklaert:
        Want de een Bruiloft den and'ren baard.
      
      
        Wilt gij u spieg'len aan
        V Speelnoot de Bruid, en ook dat pat inslaan?
        Als u de Jeugd, in eer en deugd
        Aen-soeckt, doet wat gij wezen meugt;
        Weest garen, tot paren, bereid, men zeid
        Dat enigheid
        Is arremoedt,
        En zelden goed,
        Dus wilt gij wel doen volgt die voet.
      
    
  