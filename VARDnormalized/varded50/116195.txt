
    
      
        Zijt gij, mijn Ziel, belust t’aanmerken
        Gods grootste Liefd’ en Macht,
        Die Hij door zijne wonderwerken
        In zwakke mensen wracht:
        Wel aan, slaat uw aandachtig’ ogen
        Op Jezus zijnen Zoon;
        Die Godes Goedheid, en vermogen
        Ons heerlijk steld ten toon.
      
      
        Die heeft van beide blijk gegeven
        Door wond’ren, veel en groot!
        Doch meest als Hij de mensen in het leven
        Hersteld heeft uit de dood:
        Als Hij de dode slechs aanraakte,
        En (het geen noit was gehoord)
        Als of ze sliepen, wakker maakte,
        Door zijn doordringend Woord.
      
      
        Aan Lazarus, die nu gestorven,
        Vier dagen lag in het graf,
        Bleek dit, als Hij hem, onverdorven,
        Het leven weder-gaf.
        Elk wonderwerk van Hem kon strekken
        Tot des Vaders heerlikheid;
        Doch boven al, door dit opwekken
        Wierd Godes Eer verbreid.
      
      
        Hij, die elks harde zocht te buigen
        Tot rein geloof in Hem,
        Wou daarom dat veel ooggetuygen
        (Tot waarheids sterker klem)
        Dit wonder zouden klaar aanschouwen,
        Gewrocht door Godes hand,
        En dus Hem voor hun Heiland houwen,
        En Hemelse Gezant.
      
      
        Merk, hoe de Heer, wanneer Hij nader
        Kwam bij des doden graf,
        Zijn oog en stem hief tot den Vader,
        En Hem hier Eer van gaf:
        Op dat die schare klaar zou merken
        Zijns doens Auteur en Heer,
        En wij, van het goede, dat w’uitwerken,
        God off’ren all’ de Eer.
      
      
        Daar bleek zijn grote macht van Gode,
        Als Hij met name riep;
        Kom, Lazarus, kom uit gij dode,
        Niet anders of hij sliep.
        De dode ontwaakt, staat op, gaat henen,
        Door kracht van dit bevel.
        Bedroefde Zusters staak uw wenen:
        Ontvoogd is dood, en hel.
      
      
        Wat is dit voorbeeld troost-en leer-rijk
        Van Jezus grote kracht;
        Veel meer nu Hij verhoogd en heerlijk,
        Heeft doods en levens macht.
        Hij zal, gelijk Hij deed ontwaken
        Wel eer door zijne stem,
        d’Ontslap’ne namaals wakker maken!
        De dood zal vli’en voor Hem.
      
      
        Die stem zal (tot der vromen voordeel
        Gehoord alom en verd,
        Staat op gij dode, kom ten oordeel:)
        Doordringen oor en hert.
        Die Stem; die Laz’rus zijn beminde
        Hier riep uit doods verderf,
        Ook roepen zal de God-gezinde
        Tot eeuwig leven erf.
      
      
        Wie vreest de dood? Gij, Heer, zult dalen
        Met Stem’ en veldgeschrei,
        Om uit het graf ons op te halen
        Door Eng’len sterk gelei:
        Geef, dat uw stem nu klink’ in d’ooren,
        En het hart zoo roer tot deugd,
        Dat wij hier na die blij stem horen:
        Staat op tot des Levens Vreugd.
      
    
  