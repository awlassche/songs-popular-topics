
    
      
        AL wat den Mense doet,
        Hoe kloek het is beleid,
        Hoe deftig dubbel-goed,
        Hoe treffelijk gezeid,
        Om iet tot troost en leer,
        Door schaduw', voor te leggen:
        Gods Zone, onzen Heer,
        Die kan het volmaeckter zeggen.
      
      
        Daar waren (zeid hij) tien
        Jonkvrouwen, alle gaar
        Met Lampen wel voorzien,
        Maar niet met Oly-waer:
        De vijve wel versierd,
        Als wijze Maagden zaten,
        Met reden gemanierd,
        En Oly in 'er Vaten.
      
      
        De dwaze, onbedocht,
        Die hebben niet-met-al
        Van Oly mee ghebrocht,
        En gingen tezamen al
        Den Bruidegom te moet,
        Om met vercierde leden,
        En met een heuze groet
        Zijn Bruiloft te betreden.
      
      
        Doen nu de Bruygom wat
        Te lange heeft gebeid,
        Zijns' al van slaap gevat,
        En hebben haar geleid
        Ter sluim: maar in der nacht
        Werd lui en stijf gheroopen,
        Den Bruygom komt: ter wacht,
        Wilt hem te moete lopen.
      
      
        Een ieder, als verschrikt,
        Stond veerdig op de been:
        De wijze wel geschikt
        Met Oly, gingen heen:
        De dwaze zeiden, och!
        Ons Lampen die verdwijnen:
        Geeft ons wat Oly toch,
        Op dat ze weder schijnen.
      
      
        Zij zeiden, alzo niet,
        Op dat ons even zo
        Het derven niet geschied,
        Wij doen dit al te noo:
        Ga vlijtig in de Stad
        Met snelle schreeden lopen,
        Wilt Oly in u Vat
        Na u behoeften kopen.
      
      
        Zij hebben het wel gedaan,
        Maar wijl zij gingen voort,
        Zo kwam de Bruygom aan,
        En nam ze, na zijn woord,
        Ter blijde Bruiloft in,
        En heeft ze over-goten
        Met vreugden, naar 'er sin':
        Toen wierdt de deur gesloten.
      
      
        Toen kwamen d'andere weer,
        Met roepen en geklop,
        En zeiden, Here, Heer!
        Wij bidden, doet ons op:
        Hij zeide, wijkt en vlied,
        Wat vordert u verlangen?
        Want ik en kenn' u niet,
        Ik wil u niet ontvangen.
      
      
        O! droefheid over-groot,
        O! schrikkelijke schrik:
        Eilaas! de droeve Dood
        Komt op een ogenblik,
        Wanneer men het niet en weet,
        Komt God ons vaak verrassen:
        O! zalig, die gereed
        Zijn komste weet te passen.
      
    
  