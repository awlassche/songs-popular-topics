
    
      
        Zegt ons, gij Herders van dit land
        Waarom waarom naar u verstand.
        In deze lest-geleden dagen
        Heeft Zephyrus zo zoet geswaeyt,
        En bloemkens over het veld gezaaid
        Meer dan het is gewoon te dragen?
      
      
        En waarom sent de Zon nu neer
        Zo lieffelijck getemptert weer,
        Die ons zo vyerigh plag te branden
        In het veld, wanneer den heten hond
        Zo naar bij zijnen wagen stond,
        En dede splijten het klei der landen.
      
      
        De moezel klinckt door het gantse veld,
        Geen Herder meer zijn schapen telt,
        Pan zelver slaat de kudden gade:
        Men vreest voor dieven, wolf, noch vos,
        Valeyen / weyen, berg, en bos,
        Zijn vol van blyschap, vrij van schade.
      
      
        Diana zien wij dag aan dag
        Ten dansse gaan, meer dan zij plag,
        De Nymphen al zijn vol van vreugden,
        Schoon Kloris, wakker Amaril,
        Philemon geestig, of Myrtil,
        Haar nooit met zingen zo verheugden.
      
    
  