
    
      
        Ziet hoe ik ben geslagen en doorwont,
        Ziet hoe mijn Hoofd met doornen is beladen:
        O mens! dit is alleen om u misdaden,
        Dit is om al u groot' en kleine sond':
        Wt grote Liefd' geef ik mij zelf te pand',
        Op dat gij zoudt u hert mij overgeven,
        Op dat gij zoudt mij werden in-gheplant,
        Op dat gij zoudt genieten het eeuwig leven.
      
      
        Mijn rechterhand genageld aan het kruis,
        Dat is den Brief, met mijnen Bloed beschreven,
        Dat is het rantsoen, dat voor u werd gegeven:
        En uit mijn zijd' daar vloeyt een zoet geruis:
        Mijn herte breekt van heete minnebrandt,
        Want gheen verdriet en heb ik in mijn lijden,
        En mag ik maar u Ziel vryden van schand,
        En mag ik maar u hert daar deur besnijden.
      
      
        Ziet hoe ik ben met menig kladdebel
        Bespout, bevlekt, van veel onreine monden,
        Op dat u hert sou zuiver zijn bevonden:
        Laat vrij de Slang het fenijn uitschieten fel,
        Op dats' u niet en hinder aan de Ziel,
        Laat zijn gedekt lichamelijk mijn ogen,
        Als het deksel maar van voor u Herte viel:
        Dan zal ik al dien smaad met vreugden dogen.
      
      
        En laat u hert met genen Tooverdranck
        Van geld, van goed, oft snel vergaende lusten:
        En laat u hert niet valselijk hier rusten,
        Bewijst uit Liefd', voor al mijn lijden dank,
        Toont dat u Ziel mijns Zielen droefheid acht,
        Toont dat u hert mijn herte draagt van binnen:
        Toont dat u oog aanziet mijn droeve klacht,
        Oft anders zijt gij koud in minder minnen.
      
      
        Waar zal ik heen met al mijn lijden zwaar?
        Waar zullen al mijn bitter tranen vloeien?
        Wilt gij u met mijn lijden niet bemoeien,
        Als of het al buiten u zelven waar,
        Denkt dat dit was wel mijnen mesten druk
        In het Hofken, daar mijn hert van binnen kloofde,
        Om dat ik u zo vreemdt zag in dit stuk,
        Om dat mijn liefd' zo weinig mensch' geloofde.
      
      
        Een buit met geld brengt meer verandering
        In u gemoed, wanneer die is verloren:
        Een vreemde lust kan meer u hert bekoren,
        Dan al mijn Liefd', och! is die zo gering?
        Waart dat gij wist hoe dat ik uwe smert
        In het lichaam droeg, aan het Kruis sind uytgespannen,
        Onmogh'lijck waart dat het niet doorkliefd' u hert,
        Maar nu schijn ik daar uit te zijn ghebannen.
      
      
        Niemand nochtans en is met u beweegd,
        Om u ellend' der zielen te genezen:
        Waarom moet ik dan dus verschoven wezen?
        'k En weet waarom gij dit zo weinig weeght?
        Nochtans wanneer hier het eynd' uws levens naakt,
        Moet ik niet zijn den toe-vlucht van u allen?
        En hebt gij het dan met mij niet wel gemaakt?
        Oneffen zal u reeckeningh uitvallen.
      
      
        Dit is den troost in al mijn zwaar verdriet:
        Dit is het solaas in al mijn bitter lijden,
        Dat ik mijn uitverkoren mag verblijden,
        Die uit haar hert mijn Liefde sluiten niet:
        het Is al haar schat en ook haar hoogste goed,
        Dat zij verstaan de kracht van mijne minne:
        Hier door is het dat zij stadig scheppen moet
        En stellen het aards vermaak uit haren sinne.
      
    
  