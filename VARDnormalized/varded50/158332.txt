
    
      
        HOor al te samen na mijn woord,
        Ik zal u zingen droeve maren!
        Al wat'er te Rijssel is geschiet,
        Een dochter ging met kinde zware,
        Een rijckmans soon met grote macht,
        Heeft daar het kindeken omgebracht.
      
      
        Te Rijssel in het vergulden Rad,
        Woonde zij op een kamer wilt vaten;
        En hij twee mijlen buiten de stad,
        Ging dikwijls bij de dochter praten,
        Door veel beloften en vast akkoord,
        Heeft zij hem gegeven het jawoord.
      
      
        Ontrent zeven maanden daar naar,
        Heeft zij haar liefste daar ontboden,
        Zij gaf hem zo vriend'lijck haar hand:
        Mijn lief wilt houden nu jou woorden,
        En laat mij in geen schande onzoet,
        Ik drager jou eigen vlees en bloed.
      
      
        Daar op antwoorden hij valselijk,
        Mijn Vader en wilt niet consenteren,
        Zo laat ons morgen vroeg opstaan,
        Trekken na Yperen tezamen deure,
        Daar wonen mijn vrienden jonk en oud,
        Ik zal der u trouwen zonder fout.
      
      
        Wel aan, heeft deze dochter gezeid,
        Als't u belieft macht het anders niet wezen,
        Zo zal ik mij dan maken bereid,
        Te wezen uwe huisvrouwe geprezen:
        Haar hertje verheugde van dit geklank,
        Maar het was haar eylacy een droevigen ganck.
      
      
        Des morgens vroeg alst was schoon dag,
        Des dochter kleden haar op het beste:
        Men zag ze onnozel henen gaan,
        het Onnozel Lammeken ginck haar leste:
        Omtrent drie mijlen van de stad of daar,
        Riep zij o Jezus! mij wordt zo zwaar.
      
      
        Hoort wat die valse Moordenaar de,
        Hij keerde hem om zonder beramen,
        o Heer! wat mag mij nakende zijn,
        De vrucht verkeert in mijn lichame:
        Doe kwamen zij bij een bosjen van kwee,
        Daar lagen de bladen van bomen zo veel.
      
      
        het Booswigt trok uit zijn ponjaard breet
        En beet zeer vreeslijk op zijn tanden:
        Hij zeide te sa hoer maakt u gereed,
        Nu zult gij sterven van mijn handen;
        Waarom mijn Lief met een suchtige stem?
        Sprak zij viel op haar knieÃ«n voor hem.
      
      
        'k En heb mijn dagen nooit man bekent,
        Sprak zij met tranen mijn lief dan gyder,
        Hebt dan meed'lijden met mijn vrucht,
        Niet om mijn eigen persoon sprak syder:
        Is het om een kind dat ik drage gevaen,
        Ik wilder veel liever mee dolen gaan.
      
      
        Hoort wat de valse moordenaar de,
        Hij heeft het kind uit haar lichaam gesneden:
        Hoe mocht een Vader zo toornig zijn?
        Dat hij zijn kind zo brengt om het leven:
        Met zijn kousse banden onvroom,
        Heeft hij het gebonden al aan een boom.
      
      
        Hij nam twee Ringen van haar hand,
        Daar toe haar kostelijke Juwelen;
        En ook haar zilver sleutelraecks,
        Die hij haar had op Trouw gegeven:
        Hij is er gelopen mee onbeschaemt,
        Al na de stad St. Thomas genaamd.
      
      
        Omtrent drie vier dagen daar na,
        Is daar een Iager komen gereden,
        Al met zijn hondekens door dat bos,
        Daar het dode lichaam lag vertreden:
        o Heer Almachtig benje niet verstoort?
        Hier leit het kind en de moeder vermoort.
      
      
        Hij nam het lichaam op zijn part,
        En reder mee ter stede waart inne:
        De jonge moordenaar was vervaard,
        Als men dat lichaam bracht daar binnen,
        Hij wasser in huis, zij waren op het dak,
        Zij hebben al met haar vieren geklapt.
      
      
        Hij zwoer bij gants vijf en breet,
        Dat hem de Kraaien zo tracieerde,
        Al was het hem doe noch eens zo leed,
        En dat zijn hert in rouw verkeerde,
        Zo moest hij voort het was al te laat,
        Een ieder schrickte voor zijn daad.
      
      
        het Booswigt trok uit zijn ponjaard breet,
        Hij wou zijn Vader het hert afsteken,
        Iy oude schelm maakt jou gereed/
        Dat heeft gedaan u loose treeken,
        Dat ik 'er mijn lief met groter macht,
        Al met haar kind heb om-gebracht.
      
      
        Hij worde op den wagen geleid,
        Een stenen hert mogt wel ontfermen,
        Riemen al uit zijn vlees gesneen,
        Ook uit zijn benen en uit zijn armen:
        De duivel boos en daar toe vals,
        Brak hem en ook zijn Vader d'hals.
      
    
  