
    
      
        Lang moet u luister groeien
        Milde Baggus, blij gemoed,
        Lang moet uwe wijnstok bloeien
        Daar gij het edel druiven bloed
        Zo welsmakend uit doet groeien
        Dat het yders wens voldoet.
      
      
        Lang moet ieder u beminnen
        Als verdrijver van de smert,
        Als verheuger van de zinnen,
        Als verkwikker van het hert.
        Altoos moet uw roem beginnen
        Die nooit regt volpresen werd.
      
      
        Want wie kan uw waarde gaven
        Immer roemen zo het behoord
        - Die zo vele borsten laven -
        Die uw schoonheid meer bekoord
        Als de laffe minne slaven
        het Schoon dat haar hert doorboord.
      
      
        Niets gaat uwe lof te boven,
        Nimmer oude EvoÃ«,
        Niets moet uwe luister doven.
        Ag, verhoord slegts deze bee:
        Wild ons noit u stam ontroven
        Die ons vryd' van harde wee;
      
      
        Op dat wij u roem verbreiden
        Dat het ieder klinkt in het oor
        En ons met uw stoet verblijden,
        Ja, steeds volgen op uw spoor.
        Wel, wij zullen ons bereiden
        En gaan met dit glaasje voor.
      
    
  