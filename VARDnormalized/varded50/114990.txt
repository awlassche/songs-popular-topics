
    
      
        ACh Helena! ach mijn waarde!
        Ach beheerster van mijn hert!
        Zult gij nooit mijn Trouw aanvaarden?
        Zo verga ik heel in smert:
        Ik zal al mijn jonge leden
        Haast in het duister graf besteden,
        Zo gij mijn gesmeek belacht,
        En mijn Trouwe min veracht.
      
      
        Sagt Leander wilt niet klagen
        Om een Boerse Herderin,
        Wilt u liefde hoger dragen
        Op het welig Hofgezin:
        Hooftse Juffers konnen vleien,
        Gaat wilt van Helena scheyen!
        Want mijn Vee is te gering
        Voor zo groten Hoveling.
      
      
        Wilt niet op mijn grootsheid smalen
        d’Hooftse pracht is niet met al,
        ‘k Wil mijn grootsheid laten dalen
        Bij u schaapjens in de stal;
        ‘k Wil om u uit goude schalen
        Nooit geen Hooftse drank meer halen,
        Maar veel liever bij het geboomt
        het Water drinken dat’er stroomt.
      
      
        Wat sou doch u Vader zeggen,
        Als hij hoorden van ons min?
        Dat g’ uw Liefde had gaan leggen
        Op een slegte Herderin?
        Neen Leander komt niet nader,
        Laat mij bij mijn Oude Vader,
        Gaat gij weer ten Hove treen,
        En komt nimmer bij Helen.
      
      
        ‘k Zal u uit het Veld ontslaken,
        En in plaats van deze kle’en
        Uw een Edel Vrouwe maken,
        Gunt mij weder-min Helen;
        ‘k Zal u oren laten strelen
        Met Muzijk en held’re kelen,
        En veel Maagden zullen gaan,
        Die u steeds ten dienste staan.
      
      
        Met u wulpse vleyeryen
        Daar verslijt gij mee u tijd,
        ‘k Zal mij voortaan wel verblyen
        Op het geurig Veld-Tapijt,
        Daar mijn Beesjens haar gaan azen,
        Daar mijn Schaapjens haar gaan grazen
        ‘k Acht geen hooftse vleierij
        Maar een Herders zoet gevrij.
      
      
        Houd gij van geen Hooftse leven?
        Wel Helena ‘k ben te vre’en,
        ‘k Zal mij mede gaan begeven
        Tot de slechte Herders kle’en;
        ‘k Zal met u door Bos en Heiden
        Willig gaan de Schaapjens weiden,
        Ach! Volmaakte Herderin
        Gunt mij slechts u Weder-Min.
      
      
        Hoe zou doch Leander passen
        Enen Haselaren stok?
        Neen gij zijt niet op-gewassen
        Om te dragen d’Herders Rok:
        Maar met goud’ en zijde Kleden
        Gaat versierd daar mee u Leden,
        Laat mij bij het Vee gerust,
        Boet in het Welig Hof u lust.
      
      
        het Is vier Jaren nu geleden
        Dat ik eerstmaal (schoon Helen)
        Bij u in het Veld kwam te treden,
        En heb steeds met Vriend’likheen
        U om weder-min gaan vleien;
        En ik zal van u niet scheyen
        Voor gij mij u liefde gond,
        Tot een vaste Trouw-Verbond.
      
      
        Wat zoud gij doch aan mijn hebben
        Als wat Schaapjens in de wei?
        des Nachts een huis vol spinne-webben?
        Dageliks dwalen door de Hei?
        Alwaar Kloris op zijn Fluytje
        Speld Helena is mijn Bruydje,
        En gestadig op mij past,
        Dat geen Wolf mijn Vee verrast.
      
      
        Is dan Kloris u Beminden?
        Hebt gij Kloris dan in het hert?
        Gij zuld mij niet weder vinden;
        Maar ik zal met peyn en smert
        Vlieden gaan, door Bos en Hagen,
        Ja goede Pan ten veld uitjagen,
        Zwerven aan de dorre strand
        Tot Leander is van kant.
      
      
        Wilt niet dolen om Helene,
        Wilt niet zwerven Boswaart in,
        Ik zal staken al u weene,
        Zo gij toond stantvaste min:
        Maar ik meenden al u vlijen
        Dat het was mijn te verleyen?
        Ach Leander! ‘k neem u an
        Voor mijn Lieve Echte Man.
      
      
        Ach! O Hemel wat een vreugde
        Komt in mijn gedagt’ en zin?
        Ach mijn Engelin vol deugde!
        Mijn Volmaakte Herderin,
        ‘k Geef aan u mijn ziel te pande,
        Daarom ontvangt in uwe handen
        Des mijn Diamant op Trouw;
        Schoon Helena is mijn Vrouw.
      
      
        En Leander is mijn waarde,
        ‘k Neem u Trouw uit regte min;
        Gij zijt al mijn lust op Aarde,
        ‘k Ben u Lieve Herderin:
        Eeuwig blijft ons Trouw-Verbonden,
        Zwijgt nu alle laster-monden,
        ‘k Blijf voor eeuwig u bereid,
        Tot de bleeke dood ons scheid.
      
    
  