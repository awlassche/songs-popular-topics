
    
      
        GElooft zij God die mij heeft uitverkoren
        Ter zaligheid, eer dat ik was geboren,
        Ja eer de gront des Werelds was geleid,
        Niet uit mijn geloof of werken verheven,
        Die ik bedrijven zoude in dit leven,
        Maar alleen uit zijn goedertierentheid.
      
      
        Gelooft zij God, die na zijn raad bestendig
        Mij heeft getrokken door zijn Geest inwendig,
        En uytterlijck geroepen door zijn Woord:
        Mijn blind verstand en mijn verdorven zinnen,
        Heeft hij verlicht door zijnen geest van binnen,
        En zal het meer verlichten voort en voort.
      
      
        Mijn bozen wil, die in voorleden stonden
        Een dienstknecht was, en slave van de zonden,
        Heeft hij verlost van deze slavernij:
        Alzo dat ik nu gantsch'lijck ben genegen,
        Om steeds te wand'len in des Heren wegen:
        Maar aan de macht eilaas ontbreekt het mij!
      
      
        Gelooft zij God die door zijn geest almachtig
        En God'lijk woord werkende t'saem eendrachtig
        Een vast geloof geplant heeft in mijn hert,
        Een zulk geloof en zekerlijk vertrouwen,
        Het welk door Kruis of ander zwaar benouwen
        Somtijds gezwackt, doch niet gebroken werd.
      
      
        Wie zal de uitverkoren Gods verleiden?
        Wie zal mij van de Liefde Christi scheiden?
        Wie zal mij trekken uit zijn sterke hand?
        Duivel noch dood, noch doodelijcke zonden
        Zal ooyt zo sterk of machtig zijn bevonden,
        Dat ze mij nemen zal dit zeker pand.
      
      
        De goede God, die in mij heeft begonnen
        Het goede werk, zal voorts genade jonnen,
        En zal het werk volbrengen totten endt,
        Tot aan het endt van dit ellendig leven,
        Zal God de Heer mij het volharden geven,
        En met zijn Geest mij altijd zijn ontrent.
      
      
        O enig God drievuldigh in Personen,
        God Vader, Soon en Heilig Geest wilt wonen,
        In mij, en mijns herten lof nemen aan:
        Een kleinen lof, ten aanzien der weldaden,
        Die gij, o Heer, vol goedheid en genaden
        Ontallijk veel mij daeg'lijcks hebt gedaan.
      
      
        Doch nooit en zal met sterffelijcke tongen
        Al sulcken lof u Here zijn gezongen,
        Als wel u goedheid toe behoren zal,
        Maar als ik zal tot u zijn op-genomen,
        En bij het gezang der Engelen zal komen,
        Zal ik u loven Heer met blij geschal.
      
    
  