
    
      
        Jezus gunt mij met zijn gasten
        Toe te tasten,
        Daar de spijs zijn lichaam is,
        En zijn bloed, aan het kruis geschonken,
        Wordt gedronken,
        Bij zijn doods gedachtenis.
      
      
        Och! wat baat hier beeld en teken?
        Deze ontbreken
        Zelfs geen vijanden van het kruis,
        Daar men zwelgt, tot troost noch voordeel,
        Strenger oordeel
        Aan Gods tafel, in Gods huis.
      
      
        Heiland, die het verloren zaligt,
        Schenk genalicht,
        Om te zien, als ik verschyn,
        En uw dood herdenk, mijn snootheit
        In de grootheit
        Van uw zielangst, smaat en pijn.
      
      
        Lij niet, dat ik heel onwaardig
        En boosaardig
        Uw genadetekens raak':
        Dat uw kruisbloet, o zachtmoedig
        Lam, en bloedig
        Lijden daar niet roepe om wraak.
      
      
        Leer mij boze blyschap mijden,
        Als ik het lijden
        In uw dischgerecht aanschou,
        Daar spelonk en rots van scheurde,
        het Licht om treurde,
        Al de wereld steende in rou.
      
      
        Laat geen' wellust mij vermaken,
        Ooit wel smaken,
        Daar uw zieldorst gal om dronk,
        Hef en gist om heeft verzwolgen,
        Zo verbolgen,
        Als Gods hand dien kruiskelk schonk.
      
      
        Schenk, als door veel lasterstreken
        Fel doorsteken,
        Kracht, om recht hierop gestoord,
        Door uw ween en stervens noden
        het Quaat te doden,
        Dat bevlekt is van uwe moord.
      
      
        Dat uw gunst, o Heer, mijn spijze,
        Kracht bewyze;
        Mij, gelijk een lijf en geest,
        Naaw en vast met u verene;
        Deugd verlene,
        Vreugd, als een gestadig feest:
      
      
        Vreugd, die, snood noch wispelturig,
        U gedurig,
        U met lust voor ogen hou:
        Vreugd, in geen verdriet te smoren;
        Als geboren
        Uit uw smarte en bittren rou.
      
    
  