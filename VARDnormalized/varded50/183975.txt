
    
      
        W Atswarter wolk komt over mij gedreven!
        Mijn bloed verschrikt, mijn gansche zinnen beven,
        Mijn jeugd verdwijnt, mijn droeve ziele treurt.
        Wie heefter ooit (of ver of na gezeten)
        Wie heefter ooit zo vreemden stuk geweten,
        Als mij (eilaas!) op heden is gebeurt?
      
      
        Een aardig werk eerst in het land gekomen,
        Dat was bij mij met lust ter hand genomen,
        Mits ik daar toe ten hoogsten was ghesint;
        Ik breyd', ik stak, ik weefde met de naelde,
        Zo dat ik kruid en nette beelden maelde,
        En wat de kunst noch vorder onder-vint.
      
      
        Maar doen ik t'werck was bezig op te maken,
        Zo kwam de punt der naelde mij te raken,
        Doch (naar het scheen) de steek was niet te diep,
        Ik evenzelfs en kon niet anders weten,
        Of t'was een wond als van een vlo gebeten,
        Te meer, dewijl geen bloed daar uit en liep.
      
      
        Maar straks daar aan zo werd mijn hert bestreden
        Met grillig bloed en koude door de leden,
        Die (zo mij docht) door al mijn ader joeg.
        Het scheen een koors, of kwade lucht te wezen
        Die mij in het lijf kwam haastig opgheresen,
        Zo dat mijn hert hier over gans versloeg.
      
      
        Men liet in haast mijns vaders Doctor komen,
        Die heeft mijn hand van stonden aan genomen,
        En zocht de plaats daar in ik was ghewont,
        Hij ging met ernst mijn pols en aders voelen,
        En mits hij vont hoe mij de geesten woelen
        Zo sachmen straks dat hij verlegen stond.
      
      
        De man versloeg, en t'was aan hem te merken
        Hoe vreemd in mij de binne krachten werken,
        Dies riep hij uit; Ach! het is hier al verkerft.
        O frissche roos, van duizend uit gelezen,
        Wat voor een druk zal dit u vader wezen!
        V ziel verdwijnt, u jeugdig herte sterft.
      
      
        Daar is geen zalf die u zal konnen baten,
        Gij moet u vreugd en zoete jonkheid laten,
        Vermits de dood u leden over-stort,
        Hebt gij misschien aan iemand wat te zeggen,
        Wilt straks in ernst u zaken overleggen,
        Want voor gewis u tijd is wonder kort.
      
      
        Wie dat men vraagt of wie men laat ontbieden,
        Een ieder zeid, Het moet alzo geschieden,
        De wiste zelfs syn buiten alle raad,
        Het gift, alreeds tot aan het hert gekomen,
        Heeft ook het brein ten vollen ingenomen,
        Zo dat de dood als voor de deure staat.
      
      
        O droeve stem! en onverwachte reden!
        O harde stoot ontrent mijn teere leden!
        O felle slag! o vreemd en droevig stuk!
        Moet ik alreeds ter aarden neder-dalen,
        En aan den poel van het zwarte water dwalen?
        Dat is voorwaar een deerlijk ongeluk.
      
      
        Ik ben een maagd van keyserlicken bloede
        Van lichaam schoon, en hoge van ghemoede,
        Ik ben een roos als in haar eerste glans,
        Daar zijn in het rijk wel honderd jonge vorsten,
        Die na mijn jeugd en schone leden dorsten,
        En hulde doen aan dezen maeghde-krans.
      
      
        Maar onder al zo worter een gevonden
        Die heeft aan mij zijn edel hert gebonden,
        Die heeft aan mij zijn echte trou verpant,
        Ik wedorom, ik heb mijn teere zinnen,
        Door trouwen dienst ook laten overwinnen,
        En voel met hem gelijken minne-brant.
      
      
        Wat zal den held wat zal hem overkomen,
        Als mij de dood zal hebben weg genomen
        En in het graf zo vinnig neer-gedrukt?
        Wat zal de Prins wat zal hij doch bedrijven?
        Hij zal gewis niet in het leven blijven,
        Als ik van hem zal wezen afgerukt.
      
      
        O felle dood hoe ras zijn uwe gangen!
        Hoe ran, en hart, hoe droevig uwe prangen,
        Voor die met lust noch in de wereld leeft!
        Waar toe komt gij een jonge maagd verrassen,
        Die vreugd en spel al beter zoude passen,
        Als t'bitter zog dat gij te drinken geeft?
      
      
        Ei lieve gaat en voegt u tot de mensen
        Die om het graf van ganscher herten wensen,
        Of uit verdriet of om haar ouden dag:
        Daar zal men u als met een groot verlangen,
        Daar zal men u met enkel vreugd ontvangen,
        Juist als een mens zijn beste vrienden plag.
      
      
        Ontrent de jeugd en in de gulde zalen
        Daar konje niet als groten ondank halen,
        Want ziet men schrickt daar van u bloten naam.
        Gij zult hier na mij beter mogen voegen,
        Als mij dit lijf de rimpels zullen ploegen,
        Dan ben ik eerst tot uwen roof bekwaam.
      
      
        Wout gij alreeds in dezen boezem schieten,
        Die eerst zijn deel op aarden moet genieten?
        Die eerst begint te treden in de vreugd?
        Ei laat mij doch, eer gij mij komt genaken,
        Ei laat mij doch de wereld eenmaal smaken,
        En pluckt niet af de knop van mijne jeugd.
      
      
        Gij had misschien gelijk om mij te kwellen,
        Om leed te doen, en in het graf te vellen,
        Had ik gedaan dat maagden niet en voegt.
        Had ik gejaagd, gekaetst, gebolt, gereden,
        Of aan den dans verhit mijn teere leden
        En dat ik sterf, ik ware vergenoegd.
      
      
        Maar nu ik heb de jeugd van mijne dagen
        Niet af-geslonst, niet in den wind geslagen,
        Niet buiten recht of tegen aard gebruikt,
        Waarom zal ik geen langer tijd verwerven?
        Waarom zal ik zo veerdig moeten sterven
        Eer schier ter deeg mijn blomtje zich ontluyckt?
      
      
        Ik heb gedaan gelijk de maagden plegen,
        Tot jacht of peerd en was ik nooit genegen,
        Maar tot een stil en jufferlijk bedrijf:
        Nooit mens en zag dat ik in bossen dwaalde,
        Mijn spel en lust dat was een teere naelde,
        Hoe kom ik dan zo veerdig om het lijf?
      
      
        Ei lieve dood wilt onzer doch ontfermen,
        En hoort mijn liefs en mijn ellendig kermen,
        Want dit verdriet is onder ons gemeen.
        Indienje mij het leven wilt vergonnen,
        Gij hebt in mij een jonge Prins gewonnen,
        Maar dootje mij gij dootter twee in een.
      
      
        Doch wat ik roep, de dood is zonder oiren,
        Zij wil ook zelfs geen maeghde-klachten hoiren,
        Zij viert noch jonk, noch schoon, noch edel vleys.
        Ik voel och-arm! mijn gansche lijf verstijven,
        Ik voel het gif tot in mijn herte drijven,
        Mijn bange ziel bereid haar tot de reis.
      
      
        De dood en past op geen gekroonde koppen,
        Zij komt zo wel aan hoge torens kloppen,
        Als aan een hut van stro of rijs ghebreyt.
        Zij komt zo wel de zoete jeugd bestrijden,
        Als die het leed van oude dagen lijden,
        Het spook is blind ten kent geen onderscheid.
      
      
        Wat is een mens, en al zijn moedig wezen?
        Wat is een kroon van ieder een geprezen?
        Wat is de jeugd, die ons zoo lustig schijnt?
        Eilaas een damp gedreven van de winden,
        Die metter haast niet meer en is te vinden,
        Eilaas! een bloem die in der haast verdwijnt?
      
      
        Wie kan op staat of adel zich verlaten?
        Wie kan of goed, of schone leden baten?
        Wie kan zijn jeugd bevrijden van den dood?
        Ik heb het al na vollen eis bezeten,
        En niet-te-min zo leg ik hier verbe ten,
        Ik ben, och arm! in mijnen lesten noot.
      
      
        Wat mag een mens van trots en hoogmoed zwellen?
        Een naelde prik die kan hem neder-vellen,
        En al zijn pracht doen zijgen in het graf,
        Daar zijn wel eer daar zijn der om gekomen
        Die maar een hair en hadden ingenomen,
        Och vrienden, ziet! wij zijn maar enkel kaf.
      
      
        Maar ik bezwijk, ik kan niet langer spreken,
        Och! mijn gezicht begint alree te breken,
        Komt treet wat toe, mijn troost en werde vriend,
        Komt, lieve, komt, en wil mijn ogen luiken,
        Laat mij u dienst noch deze maal gebruiken
        Het is voor het lest dat gij mij heden dient.
      
      
        Maar wilt voor al aan u bedroefde wangen,
        Den lesten kus van uwe bruyt ontvangen,
        Als tot een loon van al u lang gekwel:
        V mond die zal in dit ellendig groeten
        Mijn droeve ziel op haar vertrek gemoeten
        Ach! ach! ik sterf, gij vaart voor eeuwig wel.
      
    
  