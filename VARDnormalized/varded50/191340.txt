
    
      
        O Here, luistert na mijn klachten,
        Geef op mijn bee een gunstig oor
        Dat mijne reen langmoedig hoor,
        Verstae den grond van mijn gedachten,
        Wilt daar op achten.
      
      
        Merk op mijn stem en roepen heden,
        O Heer, mijn Koning en mijn God,
        Want ik zal nu vrijmoedig tot
        Den Troon van uw genade treden
        Met mijn gebeden.
      
      
        Wanneer de dag eerst aan zal breken
        Zult gij vernemen mijne klacht,
        ’k Zal voor u Kamer houden wacht
        Om u des morgens vroeg te spreken,
        En bijstand smeken.
      
      
        Hoe dat de Goddeloose brallen
        Gij hebter geen van al besint,
        Gij zijt geen God die boosheid mint,
        Gij hebt geen lust of goed gevallen
        In een van allen.
      
      
        De zinneloze staan u tegen,
        Gij haat die kwade gangen gaan,
        Zij zullen voor u niet bestaan
        Die ongereghticheden plegen
        Op hare wegen.
      
      
        Gij zult de Leugenaars verderven,
        En al die met bedrog omgaan
        En na eens anders leven staan
        Zijn u een grouwel, en haar erven,
        Zij zullen sterven.
      
      
        Maar ik zal door d’uytnementheden
        Van uwe goedertierentheid
        Ingaan tot uwer Majesteit
        En tot u Troon ootmoedig treden
        Met vaste schreden.
      
      
        Heer, wilt mij voorgaan op uw paden,
        Op dat ze die mij dicht bespien
        Aan mij haar vreugde niet en zien,
        Doch die mij trachten te verraden
        Haar lust verzaden.
      
      
        Geen recht is in haar mond te vinnen,
        Haar wens is loutre moordery,
        Nae’t bloed haars naasten snakken zij,
        Haar tonge vleyt, maar het hert van binnen
        Zoekt te verflinnen.
      
      
        Verklaertse schuldig, Heer, en laat ze
        Vervallen van haar raeds besluit,
        Drijfts’om haar overtreding uit,
        Want zij zijn wederspannig; haetse,
        O God, en slaetse.
      
      
        Maar laat de geen, die u betrouwen,
        Zijn in der eeuwigheid verblijd,
        Laat juichen die uw naam belijd,
        Laat vrolijk zijn die aan u houwen,
        En op u bouwen.
      
      
        Want gij zult, Heer, den vromen lonen,
        Gij zijt een Schild die haar bedekt
        En over hen uw zegen strekt,
        Gij zult ze met genade kronen,
        En gunst betonen.
      
    
  