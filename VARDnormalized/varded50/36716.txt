
    
      
        Zoet, overzoet, vermakelijke stede,
        Paleis der minnen vrede,
        Daar God die siel' getogen hiel,
        Die door die zoete minne vlam',
        Die haar uit haren Liefsten kwam,
        Heel uit haar gonck, en in God zonk,
        Daar zij zo innighlijck ghestiert
        Ter dood toe ziek van minne wiert.
      
      
        Haar hert' spronck op door dien brand ontsteken,
        Zij moest tot God uitbreken,
        Haar stemm' aen-riep den afgrond diep',
        O minder zielen ruste stil'!
        Wat wil ik meer dan uwen wil'
        O ware vreugd die mij verheugt!
        Om u wil ik mijn zelven uit,
        Mij toch in uwen wil' besluit.
      
      
        Neemt mij van mij, doet mij naar u begeren,
        Wilt mij in u verteren,
        Doet al te niet wat oge ziet;
        Dat ik alleen nacht ende dag
        Voor mijnen wil' u hebben mag:
        O zoet erf-deel ont-bloot mij heel;
        Die in dit minnelijk ghedrangh'
        Niet dan naar u bloot en verlang.
      
      
        O persse bly'; die om u te genieten,
        Die rest' mij doet verdrieten:
        O liefste zoet! o eeuwig goed!
        Mijn rust', mijn hoop, al mijn geluk!
        Mijn vreugd in mijnen minnen druk!
        Ziet hoe ik nu ten grond' in u,
        Die zijt der zielen enig Een,
        Mij wensche wille-loos alleen.
      
      
        Stelt mij in u mijns herten uit-verkoren;
        Dat mijnen wil' verloren,
        O Liefste blij! daar eeuwig zij
        In dat gheluckich hemel-rijck,
        Daar ik zien dat zo salighlijck,
        Wat in mij staat, verloren gaat:
        O Liefste mij heel in u zet,
        Die mij in mij zo gans belet.
      
      
        O rijk verlies! wat is het u te gewinnen?
        O rijk verlies der minnen;
        T'is meerder schat dan hert' en vat:
        Oft ik het daar al verliezen mocht',
        Dat ik ooit buiten hebbe gezocht,
        Wat blijde wond' in mijnen grond'
        Waer' mij des' zoete minne quael
        Met hare smerten altemaal.
      
      
        Hoe meerder pijn', hoe vrolijcker verblijden;
        Ik wil meer smerten lijden:
        Noch meer noch meer o Liefsten Heer';
        T'behaeght mij al, wat u behaagt,
        Als mij u liefde in u draagt,
        Daar ik voorwaar nu dorste naar,
        Die zijt mijn enige wellust',
        Die zijt mijns herten ware rust'.
      
      
        Kwetst mij noch meer, teen kan mij niet ver-velen
        Dit minne-spel te spelen:
        Dit's dat ik kies', dat ik verlies'
        Dat mijnen wil' mij word' ontrooft,
        O Alderliefste mij geloofd:
        Mij eens oprecht zo aan u hecht,
        Dat ik in u, nu voor altijd
        Mag wezen mijnen wille kwijt.
      
    
  