
    
      
        DE Heiland heeft voor ons geleden,
        Gods toorn en onzen dood vertreden,
        En bragt ons door zijn kruices pijn,
        Het Leven, en der Zielen-wijn.
      
      
        Op dat wij nimmer zulks vergeten,
        Gaf Hij zijn Lichaam ons te eten,
        En ook te drinken van zijn Bloed,
        Het welk voor onze Zond' voldoet.
      
      
        Dog wie tot dezen Dis wil naaken,
        Die heb wel agt op deze zaaken;
        Want wie onweerdig gaat, die weet,
        Dat Hij den dood voor het leven eet.
      
      
        Hier moet gij God den Vader prijzen,
        Dat zijne Liefd' u zo doet spijzen,
        Dat Hij voor uwe misdaad groot,
        Zijn eige Zoon gaf in den dood.
      
      
        Gij moet geloven en niet wanken,
        Dat dit een Spyz' is voor de Kranken,
        Wier hert bezwaard van zonden is,
        En hygt en dorst naar laaffenis.
      
      
        Die dierb're g'naade zoekt een herte,
        In arbeid en veel armoeds smerte;
        Want, is het u wel, zo blyf daar van,
        Wijl het u dan niets als schaaden kan.
      
      
        Hij Zelve spreekt: Komt hier gij Armen,
        Laat ik mij over u erbarmen;
        Want een Gezonde komt niet tot
        Den Arts, of stelt zijn kunst ten spot.
      
      
        Had Gij u konnen iets verwerven,
        Waarom moest Ik voor u dan sterven?
        Deez' Dis word u dan niet vergunt,
        Die nog u zelven helpen kont.
      
      
        Gelooft gij dat van des herten gronde,
        Betuigt, bekent gij het met den monde,
        Zo zijt gij regt en wel geschikt,
        En deze Spyz' uwe Ziel verkwikt;
      
      
        Dog moet de Vrucht het werk ook kronen,
        Met Liefd' uwe Naasten te betonen,
        Op dat hij U genieten kan,
        Gelijk God heeft aan u gedaan.
      
    
  