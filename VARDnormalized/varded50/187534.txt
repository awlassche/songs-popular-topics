
    
      
        De grootste vreugd wordt minst gezocht,
        Van het volk op der Aarden,
        Daar werd zo weinig na gedocht,
        Den mens zeer klein van waerden,
        Die zoekt meer aerd’ en slijk,
        Dan het Hemels koninkrijk:
        O! het is om te beklagen,
        Dat wij dus zijn vergart,
        En in het kwade verward,
        Daar zo snel korten onze dagen.
      
      
        Den Oppersten van deze vreugd,
        Die nood ons dik ten hoven,
        Doch wij gebruiken weinig deugd
        Om dezen Held te loven
        Hoewel hij dikmaals zeid,
        Komt al het is bereid,
        De Bruiloft die is rede,
        Daar is bekwame stee,
        Maakt u doch haastig ree,
        Wilt uwen tijd doch wel besteden.
      
      
        Doch God die sprak ik ken u niet,
        Daarom wilt van hier trekken,
        En gaat naar het eeuwig verdriet
        Met al u snoode blekken,
        Gij hebt te traag geweest
        Te komen op mijn Feest,
        U klagen mag niet baten,
        De Poort is toegedaan,
        Zij zal niet weer op-gaen,
        Voor u: want het nu te late.
      
      
        O mens neemt hier exempel aan,
        Houdt goe wacht t’aller uuren,
        Op dat gij meugt in vreugden gaan,
        Die eeuwiglijk zal duren:
        Ziet de bekwame tijd,
        Die werd gij te met kwijt,
        Daarom wil jonk beginnen,
        Den Heer te volgen na,
        Dus slaat zijn leer wel ga,
        Op dat gij meugt in vreugd gaan binnen.
      
    
  