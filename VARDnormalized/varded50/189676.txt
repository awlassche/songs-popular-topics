
    
      
        Den Heer, die ons heeft vrygekocht,
        En zegerijk ons heil gewrocht,
        Door het offerbloet aan het kruis vergoten,
        Zij ere, lof, en heerlykheit,
        Als die ons toont Gods Majesteit,
        En maakt tot zijne ryksgenooten.
      
      
        Hij heeft ons van den dood bevrydt,
        En tot de zaligheit gewydt,
        Van slaaven, om, als vrygeboornen,
        Met hem te heersen op den troon,
        Dien hij bezit als Godes Zoon,
        En het Hoofdt van al zijn uitverkoornen.
      
      
        Dat wij hem dan gehoorzaam zijn,
        De wereld smaaden en haar' schyn,
        Die ons zoekt van hem af te rukken.
        Zijn liefde word' altoos gedacht,
        Waar door wij zijn tot God gebragt,
        En alle zegevruchten plukken.
      
      
        Laat ons hem met de Hemelschaar
        Toejuichen in het openbaar,
        Dat hij, als het Lam, is waard te ontvangen
        Vermogen, vreze, sterkt' en eer,
        Lof, heerlykheit, als Opperheer,
        Dien wij vereren met gezangen.
      
    
  