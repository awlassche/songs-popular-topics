
    
      
        O Heer, verlost mij uit de handen
        Van die mij trachten aan te randen
        En voert mij op een hoge schans,
        Daar ik bevrijd voor zwaard en lans
        Ontduyck het geweld der wreeder mannen
        Die tegen mij zijn aengespannen,
        En in haar bittere gemoed
        Niet voen en broen als moord en bloed.
      
      
        Zij zoeken mij, en zijn aenâ€™t jagen
        Om mij te drijven in haar laegen,
        En zijn met hopen op de been;
        Ik heb geen schuld, en zij geen reen;
        Ik heb niet tegen haar bedreven:
        Nochtans zo staan zij na mijn leven
        Wel toegerust en in het geweer:
        Ontwaakt, o Heer, gaat haar te keer.
      
      
        Ontwaakt, o God der legerkrachten,
        Bezoekt de volckren zonder wachten
        Die trouweloos het recht vertreen;
        Doe geen genae, en spaarder geen
        Van die in boosheid zich verstijven
        En in het kwaad halstarrigh blijven:
        Die om mijn ziel des avonds woen
        En huilen als de honden doen.
      
      
        het Is niet als laster, wat zij rippen,
        En zwaarden gander van haar lippen,
        Een snijdend mes is ieder woord;
        Zij meinen dat het niemand hoort:
        Maar gij doorsiet het werk der zotten
        En zult haar dreigen eens bespotten
        En lachen om het ijdel woen
        Van die mij zo veel lijden doen.
      
      
        Sterk is mijn vijand om te vechten;
        Maar tegen het getal der knechten
        Stel ik de hand der groten Gods,
        Die is voor mij een sterker rots;
        De Heer zal zich voor henen maken
        En slaan mijn vijand eer zij naken,
        Zo dat ik zelfs mijn lust zal zien
        Aan die mij volgen en bespien.
      
      
        Maar, Heer, doet haar zo haast niet sterven
        Die mij zo lange deden zwerven,
        Maar laat ze zweven nacht en dag,
        Op dat mijn volk het heugen mag
        En siese sterven alle dagen
        Van schaamt en spijt en herte-knagen,
        En stootse neder als gij wilt,
        Gij, die daar zijt der vromen schild.
      
      
        Om de verfoeyelijcke zonden
        Die uit haar vuyle roffel-monden
        Ten laster van den vromen gaan.
        Dat hen, die na mijn leven staan
        Haar eigen hoogmoed moet verstrikken,
        Dat zij aan vloek en leugens stikken,
        Dat haar uw grimmigheid verteer
        Toe enes anders les en leer;
      
      
        Dat ieder een daar door mag weten
        Dat gij sijt alderhooghst gezeten:
        Dat Iacobs God zijn scepter strekt
        Zo breed, zo wijd de wereld reckt.
        Laat haar des avonds komen tieren
        Als honden en verwoede gieren,
        En huilen buiten om de wal,
        En wachten wie haar spijzen zal.
      
      
        Laat haar gaan bedelen en zweven
        Of iemand haar wat broods wil geven,
        En ongespijst aan heg of struik
        Vernachten met een legen buik.
        Maar ik zal blij en vrolijk zingen
        Ten einde mijner suckelingen
        Van uwe kracht en goedigheid
        Zo ras de nacht van de aarde scheid:
      
      
        Om dat gij in die zware tijden
        Doe ik vervolging had te lijden
        En voor mijn leven was bevreesd
        Mijn hulp en toevlucht sijt geweest.
        U dan, o Here, zal ik roemen,
        Mijn burg, mijn schans, mijn sterkte noemen,
        Mijn steyle rots, mijn hoog gebouw
        Daar ik mij altijds op vertrouw.
      
    
  