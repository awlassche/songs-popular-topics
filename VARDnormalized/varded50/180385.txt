
    
      
        In droevig lijden, van alle zijden,
        Gods Soon, o zondaar nu aenschout!
        Met veel misdaden, staat hij geladen,
        Van u al op zijn rug gebont,
        Dus laat u ogen, met Davids logen,
        Hier nu vrij wenen menig fout,
        ‘Het zijn uwe zonden die hem zo wonden,
        En maken boven al benout.
      
      
        O Mens u leden, laat dan betreden,
        Den droeven weg al van den Heer!
        En wilt aanschouwen in wat all’ rouwen,
        Nu staat ten toon zijn lichaam teer,
        Dat daar is geen pijne gelijk bij zijne,
        Tuyght Ieremias door zijn leer,
        Die hij heeft gegeven van Jezus leven,
        Tot hem zo neemt dan uwen keer.
      
      
        Iesu door lijden, komt ons verblijden,
        Doet ons bewenen u bitter dood;
        Waar door het leven gij ons komt geven
        En zo vertroosten in alle nood.
        Laat uwe pijne, als Medecyne,
        Altijd genezen ons zonden groot:
        Want door u smerten al onze herten
        Kont trekken tot des Vaders schoot
      
    
  