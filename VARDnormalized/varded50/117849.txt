
    
      
        DEwijl ik met mijn ziel, o Heer,
        U ernstig in der nagt begeer,
        Zoo bid ik dat gij al den nagt
        Ook zijt en blijv' in mijn gedagt.
      
      
        De dag, zo vol van aards gewoel,
        Beneemt mij menigmaal het gevoel
        Van uwe tegenwoordigheid,
        De best bij nachte word verbeid.
      
      
        Zo 'k oit mijn ogen slaap verleen,
        Of sluymering mijn oge leen,
        Eer gij in het hert gevoelig woont,
        Zo bidd' ik dat gij mij verschoont.
      
      
        Van gantser herten klaag ik u,
        (Mijn God, verhoord mijn klachten nu)
        Dat van mij menig uur bij nacht
        In dwaas gepeins werd toegebracht.
      
      
        Onnod'ge zorg, verkeerde lust
        Verstoren menigmaal mijn rust.
        Dies stelt mijn ziel in u alleen
        Doch onbezorgd en wel te vreen.
      
      
        O Jesu, dien ik minn' met kracht,
        En op mijn leger zoek bij nacht,
        Wat is het mijn ziel een groot verdriet,
        Wanneer s' u zoekt, en vindt u niet!
      
      
        Ontmoet mij doch, in dezen stand
        Zo lieflik, dat uwe slinkerhand
        Mij onder het hoofd gedurig zij,
        Uw rechterhand omhelse mij.
      
      
        Indien ik slaepe nu en dan,
        Mijn herte waakt zo veel het kan,
        En doet, op uw gewenst geklop,
        U haast de deur met blijdschap op.
      
      
        En, nademaal ik zelden mij
        Van alle dromen vinde vrij,
        Maar altijd iet spelt in mijn geest
        Van het geen waar van ik houd' op het meest;
      
      
        Zo geeft, dat ook van u, mijn God,
        Mijn hoogste vreugd, mijn deel en lot,
        En van uw woord mij, in den droom,
        Iet aengenaems te voorschijn kom.
      
      
        Ach! door veel aardse bezigheid
        Is in mijn droom veel ijdelheid.
        Mijn droom maakt dat ik zelfs mij ken,
        Die noch vol aards bedenken ben.
      
      
        Zo 'k daags aan u op het meest gedacht,
        Ik droomd' ook meest van u bij nacht;
        Maar, waar mijn hert bij dag op peynst,
        Wijst des nachts de droom mij ongeveynst.
      
      
        Doch, wat mijn zwakheid ook misdoet,
        Zo komt gij doch het oprecht gemoed,
        Dat zich bemoeyt, hoe 'k nacht en dag
        U lieven, loven, leven mag.
      
      
        In spijt al van wat het vlees betracht,
        En wat ik immer droom bij nacht,
        Of tegen will' en dank gevoel,
        Zult gij doch zijn mijn deel en doel.
      
      
        Hoewel mij noch zo veel belet,
        Zo hebbe ik, Heer, in uwe wet,
        Het zij dan dat ik slaap of waak
        Doch al mijn lust en mijn vermaak
      
      
        Zo spreek ik in mijn herte nu,
        Hier op mijn leger, slechts van u,
        En ben zo best gerust en still';
        En segg'; Heer, sus lust mij u will'.
      
      
        Ik ligg' in vrede tezamen neer
        En slaap; want gij alleen, o Heer,
        Gij zult mij zeker wonen doen,
        En mij van alle kwaad behoen.
      
    
  