
    
      
        HOogh-karspel! waar begint uwe prijs?
        Of waar is het eynd' gevonden?
        Ik dachte licht (zo het Paradijs
        Niet lange was verslonden,)
      
      
        Dit is de plein daar Eden stond,
        Dat God zelf deed opsieren;
        Want zo schijnt heden noch de grond
        Des Lands, en der Rivieren.
      
      
        Als ik het gezichte weiden doen,
        Door al de vruchtbaerheden,
        Den Hemel boven het hoofd schijnt groen.
        Door weer-schijn van beneden.
      
      
        De Bomen krakende van Ooft,
        Een Hooft-punt van het vermakken,
        Die stekken zo haar wensch'lijck hoofd
        Verr' boven onze daken,
      
      
        En schudden ons haar vruchten toe,
        Als wij haar grond betreden.
        De Vogeltjes, die nimmer moe
        En zijn in vroolijckheden
      
      
        Die sietmen hier bij duysende
        Van tak op tackje hupp'len,
        Terwijl het wintje suysende
        Haar sprenght met Dauw'ge drupp'len.
      
      
        De Akkers staan met Kool beplant,
        Bezayt met Terw, en Haver,
        De Bloemen spick'len het gantse Land
        Met geel, door het groene klaver.
      
      
        Daar komen dan de Meysjes aan
        En plukken Melk tot Kaesjes
        Terwijl de Koeytjes weiden gaan,
        Verliefd op weel'ge graesjes.
      
      
        De Lammertjes met zachte Wol
        Die hipp'len met gespartel,
        De Kalfjes drinken buyckjes vol,
        En danssen dan wel dartel.
      
      
        De Beeckjes, die rondomme zijn
        Met riss'lend riedt bewassen,
        Zijn hier zo zuiver of de Rijn
        Haar laefde met zijn plassen.
      
      
        Zij wemelen vol zoete Vis,
        Elk zoudt hem hier vergeten,
        t'Wijl die met lust te vangen is,
        En met meer smaak te eten.
      
      
        Als iemand hier een Fuyckjen zet
        Des Avonds voor een slootje,
        Die slaapt des nachts mooi op zijn Bedd'
        En des morgens heeft hij het Soodtje.
      
      
        Indien de Bout-lust iemand quelt
        Hij zij niet lang een dreygher,
        Trek met het Vogel-Roer te Veld,
        Daar stuppelen Snip en Reiger.
      
      
        Dit Lust-hof dat belommert staat,
        Met duizend groene kranssen,
        Heeft onder voet een Kijsel-straet,
        Daar op een Hengst mag danssen.
      
      
        Wat is daar op al reeds, en ganghs,
        De Peertjes, wack're Beesjes,
        Die draven staegh de straat al langs,
        Met Koetsjes, en met Sleesjes.
      
      
        Wanneer d'Enchuyser minnaar niet
        Zijn Liefjen kan bekoren,
        Maar hij in haar een herte ziet
        Zo kout oft was bevrooren,
      
      
        Zo hij het zo verr' maar brengen kan,
        Dat zij dit Dorp komt naken,
        Haar min-loos hert ontvonken van,
        Dan kan hij het Huw'lijck maken.
      
      
        Maar het grootste wonder dienter bij;
        Zijn dat gheen vreemdigheden?
        Dit Dorp vertoond een Schutterij,
        Trots het puik van Hollands Steden.
      
      
        Dit Boere-krijghs-heyr is vol moet.
        De Trommel rast op het beste,
        De Pluimen blinken op de hoed,
        En het Zilver op het Geveste.
      
      
        De Spies steekt af op d'yseren kraegh,
        het Musket dat flonckter onder,
        Dan meent den duin-boer bij den Haag,
        Hij hoort in het Noord den Donder.
      
      
        Mijn Lof-lust zingt haar nimmer zat,
        Wie soud' zijn vreugd weer-houwen?
        Indien de weerhaan ogen had
        Om van de Toorn t'aenschouwen,
      
      
        Des lieflijkheid zo schoon en veel,
        Hij raakte licht aan het daveren,
        En kraeyde uit zijn koop'ren keel,
        Dat Dries-man het hoord tot Staveren.
      
      
        het Is wel een lieffelijck vermaak,
        In al dit schoon te wonen.
        Ik proeve zelf de zoete smaak,
        Van het gheen ik hier vertoone.
      
    
  