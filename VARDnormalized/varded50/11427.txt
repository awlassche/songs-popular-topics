
    
      
        DE Lent' pronckt met zijn spruytjens,
        De Zomer met haar graan,
        Pomona met haar fruytjens,
        De Winter met haar baan,
        Om ry'en, en gly'en
        Op het ysjen, met het Meysjen
        Of soetjens, op voetjens
        Langs d'Aemsteltje te kuy'ren,
        Langs d'Aemsteltje te kuy'ren.
      
      
        De Narren met haar bellen
        Die komen voor den dag:
        Dan het Soetertjen te kwellen
        Of zij niet mee en mag
        In het sleetjen, een beetjen,
        Naar het meertjen, een keertjen:
        Komt beckjen, een reckjen,
        Dan zullen wij ons wermen,
        Dan zullen wij ons wermen.
      
      
        Een ander leit een kolfjen
        Op het wit-besneeude veld,
        Of waar zo menig golfjen
        Leyd onder d'ys gekneldt:
        Daar roltme, daar soltme,
        Daar looptme, daar hooptme,
        Met paren, en scharen
        Uit lust en tijd verdrijven,
        Uit lust en tijd verdrijven.
      
      
        Het ijs heeft veel vermakken,
        Het ijs heeft veel genucht,
        De een zal hem warrem maken
        Met rollen in de vlucht.
        Een ander, elkander,
        Met kaatsen, ginds schaetsen,
        Die zwieren, en gieren
        Te langs het gladde baentjen,
        Te langs het gladde baentjen.
      
    
  