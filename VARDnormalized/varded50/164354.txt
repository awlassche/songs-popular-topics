
    
      
        WIe wel bemerkt de ordening
        Van al der mensen werken,
        Die zal een zoet en seltsaem ding
        In dat gezicht bemerken,
        Te weten hoe den een, en de aar
        Te samen spannen met malkaer,
        De wereld te versterken.
      
      
        Niemand die het al uitvoeren kan,
        Dat wel gedaan moet wezen,
        Nu vaten wij het te samen an,
        En alzo wordt door dezen,
        Het Land met al zijn rijke Steen:
        Ia heel de Wereld in het gemeen,
        Behouden in haar wezen.
      
      
        Dus wordt de wereld zeer bekwaam,
        Van hoog-geleerde Mannen,
        Geleken bij zo een lichaam,
        Wiens leden te samen spannen,
        Om elk te doen zo veel het kan,
        Waar door dat ook het onheil dan
        Verjaeghdt wordt, en verbannen.
      
      
        Het oge licht de voeten voor
        De voet die draagt de handen:
        Het herte luistert door het oor,
        De buik leeft door de tanden,
        En alzo voort met al de rest.
        Zo is het ook in het gemenebest,
        Van Steden, en van Landen.
      
      
        Een ieder blijf in zijn gelit,
        En doe zijn eigen zaken,
        Zo elk dit doet, zo zal ook dit,
        Des werelds welstand maken:
        En het Land in zulk akkoord gesteld,
        Is niet te winnen door geweld:
        Want het harnast alle zaken.
      
    
  