
    
      
        ACh hemels! ach! wat zal ik gaan beginnen?
        Mijn hert’ dat is met droefheid heel vervult,
        Antoni ach! het is mijn’ schuld!
        De wanhop’, nijd, en uwe te dwaas beminnen
        Heeft u verdaan door een groot ongeduld.
      
      
        O grootsten held! waar toe zijt gij gedreven,
        Die als Jupijn op de aarde waart ghevreest?
        Moest gij door eigen hand dijn’ geest
        Beroven laas! van uwe heyl-vloeyend’ leven,
        En dat om mijnen wille alder-meest?
      
      
        O zoeten mond! laat ik u noch eens kussen:
        O zoeten kus! waar door ik Nectar smaak:
        O mond! (die plag tot mijn vermaeckt,
        Mijn vierigh ingewand te konnen blussen)
        Gij zijt die mij als-nu verwekt tot wraak.
      
      
        Ik wil uwe dood flux op mij-zelven wreken:
        Mijn vlucht was d’oorsaeck, die u sterven ded’.
        Anthoni toeft wat, ik ga med’,
        Ik ga met u tot aan d’Elisi beken,
        Daar wij be-erven zullen peys en vred’.
      
      
        Ga Iras haalt de mande met de slangen,
        Den Aspis flux op mijne armen stelt;
        Ik wil beproeven zijn geweld.
        Antoni ziel’ doet mij naar haar verlangen,
        Die mij verwacht in het Elisi’ veld.
      
      
        Weet Caesar, dat gij mij niet en zult voeren
        In uwe Triumphe (zo gij hebt gedacht)
        ‘k Hebb’ een’ mans-hert, (al faelt de kracht)
        De dood en kan in het minst’ mij niet beroeren,
        Waer-door ik flux zal worden om-ghebraght.
      
      
        Ziet Iras komt: nu ras doet mijn geboden,
        Mijn’ trouwe dienst-maeght helpt mij uit de pijn,
        Op dat ik haast bij hem mag zijn,
        Die mij verwacht bij onze goede Goden;
        Sa bindt terstond op de armen het venijn.
      
      
        Ach! wat is dit? mijn kracht heeft mij begeven,
        ‘k En zie niet meer, geheel mijn lichaam beeft;
        Zeer zelden (die in zonden leeft)
        Krijgt een goed eynd’, naar een sondarigh leven;
        Ik sterf eilaas! den adem mij begeeft.
      
    
  