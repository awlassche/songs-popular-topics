
    
      
        ACh waarde Bruyt, mijn zieltje brand van binnen,
        Want door u zoet gezicht
        Trekt gij tot u mijn hert en al mijn zinnen,
        O Lief, o helder licht!
        Ik ben vol vreugd als ik u mag aanschouwen,
        Gij zijt de leit-star die mij leit,
        Van mij wordt gij gesmeeckt, gevleyt,
        Pronk van de Vrouwen.
      
      
        U aangezicht dat blinckt gelijk de Zonne,
        Is zuiver, wit en root,
        Ach! mijn vriendin, mijn duive 'k ben verwonnen,
        Mijn Liefd' gaat tot de dood.
        Zeg mij, o schone bloem die mij geleidet,
        Gij die mijn zieltje recht bemint,
        Zegt mij waar dat gij u bevind,
        Waar dat gij weidet.
      
      
        Kunt gij mij niet, o schoonste van de wijven?
        Zo gaat dan heden uit
        In het groene Veld, en ziet de Schaepjes drijven,
        O Zielsbeminde Bruyt!
        Laat mij (ach Lief) u zoete stemme horen,
        Want in mijn hert geschreven staat,
        Het siersel van u zoet gelaat,
        Mijn uitverkoren.
      
      
        Staat op mijn Lief, en komt tot mij vriendinne,
        Van Liefde ben ik krank:
        Mijn hertje brand, is vol van zoete minne,
        Troost mij met u gesanck,
        Leit mij in het hof van u wellustigheden,
        En laat ons daar met zoet geneught
        Een kransje vlechten, en met vreugd,
        Ons tijd besteden.
      
      
        Ik ben bereid (ach Lief!) tot u te komen,
        Ik zoek tot in der nacht,
        Mijn Bruidegom, mijn geest is op-genomen,
        Van u ik troost verwacht,
        'k Ga door de Stad, en vrage met verlangen,
        Ik spreeck de Wachters rondom aan,
        Die door de straten henen gaan,
        Ach! mij is bange.
      
      
        Ik roep zeer luid aan u, o mijn Beminde,
        Ik ben in grote noot,
        'k Ben krank van Liefd' om dat ik u niet vinde,
        Men dreyght mij met de dood.
        Ach Bruidegom! Ik ben ter neer geslagen,
        Ei, komt vertroost u droeve Bruyt,
        Al eer dat ik mijn ooghjes sluit,
        In deze vlagen.
      
      
        Wat is u vriend, O schoonste van de wijken,
        Die gij zo hoog bemint?
        Waarom gaat gij zo groten rou bedrijven?
        Ach, ach, zo gij hem vint,
        Mijn vriend is root en wit als uyt-gekoren,
        Zijn hoofd dat is van het fijnste goud,
        Zijn haar tot kruyft zeer menig fout,
        Edel geboren.
      
      
        Zijn zoet gezicht is als der Duiven ogen,
        Die in der volheid staan,
        Zijn lippen zijn met rozen overtogen,
        Zijn Lichaam wel gedaan,
        Is rein yvoor, en staat op gulde voeten,
        Zijn keel is lieffelijck en zoet,
        Dus is mijn vriend in overvloed,
        Die mij zal groeten,
      
      
        Geen Water-stroom en zal de Liefd' verkoelen,
        Noch het minste blussen uit,
        Mijn vriend is mijn wiens weer-liefd' ik gevoele,
        Die 'k in mijn hertje sluit,
        En is gelijk een zegel vast gesloten;
        Die nimmermeer en zal vergaan,
        Want ik met liefd' ben aangedaan,
        En overgooten.
      
    
  