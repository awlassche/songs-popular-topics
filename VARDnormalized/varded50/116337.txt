
    
      
        OP, op mijn geest uit des Werelds stof,
        Zing Jezus uwen Heiland lof,
        Met lijf en ziel, met hert en keel:
        Hij is uw hoogst' en waardste deel.
      
      
        Lof Jezus, bron van heil en vreugd;
        Lof Jezus, die ons hert verheugd.
        Lof Jezus, zaaligheids fontein.
        Die ons gemaakt hebt schoon en rein.
      
      
        Wanneer wij door der zonden magt
        Verwonnen waaren en verkracht.
        Zijt Gij gekomen sterke Held.
        En hebt de zonden ne'er-geveld.
      
      
        Als ons de Wereld had verleid
        Tot ondeugd en ramp-zaaligheid,
        Hebt Gij ons door uw Herders staf
        Gereddet uit der hellen graf.
      
      
        Gij hebt des Duivels magt ontroofd,
        Den kroon genomen van zijn hoofd,
        Zijn kop vertreden met uw voet,
        En van zijn plaag uw volk behoed.
      
      
        Gij hebt des Hemels hoogste goed
        Voor ons gewonnen door uw bloed:
        De weg gebaand, en op-gedaan
        Des Heemels-poort, om in te gaan.
      
      
        Gij zittend in des Hemels boog
        Laat needer-daalen van om hoog
        Uw geest: die ons getuigen is,
        Dat God door U ons Vaader is.
      
      
        Dies moet Gij Jezus zijn geloofd
        In eeuwigheid, als opper-hoofd
        Van het heilig volk, wiens zaaligheid
        Gij hebt in het Hemels hof bereid.
      
      
        Geloofd zij uw hoog-waarde naam
        Van Mensen en van Eng'len te zaam:
        O Jezus! alder-zoetste lust:
        Der zielen hoogste troost en rust.
      
    
  