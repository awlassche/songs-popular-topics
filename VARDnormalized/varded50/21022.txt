
    
      
        O Drymaal zalig is dien Man,
        Die zich zoo Christ'lik dragen kan,
        Zoo, in de huyszorg, weet te voegen,
        Dat hij God en zijn huisgezin,
        Daar mee ten vollen kan vernoegen!
        Die deugd oogst heil en zegen in.
      
      
        God zal hem zeeg'nen van om hoog,
        Zijn doen, met een genadig oog',
        Aanschouwen, en hem gunst betonen;
        Hem vrede schenken; hij zal hem,
        Hier namaals, doen, voor eeuwig, wonen
        In het zalige Jerusalem.
      
      
        Zijn huisgezin zal hem daar voor
        Beminnen, volgen op zijn spoor;
        En hem een goed ontzag en vreze,
        Die na de reen gematigd is,
        Toedragen. Zalig zal hij wezen!
        Gods huis zal zijn zijne erffeniss'!
      
    
  