
    
      
        Lestmael op enen Somerschen dag,
        Maar hoort wat ik bevallijk zag,
        Van Jezus en Sint Ianneken,
        Die speelde met een Lammeken,
        Al in dat groen geklaverd Land,
        Met een Pap-schoteljen in hun hand.
      
      
        De witte, vette voetjens die waren bloot,
        Hun lipjens als koraal zo root,
        De zoete vette praterkens,
        Die zaten bij de waterkens,
        Het Sonneken dat scheen daar al zo heet,
        Zij deden malkanderen met Melckje bescheet.
      
      
        de een troetelde dat Lammeken zijn hot,
        En de ander kittelde het onder zijn poot:
        Het Lammeken ging springen,
        Sint Ianneken ging zingen,
        En huppelde en truppelde door de Wei,
        En deze krollebollekens die dansen alle bei.
      
      
        En als het dansen was gedaan,
        Zo moest dat Lammeken eten gaan,
        En Jezus gaf wat broyken,
        En Ioannes gaf wat hoyken
        Ter wereld wasser nooit meerder vreugd,
        Als deze twee Cosijntjes waren verheugt.
      
      
        Ioannes zijn kleine Neefken nam
        En zette hem boven op het Lam:
        Schoon manneken gij moet reien,
        Ik zal u t’huys gaan leien
        Want Moederken die zal zijn in pijn,
        Waar dat wij zo lang gebleven zijn.
      
      
        Zij zaten en reden al over hand,
        En rolden, en tuymelden in het sant,
        En deze twee klein jonckens,
        Die deden zulke sprongskens,
        En al de kinders zagen hun aan,
        Tot dat zij ten lesten zijn’t huis gegaan.
      
      
        De Moeder die maakt opstaande voet,
        Van suiker en melk een pappeken zoet:
        Daar zaten de twee babbaertjens,
        Daar aten die slabbaertjens,
        En waren zo vrolijk en zo blij,
        Geen Konincks banquet en hadder bij.
      
      
        Naar Tafel zo bedanckten zij onzen Heer,
        En vielen beide op hunne kniekens neer:
        Maria zag het met vreugden aan,
        En heeft haar bei te rust doen gaan,
        En zong hun stillekens in den slaap,
        En naar het stalleken ging het Schaep.
      
    
  