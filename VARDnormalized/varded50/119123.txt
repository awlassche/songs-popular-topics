
    
      
        WIe heeft'er een vergeest'lijk oog?
        Die zie Gods Lam dat wegneemt des werelds zonden.
        Ziens-waarder zaak wierd nooit gevonden.
        Dus klimt het geluk der schouwers hemel-hoog.
        Veel zienders hebben lang begeert
        Met dit gezicht te mogen zijn vereerd:
        Maar dat wierd eerst bewaard voor laater tijden.
        Nu is het de dag
        Dat met verblijden
        Elk dat schouwen mag.
      
      
        Dit Lam is vol geheimenis,
        Die het eindig brein, hoe schrander, niet kan vatten;
        Mits hier d'oneindigheid der schatten
        Van d'Algenoegzaamheid verborgen is.
        Dit Lam is Godes Zoon, het is God bevleescht.
        O d'Eng'len zelf zijn lang belust geweest
        Te mogen zien in zo veel wonderheden,
        Gants zonder peil.
        Dat past ons mede;
        Want het is ons heil.
      
      
        Nooit zagmen heerlijker gezicht
        Als hem, in wien der Godheids volheid woonde,
        Die des Vaders deugden zo vertoonde,
        het Afschijnsel van het zelf-standig Glori-licht:
        Die Hem ziet heeft den Vader ook gezien;
        Als zijnde des Vaders aangezicht, in wien
        Zijn gantse Naam in het midden is: al kwam Hij
        Uitwendig slecht;
        Dat deksel nam Hij
        Als des Vaders knecht.
      
      
        het Is d'allerliefelijkste zaak;
        Het troostelijkst dat immer oog beschouwde:
        Wiens voor-gezicht en schaduw d'Ouden,
        Hoewel van verr', gaf het grootste ziel-vermaak.
        het Is het Zoen-lam, tot schuld-offer eens geslacht,
        Na des Vrede-raads besluit: het welk heeft volbragt,
        Tot zonden-zoen, het geen Vaders toorn bevredigt,
        Wiens Opper-macht
        Zo was beledigt
        Van het mens-geslacht.
      
      
        Dit Lam is het Lichaam, Waarheid, Beeld,
        Der Tempel-schaduwen en Offer-dieren
        Daar Isr'el plechtig door moest vieren
        Den gods-dienst, die op des vervulling spelt
        Dat Lam nam weg der offer-lamm'ren jok
        En het bloed-gepleng van schaap en stier en bok.
        Zo de Ouden in de schaduw hen verheugden
        Wat is het dan niet
        Een stof tot vreugde
        Dat men het Lichaam ziet?
      
      
        het Is boven al beminnens-waard.
        Verblind' en dwaaze wereldlingen mogen
        Zich aan begeerlijkheid der ogen
        Vergapen: het is vergeefs hier op gestaart.
        Schouw, geest'lijk mens, dit Lam gestadig aan.
        Wie ogen heeft moet d'oogen daar op slaan:
        Maar duiven-ogen, als van zijn Vriendinne,
        Waar door zijn hert
        Uit suiv're minne
        Dan genomen werd.
      
      
        Zie het Lam met een bekreten oog;
        Wijl Gij het Ach! met uw zonden hebt doorsteken.
        Stort langs uw kaaken traanen-beeken:
        Waar toe de rouw het boetvaardig hart bewoog.
        Wat heeft doch dit onnozel Lam gedaan,
        Zeg, o mijn ziel! dat dat moest ondergaan
        Die bloed-dood? het zijn uw zonden die het slachtten.
        O gruwel-daad!
        Dat die gedachte
        Nooit doch van u gaat.
      
      
        Beschouw het ook met meêdogentheid.
        Uw ingewand moet romm'len, het hert als breken,
        Als gij zijn herte-bloed ziet leken;
        Of hij in het stof, uit ziel-angst, nederleit.
        Volg Hem met een ontfermend' oog eens na:
        Gethzemane, het Recht-huis, Golgotha
        Toont zulk een deerlijk schouwspel dat de luister
        Der zon betrekt,
        En treurig duister
        het Sidd'rend aardrijk dekt.
      
      
        O zie dit Lam ook door geloov'
        Dat zielsoog schouwt Hem aan het Kruis gehangen
        Als Israël de kop're slange.
        Lijd niet dat iets u dat gezicht ontroov'.
        Wie met dat oog het Lam Gods ziet, het is gewis
        Dat het voor hem ten zoen geofferd is.
        O zalig oog! o heilzaam zien! het welk allen
        Die het oefenen, doet
        God welgevallen
        In des Lams offer-bloed.
      
      
        Aanschouw mee met een oog van liefd
        Hem die ons eerst zo weergaloos beminde,
        In wien wij al het beminn'lijk vinden,
        En die voor ons uit liefd zo wierd doorgrieft.
        Uit liefd heeft Hij zijn ziel zelf uitgestort.
        De grootste weêrliefd komt hier veel te kort.
        Hoe moest ons oog, hoe moest ons herte branden
        In liefde-vlam?
        Want zelf vijanden
        Zijn bemint van het Lam.
      
      
        Zie ook met een verheugt gezicht,
        En lacchend' oog, uit innig ziels verblijden
        Dit Gods Lam, het welk door zijn lijden
        Den zonden-last heeft van de ziel gelicht.
        Verheugt u nu in uwe zaligheid
        Die God voor het oog der volk'ren heeft bereid.
        Nu past gejuich aan Zions vreugde-reien,
        En dat men het Lam
        Met zege-meien
        Te gemoete kwam.
      
      
        Dat Lam is Judâs Leeuw ook mee,
        Die brullen kan tot heil van zijn beminden:
        Maar die zijn Haters kan verslinden.
        het Zachtmoedig Lam straft die met schrikk'lijk wee.
        Dat Lam is het geen den hel-wolf zijnen roof
        Ontweldigt heeft, en plet het slangen-hooft.
        het Kan alles tot den afgrond nedervellen
        Wat zo niet ziet,
        Maar zich derft stellen
        Tegen des Lams gebied.
      
      
        Heer! geev en open mij het gezicht.
        'k Ben geest'lijk hert-en oogen-loos geboren.
        'k Heb mijn gezicht helaas! Verloren.
        Vergeefs bestraalt mij anders het zalig licht:
        Vergeefs is het dat zich het Lam al openbaart,
        Zo gij, o God! mijn ogen niet verklaart.
        Laat doch uw Geest het gezicht zo in mij werken,
        En meer en meer
        In mij versterken:
        Dat des mijn ziels-begeer.
      
      
        Maak ook zo werkzaam dat gezicht,
        Dat ik verand're van natuur en zeden,
        En het Lam gelijk', zo dat ik mede
        Een Lam mag zijn, gants na uw Beeld gericht.
        Dan zult gij weer op mij zien van om hoog,
        Als is het zo laage, met een gunstig oog:
        Ja daar uw hert en hand dan mee verzellen
        Om van het kwaad
        Mij vrij te stellen,
        Door uw raad en daad.
      
      
        Mag ik, Lam Gods, u hier zo zien
        Dan zal ik uw ook namaals eens aanschouwen,
        Niet als zij, die vol angst en rouwe
        In berg of rots uw gramschap willen vliên:
        Maar met die schaar, die hier rekhalzend zag
        Naar uwe komst, in die doorluchte dag.
        Dan droogt Gij al de traanen van de vromen,
        Die Gij dan leid
        Aan des levens stromen
        Tot in eeuwigheid.
      
    
  