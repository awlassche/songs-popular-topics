
    
      
        Mijn harde siedt van een zeer goede reden,
        Dies zal mijn werk des konings lof ontleden,
        Al wat ik zeg luidt naa de Geest mij drift,
        Nu is mijn tong een pen, die vaardig schrift.
        Uw schoonheit doet des mensen kinds verkleinen,
        Uw lippen zijn, uit Gods genaafonteinen,
        Vol op bestort, wijl hij, die eeuwig leeft,
        Met eeuwig goed, uw ziel gezegend heeft.
      
      
        Gebruik, o Held, het zwaard van hem ontvangen,
        Omgord uw heup, en wil het daar aan hangen,
        Ten teken van uw eer, en majesteit,
        Rij, met geluk, in uwe heerlikheit.
        Tree op den troon, uw waarheit is hem waardig,
        Want gij zijt ook zachtmoedig, en rechtvaardig.
        Uw rechterhand zal, als heel sterk, en wis,
        Uw leren doen wat braaf, en vreeslik is.
      
      
        Uw pijlen gaan vrij scherp uit uwe handen,
        Wijl, onder u, veel volks, uit alle landen,
        Van zelve valt, zo treffen zij, met smart,
        De vijanden des konings in het hart.
        Uw troon, o God, bestaat in eeuwigheeden,
        Gij zult altoos den hoogsten stoel bekleden.
        Uw rijksstaf is een rijksstaf van gelijk,
        Rechtmaatigheit versierd uw gansche rik.
      
      
        Gij mint het recht, en haat den goddeloosen,
        Dies heeft, o God, uw God u uitgekoosen,
        En meer gezalfd dan enig metgenoot,
        Doe hij op u de vreugdenoli goot.
        Mirr, aloÃ«s, en kassilucht vereren,
        Van zijne zalf, een geur aan al uw kleeren,
        Geen rykspalleis blinkt dus ook van ivoor,
        Sinds dat uw zin die blijde dragt verkoor.
      
      
        Men ziet uw sleep van konings dochters pronken,
        Met ciersels van uw kostlikst goed beschonken.
        Uw koningin staat aan uw rechterhand,
        In het fynste goud van Ofirs kostlik land.
        O dochter, wil na des konings woorden horen,
        Zie wyslik toe, en neig tot hem uw oren,
        Vergeet uw volk, en zet, door trouwe min,
        Uw vaaders huis geheellik uit uw zin.
      
      
        Zo houdt syn lust uw schoonheit steeds in ere.
        Aanbid hem ook, want hij is nu uw here.
        De dochter uit het rik van Tirus stee,
        Ja het rykste volk van daar zal dan gedwee,
        Met veel geschenks, uw aansigt smeken komen.
        De dochter, tot des konings trouw genomen,
        Inwendiglyk heel rik van deugd, en eer,
        Blinkt, ook gekleed, van goud borduurwerk zeer.
      
      
        Men brengt ze zoo, ten uitvoer van heur kroning,
        In klederen vol stikkunsts, tot den koning.
        het Gezelschap van heur maagdelijk geslacht
        Werd, achter heur, tot u met een gebragt.
        Men leidtse saam van blyschap ingenomen,
        Tot zij verheugt den weg ten einde komen,
        Zij treden, tot des konings bruiloftmaal,
        In syn palleis, op zijne vreugdesaal.
      
      
        O vorst, gij had uw vaaderen voor dezen,
        Nu zullen in hun plaats uw zonen wezen,
        En, door uw magt, en heerlik ryksgeweld,
        Tot vorsten van al het aardrijk zijn gesteld.
        Ik zal uw naam doen blijven in gedachten,
        Van het voorgeslacht, in alle naageslachten,
        Waarom al het volk, voor eeuwig, over al,
        Ook uwen lof altoos belijden zal.
      
    
  