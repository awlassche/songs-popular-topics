
    
      
        O JESU! zijt gegroet,
        Die door u dierbaar bloed
        Met recht nu hebt verkregen
        Dien Naam, die alle naam
        Te boven gaat, en faam,
        Die nooit en dient verswegen.
      
      
        Een Naam met wijs beleid,
        Van de Engel Gods voorzeid
        Aan Godes waerdste Moeder;
        Een Naam die eer is waard
        In Hemel, en op d'Aerd',
        De Naam van onze Behoeder.
      
      
        Een Naam, voor welk bevreesd
        Zeer is het helsche Beest,
        Een Naam die hem doet vluchten:
        Een Naam die treuren doet
        Den Draak, die zijn hoogmoed
        In d'Helle moet bezuchten.
      
      
        Een Naam, tot eer van welk
        Zijn knieÃ«n moet buigen elk
        In Hemel, en op Aarde;
        En die hier onder zijn
        In het vuur, en felle pijn,
        Die houden die in waarde.
      
      
        Een Naam, wiens kracht verjaagd
        Den Duivel onversaagd
        Uit dien hij heeft bezeten.
        Een Naam als suiker zoet,
        Een troost van ons gemoed,
        Die nooit moet zijn vergeten.
      
      
        Een Naam, voorwaar, wiens kracht
        Zodanig is, en macht,
        Dat God aan ons wil geven
        Al wat wij in die Naam
        (Ziet hoe s' is aangenaam)
        Verzoeken in ons leven.
      
      
        Geen Naam heeft Sonn' noch Maan
        Ooit onder des Hemels baan
        Eerweerdiger aanschouwen.
        Een Naam door welken al
        Die zijn op het aardse dal
        Ook moeten zijn behouwen.
      
      
        Zeer groot moet zijn geacht
        De Naam van die ons tracht
        Gezond door het bloed te maken,
        het Welk Hij voor ons vergiet
        Om dat na dit verdriet
        Bij God wij zouden rakken.
      
      
        Vergeven is onze zond
        Door JESUM, die gewondt
        Voor ons is, en besneden.
        Ach! ziet hoe het Opper-goed
        Vergiet zijn Jonge Bloed
        Uit zijne teere leden.
      
      
        o Jesu, Opper-Heer,
        Och of ik U de eer,
        Die U betaamt, kon geven!
        Voor U, mijn Heer, ik kniel
        Met hart, met lijf, met ziel,
        Zo lang als ik zal leven.
      
      
        Vergun, dat ik uwe lof
        Ook in des Hemels Hof
        Mag, Jesu! eeuwig zingen.
        Vergun, dat ik verheugt
        Hier na, met grote vreugd,
        En blyschap, op mag springen.
      
    
  