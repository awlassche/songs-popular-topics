
    
      
        ACh waarde Lief! Ach schone Maagd!
        Mijn eenigst’ Wit en Uitverkoren,
        Gij weet het hoe mijn Zieltje knaegd,
        En wat een smert ik om uw lei,
        Gij kend volkomen maken blij:
        En mijnen Geest weer doen Herleven,
        Schenkt toch het zoete Iawoord aan mijn.
      
      
        Gij weet Och Lief! Och Engelin!
        Gij weet het dat mijn hert en zinnen,
        Uw trachten uit een zuiver Min:
        Steeds als Slaaf te bidden aan,
        En onder uw gebod te staan
        U mijn vrijheid overgeven
        Lief laat mijn Min u zijn aangenaam.
      
      
        Uw Krulde Lokjes Afgodin,
        Dat zijn de Strengeltjes vol waerden,
        Die mijn ombinden door de Min,
        Uw Voorhoofd wit als een Albast,
        Uw Halsje net alzo gepast,
        Uw rode Lipjes als Coralen,
        Houden mijn Zieltje steeds aan u vast.
      
      
        De Bandjes waar mee gij mijn bind,
        Zijn u mijn Liefs sneeuw witte Handen,
        d'Yvooren Tandjes zoete Kind,
        Versieren uwer rode Mond,
        Och Lief gij hebt mijn Ziel doorwond,
        Wilt weer mijn Meesteresze wezen,
        Lief maakt uw Dienaar toch weer gezond.
      
      
        Uw Oogjes als de Zonneschijn,
        Doorschijnen mijn met hare Stralen,
        Uw Borsjes als de Nectar rein,
        Die door mijn Liefjes Aeszem teer,
        Al zwoegende gaan op en neer,
        Hebben mijn in brand gesteken,
        Belust en hersteld uw Dienaar weer.
      
      
        Indien ik dan waarde Prinses,
        Om uwe Welgemaekte Leden,
        En ‘het zoet wezen van mijn Meest’res,
        Voor altoos moet verstoten zijn,
        En om u steeds in Minne pijn:
        Moet alzo dit leven enden,
        Zo sterf ik om de Liefste van mijn.
      
      
        Keerd dan, keerd dan, wrede Godin,
        Opend uw Lipjes als Coralen,
        Laat uit uw Mondje Engelin:
        Het enig zoete woordje Ia,
        Afkomen dalen, geeft gena:
        Zo doet gij mijn weer Herleven,
        Lief wacht toch niet tot het werd te spa.
      
    
  