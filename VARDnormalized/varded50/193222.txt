
    
      
        Mijn hert bevrucht met vrolijkheid,
        Doet mij de geest in vreugd ontspringen,
        Om aan Gods hoge Majesteit,
        Als nu een vrolijk Lied te zingen.
      
      
        Tot vrolijkheid drijft mij het gemoet,
        Geen vrolijkheid van aardse zaken,
        Maar vrolijkheid die vreugde voet,
        Alleen in Goddelijk vermakken.
      
      
        Op aarden is geen soeter lust,
        Geen hoger vreugde te begeren,
        Als dat hert in Gode rust,
        En zich van het Werelds af te keren.
      
      
        O die de wereld wel in ziet,
        Wat kan hij al in het werelds speuren;
        De wereld die ons anders niet
        En geeft als strijdt en droevig treuren.
      
      
        Ik sing u lof! o Hemels Heer,
        Ik sing u lof na dat mijn zinnen,
        De wereld en het arts geen meer,
        Maar God en het Goddelijk beminnen.
      
      
        Ik sing u lof nu gij mijn geest
        Hebt tot het Geestelijk gedreven,
        Waar door ik na de ziele meest,
        Bespeur een wel gerustigh leven.
      
    
  