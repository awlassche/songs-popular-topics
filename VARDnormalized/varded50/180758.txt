
    
      
        Gij hebt mij Heer tot staan bewogen,
        Door uw aantrekkelijke taal;
        Dat ik ben van u weg gevlogen
        Was om dat des Werelds pracht en praal,
        Glory, Hoogheid, Staat en Ere
        ‘het Voorwerp was van mijn begeren;
        Dat alleen was ‘het dat mijn ziel
        Van u Heer te rugge hiel.
      
      
        Gij hebt mij door uw zelfs verkregen,
        En uit des Duivels klauw verlost;
        Mijn Heil was ‘het voorwerp van uw Zege;
        Maar ‘het heeft uw dierbaar bloed gekost.
        Zouw ik u met ziel en zinnen,
        Dan niet lieven en beminnen
        ’k Was de snoodste van der Aard’,
        En de Hel voor Eeuwig waard.
      
      
        Ik wil mijn hert dan los gaan maken
        Van des Werelds blinkend ijdel niet;
        Ik wil mijn Eigen zelfs verzaken,
        En leven onder uw gebied;
        ‘k Wil u stem allenig horen,
        Geen ding kan mij meer bekoren,
        Want ik zie en merke dog,
        des Werelds leugen en bedrog.
      
      
        Dat komt gij voor mijn oog t’ontdekken;
        Dus zie ik meerder als ik plag.
        Wilt mij nu vorder tot u trekken,
        Op dat ik u navolgen mag;
        Stuur mijn hert, mijn ziel en zinnen,
        Doet mij anders niet beminnen,
        Hier op Aerd’ als u, o Heer!
        Dat is ‘het al dat ik begeer.
      
      
        Ik bid u kom dan zoete Iesu,
        Kom maak uwe woning binnen mij;
        Geev’ mij de zekerheid, door des u
        Genade, dat ik uwe zij.
        Herte Vriend, mijns ziels beminde
        Wilt mij zoo aan u verbinde’,
        Dat ik noit van uw gelei,
        Liefd’ en toezicht, wijk nog schei.
      
    
  