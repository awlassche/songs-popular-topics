
    
      
        SEbastiaen zeer vermaard' Colonnel!
        Wilt in uwe pijne volstandig altijd wezen;
        Hoewel dat scheuren die zullen u vel,
        Nochtans zo zullen die wezen haast genezen.
        Hebt maar moed, weest wel gehert
        In all' uwe pijnen,
        Jesus zal all' uwe smert
        Haastig doen verdwijnen.
        Vromen Held! // gheen geweld
        Moet U doen bezwijken;
        Ach! staat vast // als een kwast,
        Wilt gheen pijl ontwijken.
      
      
        Uwe Soldaten, u welige Rot
        Die hebben U aan een paal g'heel streng gebonden.
        'k Bidd' om de liefde, en wille van God,
        Wilt patientich verdragen doch die wonden.
        Wat is dit dat ik hier hoor!
        Och! ik wil wel sterven.
        Nimmermeer ik moed verloor,
        'k Wil den Hemel erven.
        Stok, noch bijl // strop, noch pijl,
        Strikken ofte netten,
        Gheen gekwel // dood, noch Hell'
        Zullen dat beletten.
      
      
        Want die aan and're gegeven heb moed,
        Om dat voor Christo zij vromich zouden strijden,
        Sou ik bezwijken? 'k zal storten mijn bloed;
        'k Zal in de wonden ten hoogsten mij verblijden.
        Diocletiaen Tyran!
        Lustig! wilt beginnen;
        Laat mij wakker tasten an,
        Wilt niet lang verzinnen.
        Schutters! ziet // geen verdriet
        Mag mijn hert vervelen;
        G'lijck de Kat // met de Rat
        Mag gij met mij spelen.
      
      
        het Woord was gesproken, zij ransden Hem aan,
        S'hebben haar bogen met grote kracht gespannen,
        Zij treften krachtig den Held Bastiaen,
        Die all' dien schuld heeft vergeven aan die mannen:
        Hij beval hen aan den Heer,
        Wel tot haar genegen,
        Tot dat op der aarde neer
        Hij is weg gesegen;
        Dood gelijk // ja een lijk
        Scheen Hij toen te wezen;
        Maar Hireen ,, heeft zijn leen
        Heimelijk genezen.
      
      
        Want als Hireene des nachts omme liet zien
        Om het dode lichaam met ere te begraven,
        (G'lijck in die tijden pleeg vaak te geschie'n
        Van Christ'ne mensen, die hun daar toe begaven)
        Zo wiert Sint Sebastiaen
        Levendig gevonden,
        Zij nam in haar huis Hem aan,
        Zij genas zijn wonden.
        Als gezond // van de wond
        Waren zijne leden,
        Zo is weer // dezen Heer
        Langs de straat getreden.
      
      
        En als den Keizer ontmoeten op straat
        Des vromen Ridder, zo heeft met strenge woorden
        Sebastianus den Keizer versmaad,
        Die als een Padde zwol op als hij dit hoorden:
        En hij slough dien vromen Vorst
        Wederom in boejen.
        Hij liet ('k weet niet hoe hij dorst)
        Dood Hem slaan met roejen.
        Welck' torment // tot het end
        Zonder iets te klagen,
        Zonder schuld // met verduld
        Vroom Hij heeft verdragen.
      
      
        het Smerten is over o vroom Kampioen!
        Gij zijt gekomen uwe druk nu varr' te boven;
        Gij hebt uwe loon voor u lijden en doen:
        O Gij zijt waardig dat U de mensen loven.
        Dies kom ik geluk ook bie'n
        U, o vromen Ridder!
        Ziet ik buygh voor U mijn knieÃ«n,
        'k Houw' U voor mijn bidder.
        Bidt voor mij // dat ik vrij
        Van de Hell' mag rakken;
        Ei! erbermt // en beschermt
        Doch all' mijne zaken.
      
    
  