
    
      
        O Schone goude tijden!
        O aangename Jeugd!
        Waar in zich most verblijden
        Al wat er leefd' in vreugd:
        De eele Mens, die had zijn wens,
        En wat hij mocht begeren,
        Zijn zoete rust, zijn wil en lust,
        Wat soud' hem mogen deren?
      
      
        Daar was geen spijtig pruilen,
        Geen trek na heerschappij:
        Na Princelijcke Zuilen:
        Maar ieder leefde vrij
        In vrolijkheid: men wist van leyd,
        Van twist noch haat te spreken,
        Daar had de min in yders zin,
        Een vrolijk vier ontsteken.
      
      
        Men pooghde noch na schatten;
        Na ciersels noch na pronk,
        Waarom de Mensen pratten,
        Maar elk bleef even jong:
        Het Land gaf uit, haar loof en kruid,
        Haar Bloemkens en haar Vruchten,
        Die met vermaak, en zoete smaak,
        Haar stoofden in genuchten.
      
      
        Men hoefder niet te delven,
        Noch snijden met den ploeg:
        Maar het Land dat bracht van zelven
        In overvloed genoeg.
        Daar speld het Swijn, bij het vet Konijn,
        De Leeuw was bij de Schapen,
        De Wolf en het Lam, de Stier en Ram,
        Die sprongen bij de Apen.
      
      
        Daar wierd geen kwaad bevonden,
        Geen boosheid noch verraad:
        Maar alle Mensen stonden
        In een gelijke graad:
        Men had krakeel, in het minste deel,
        Ten kwade geen gedachten:
        Maar Liefd en Vree, die hielden stee,
        Die waren hare krachten.
      
      
        O schone Gulde tijden!
        O aangename jeugd!
        Waar in zich most verblijden
        Al wat er leeft in vreugd:
        Maar wij eilaas! zo zot als dwaas,
        Verachten dit vermaken,
        Dies onze hert, in rouw en smert,
        De bitterheid moet smaken.
      
    
  