
    
      
        Hoort toe liefhebbers allegare,
        Watmen u zal gaan verklaere,
        Van ons Heer den Admiraal,
        Al met zijn Arremade Schepen
        Heeft hij enen moet gegrepen,
        En d'Officieren al-te-mael.
      
      
        Oktober zeven en tien dagen,
        Luistert eens na mijn gewagen,
        Deed' ons Zee-heldt een dessein,
        En liet de blaeuwe Vlagge waaien,
        Om het Roer t'zee-waert te draaien,
        Met al zijn Schepen groot en klein.
      
      
        De wind was goed en het weer bekwame,
        Wij raakte t'Zee ook al te same,
        Het was voorwaar een groot pleysier,
        Hoe dat daar alle zeilen bloncken
        En Trompetten lustig kloncken,
        Alles op zijn Scheeps manier.
      
      
        Onzen Generaal verheven,
        Liet de witte Vlagge streven,
        het Was Capiteynen komt aan boord,
        Aldaar ging hij ons vermanen,
        Malkander trouwelijk bij te stanen,
        Tot der dood zo dat behoort.
      
      
        Doen zeylden wij, dank God Almachtig,
        Deze ons behoed door zijn hand krachtig,
        Door de Noortzee gins en weer,
        Of wij Jutlandt konden vinden,
        Maar door onbequamen winden,
        Smeeten wij ons Anker neer.
      
      
        Daar hebben wij zonder schromen,
        De Zeeuwse Schepen haast vernomen,
        Met ons Vijs-Admirael de Wit,
        Verzocht de voortocht met verkloeken,
        Om de Zweden te gaan verzoeken,
        Ons Admiraal vergund hem dit.
      
      
        Doen hebben wij al zonder sneven
        Drie Schepen in het gezicht gekregen,
        het Waren Zweden zo ons docht:
        Maar eer wij ons Anker lichten,
        Waren zij alweer aan het vluchten,
        En hebben strackx haar Vloot gezocht.
      
      
        Doen zijn wij al voort gevaren,
        Door het Kattegat zonder bezwaren,
        Naar de Zond met goed manier,
        Aldaar de Zweed ons lag te wachten,
        Om ons te wederstaan met machten,
        Maar het viel hem suyr en dier.
      
      
        Witte Wittensz. als een verwoede,
        Ging haar kloeckelijck te moede,
        Gaf voor-eerst zo lustig vonk,
        Zo dat die Wrangel niet konde houwen,
        Van geduyrigh vier te spouwen,
        het Geschut hem in zijn Oren klonck.
      
      
        Doe kwam ons Generaal gestrenge,
        Begon daar ook mee deur te mengen,
        Spoogh daar niet als vuur en vlam,
        Zo dat die Wrangel moeste wijken,
        En ging onder het Kasteel strijken,
        Zo dat hij daar niet uit en kwam.
      
      
        Heer Obdam keek dikwijls omme,
        Of Wrangel niet weer zoude komme,
        Spelen voort op dezen dans,
        Maar Heer Obdam die danste luchtig
        Dat hij Wrangel maakte vluchtig
        De Speelman zag hij had geen kans.
      
      
        De Speelman die most haseleeren,
        Vervloekte zo dansen te leren.
        Ja de schrik had hem bevaen.
        Hij dorst om het spelen niet meer dincken,
        Want zijn Fiool die wou haast zinken,
        En met de Smaer te gronde gaan.
      
      
        De Speel-man docht bij zijn der ziele,
        Man sold eyn ander bald vernielen,
        Ouf das Wasser Wijd ond grond,
        Neyn het is besser to land to krigen,
        Zo kan men balde hinne stigen,
        Wan man es in zo ein stond.
      
      
        Kapitein van Nes met zijn Soldaten,
        Hij zwoer hij sou ons niet verlaten,
        Plantent mede bij Obdam
        Daar lagen wij doen met ons vijven,
        En gingen lustig vreugd bedrijven:
        Maar daar niet een Zweet af kwam.
      
      
        Pieter Florisz. niet verzwegen,
        Heeft 'er lustig door-geslegen,
        Dat de Vijand voor hem vloot,
        Zij dachten zijn dat maar Fregatten,
        Die zijn zo kwalijk om aan te vatten,
        Want het haar wel haast verdrot.
      
      
        Kapitein Bruyn-weert die kwam aen-zeylen
        En dede voort een Zweed daar peilen,
        Hoe diep dat het Water waar,
        Zijn Schip in de brand gekomen,
        Doen begon de Zweed te schromen,
        En verlieten zo malkaer.
      
      
        Jan van Kampen met behagen,
        Heeft door de Sweedse vloot geslagen,
        Met het Schip de halve-Maen,
        Zo dat de Zweed wel mochte schromen
        Weder zo ten dans te komen,
        En kreeg de Prijs de Pellicaen.
      
      
        Gij Zweden waart wel brave Mannen,
        Gij dorst wel met u drien aen-rannen
        Een Fregat zo klein geacht,
        De eerste die was haast aan het wijken,
        De tweede die most mee gaan strijken,
        De derde daar niet af en bracht.
      
      
        Wel Lierman Wrangel kanje spelen,
        En ons Zee-helt dansen leren,
        Al la mode op zijn Frans,
        Voorwaar zijn zwangerlijcke Stukken,
        Uwe Snaren aan stukken rukken,
        En gij danst een braven dans[.]
      
      
        Wat mogen de Zweden denken,
        Dat men zo haar Vloot ging krenken,
        Al zijn schone Schepen groot,
        Genomen en aan brand gesteeken,
        Gezonken en aan strand geweken,
        de ander gevlucht ter naeuwer noot.
      
      
        Den Deense Koning het hart verlichte,
        Als hij zag zijn Vijand zwichten,
        Zond terstond zijn Schepen uit:
        Obdams couragie was niet ten ende,
        Maar daed'lijck weer na haer-luy wende;
        Zij vluchten met een groot geluid.
      
      
        Men zag 'er niet een Zweed weer-kome,
        Zo had de schrik haar in-genome;
        Vloden alle gaten in:
        Veel Havenen al zonder letten,
        Daar men de Zweden in bezetten,
        Dat was niet wel na haren zin.
      
      
        De Hollanders al met behagen
        Wierden aldaar tot Coppenhagen
        Grote ere aangedaan,
        Voor haar getrouwigheid in dezen,
        Zo wiert haar grote eer bewezen,
        En van een ieder wel ontfaen.
      
      
        Looft en dankt des Heren Name,
        Voor des Victory zeer bekwame,
        Obdams Vloot lang leven geeft,
        Die voor het Vaderland wil vechten,
        Met Boots-gesellen en Lands-knechten,
        Daar door ons Land in vreugde leeft.
      
    
  