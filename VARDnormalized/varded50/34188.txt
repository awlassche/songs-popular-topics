
    
      
        Waar heen, waar heen, blijft staan, waar wilt gij rijden,
        Waar heen, waar heen, zeg ik met deze Maagd,
        O helschen God, komt gij u netten spryden,
        Hier op de aard, en vist 'tgheen u behaagt,
        Laat af, laat af,
        Den roof en dient u niet,
        Gaat rooft daar gij ghebiet,
        En pleegt u straf,
        Aan die verdint de pijn,
        Gij zult den Soon zo niet van Ceres zijn.
      
      
        Toeft Pluto toeft, dat en mag niet geschieden,
        O dubbel smaad voor mij en deze strom,
        Zo ik d'belette wil, zien ik u vlieden,
        En Proserpina die ziet droevig om,
        Naar blom, en kruid,
        d'Welck zij acht voor een pijn,
        Die haar ont-vallen zijn,
        O. slecht besluit,
        Van u, o kintsche Maagd,
        Dat u 'tgheblomte boven deer behaagt.
      
      
        Waer't gij bij mij Goddin, ik hulp u klagen,
        Want uwe droefheid; dat is mijn verdriet,
        Aan Berg, en Bos, aan bomen zult gy't vragen,
        En niemand weet van Proserpina niet,
        En geeft ook vrij,
        De vruchte d'oorsaeck niet,
        Waar van gij hebt ghebiet,
        Waart gij bij mij,
        U zoeken waar gedaan,
        En ik helaas, die smilt in mij getraan.
      
      
        Helaas, mijn stem begint mij te begeven,
        Mijn borst, en schouders, die ziet-men vergaan,
        Ik voel mijn benen onder 'tlichaem beven,
        Niet machtig om daar op te blijven staan,
        Daar ik Goddin,
        Eerst was van de Fontein,
        Moet ik den vloed nu zijn,
        Mijn hert, en zin,
        Verkeert mij om, en dom,
        Ik vloei helaas, ik vloei met deze strom.
      
    
  