
    
      
        AG ik Onteerde Maagd ik mag wel Klagen,
        Dat mij mijn Eer mijn alderbeste Pand;
        Hier in het bloejen van mijn jonge Dagen,
        Zo is ontrooft, o gruwelijke schand.
      
      
        De trouwste Minnaar van alle de Minnaren,
        Die mij helaas zo droevig heeft misleyd,
        Dat is nu na Oostindien toe gaan Varen,
        Dat van mij nu zo dikwils werd beschreyd.
      
      
        O droeve Wereld vol van Ongenugten,
        Wat zit ik in een dezolaten staat,
        Dat mij zo menigmaal te laat doet zugten,
        Spiegeld u Dogters tog aan deze daad.
      
      
        Hij nam mij dikwils in zijn lieve Armen,
        En bragt mij menigmaal zijn Mondje bij,
        Maar nu zit ik og lacy en og Armen!
        Allenig met mijn Schaepje in de lij.
      
      
        Hij zwoer bij Hemel, Starre, Maan en Winden,
        Dat hij mij nimmermeer verlaten zou,
        Nu is hij weg, de Heer zal hem wel vinden,
        En ik en ben nu Vrijster, Maagd of Vrouw.
      
      
        Zo dra hij het Maegde Roosje had genoten,
        Zo ging hij weg en hij liet mij alleen,
        En heeft mij aanstonds met de Voet gestoten,
        En nu zit ik in Droefheid en Geween.
      
      
        Wreede Minnaar hoe zal uw Hert nog knagen,
        Dat gij mij deze Tormenten aendoet,
        Hoe zuld gij het u in het laeste nog beklagen,
        Dat gij verlaat uw eigen Vlees en Bloed.
      
      
        Daarom wild op geen Jongmans reden Bouwen,
        Zij zijn veranderlijk gelijk de Wind,
        Wild haar in het meest of minste niet betrouwen,
        Zo zit gij niet en Zugt als ik met het Kind.
      
      
        Gij jonge Dogters die dit komt horen,
        Spiegeld u aan mijn zware droeve Val,
        Want ziet het kan u ook komen te voren,
        Daarom zo wagt u zoete Meysjes al.
      
    
  