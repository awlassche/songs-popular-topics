
    
      
        ALs Jesus had den Doop ontfaen,
        Is hij na de Woestijn gegaan,
        Om daar Duivels tenteringh
        Te lijden tot ons lering.
      
      
        Hij vaste veertig dag en naght,
        Tot dat den honger had' zijn kraght,
        Toen is tot hem gekomen
        Den Vijand van de vromen.
      
      
        En den Tenteerder zeid uit nijt,
        Is het saek dat gij Gods Zone sijt,
        Des stenen doet verkeren
        In brood na uw begeren.
      
      
        Maar Jesus zeid, men leeft van het woord,
        Het welk uit Godes mond komt voort,
        Alleen brood geeft geen leven,
        Gelijk daar staat geschreven.
      
      
        Toen nam den Duivel hem weer op,
        En steld' hem op des Tempels top,
        Sijt gij Soon van den Here,
        Werpt u van boven neere.
      
      
        Zijn Engelen die hebben last,
        U t'houden in haar handen vast,
        Op dat g' u niet beseere,
        Na der Schrifturen lere.
      
      
        Maar Jesus geeft daar op bescheid,
        Weerom de heyl'ge Schrifte zeid,
        Gij zult uwe God uwe Here
        Op geen manier tenteere.
      
      
        Toen nam hem weer den Duivel erg,
        En steld' hem op een hogen berg,
        En toond' hem des Werelds rijken,
        En glori al gelijken.
      
      
        En zeid uit grote hovaardij,
        Zo gij neervalt en aanbidt mij,
        Zal ik als liberale
        U geven al-te-male.
      
      
        Maar Jesus zeide, Satan gaat,
        Want in de Heyl'ge Schrifte staat,
        Uwe Heer uwe God allene
        Aanbidt, dient anders gene.
      
      
        Toen is den Duivel vlughten gaan,
        En d'Heyligh Engels kwamen aan,
        En dienden met veel ere
        Haar ende onzen Here.
      
      
        Ons Vasten Heer gebenedijt,
        Op dat wij vroom zijn tot den strijdt,
        Dat wij met u beginnen,
        Den Duivel te verwinnen.
      
    
  