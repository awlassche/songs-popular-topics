
    
      
        PRincesse die mijn Ziel
        Met zoete koorden bint,
        Voor wien ik neder kniel,
        En heden ben gezind
        Standvastig in de Min
        Te strijden tot de dood,
        Om dat ik Zielsvoogdes
        Mag rusten in u schoot.
      
      
        Ik heb, o zoete Maagd,
        Met lust en grote vlijt,
        Gedaan wat u behaagt,
        In statigheid gevrijt,
        Geliefkoost en gesmeeckt,
        In suyverheyt verkeert,
        Zegt mij (o Sonne-bloem!)
        Wat is het dat u deert?
      
      
        Wanneer als ik maar kon
        U dienen tot vermaak,
        O Lief! o gulden Zon!
        het Was mij een schone sak,
        Alleen tot uwen dienst
        Was ik terstond bereid,
        Niet stout noch onvertsaeght,
        Maar met een statigheid.
      
      
        Waarom mijn hoog Altaar,
        Mijn Lief, mijn levens lust,
        Hoe straft gij mij zo zwaar?
        Gij maakt mij ongerust,
        Mijn Zieltjen (ach vriendin!)
        Dat leeft in ongeduld,
        Om dat ik lijden moet
        Ach lacy! Zonder schuld.
      
      
        Hoe kan een teere Maagd
        Zo leven zonder wet?
        Dat zij gedurig plaeght,
        En op geen reden let?
        Geen Rechter vint men ooit
        Hoe streng hij ook regeert,
        Of nu of te eniger tijd,
        Hij tot de reden keert.
      
      
        Indien ik eenmaal mocht
        Voor Venus vierschaar staan,
        En dat men onderzocht
        Waar of het kwam van dan,
        En offer enig schuld
        Te vinden was in mij,
        Voorwaar: gelooft mij Lief,
        Elk zoudt mij spreken vrij.
      
      
        Lief is er geen genaed,
        Noch geen medogentheyt?
        Zo ben ik in der daad
        Tot scheiden ook bereid,
        Indien geen statigheid,
        Noch smeken iets vermagh?
        Wel Lief, ik dan vertrek,
        En wens u goeden dag.
      
    
  