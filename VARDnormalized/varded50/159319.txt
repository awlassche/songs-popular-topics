
    
      
        MEn hoort nu Holland klagen,
        En zuchten om des plagen,
        Om oorlog, en om dieren tijd:
        Maar om hier van te zijn bevrijd,
        Zo moetwe in des dagen,
        Ons zonden eerst verjagen,
        En maken ons dien vijand kwijt:
      
      
        Gods toorn is niet ontsteken
        Op mensen, maar gebreken:
        En buiten zonden is de mens
        Des Heren lust, en herten wens:
        Wel laat ons die dan kelen,
        Zo zal ons God weer helen,
        En tonen ons zijn gunst allensch.
      
      
        Als Seba vlucht in Abel,
        Kwam David met zijn sabel,
        En steld hem zo geweldig aan,
        Als of hij Abel woud' verslaan:
        Maar doe na zijn behagen,
        Die seba was verslagen,
        Is hij van Abel afgegaan.
      
      
        Zo ook, O Hollands Borgers!
        Gaat, stelt u tot verworgers,
        En kelt op zonden, dag aan dag,
        Elk een zo vele als hij mag:
        En God zal dit u slachten,
        Veel aengenamer achten,
        Als Offerhand, van beesten slag.
      
      
        Ook moeten wij in het midden
        Der plagen, God aanbidden,
        Dat hij ons niet na werde loon,
        Maar door zijn gunst genade toon:
        En dat hij in des dagen,
        Ons vrij maakt van des plagen,
        En ons met zijnen zegen kroon.
      
      
        En als hij na het verschonen
        Der plagen ons doet kronen
        Met zijnen rijke zegening,
        En schenckt ons weder alle ding,
        Zo moetwe God van boven,
        Voor zijn genade loven,
        Daar van ons land zijn schat ontving.
      
    
  