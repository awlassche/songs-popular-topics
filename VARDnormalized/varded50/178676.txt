
    
      
        O God, verleen aan uwen koning
        Uw rechten, vol bescheidt,
        Geef des Konings zone, uit uwe woning,
        Uw heils gerechtigheit.
        Opdat hij uwen volke richte
        Met recht, gelijk het behoort,
        En hij voor uwen armen stichte
        Gerechtigheit, naar het woord.
      
      
        De bergen zullen vrede draagen,
        Voor uwen volke, Heer,
        De heuvels, naar uw welbehagen,
        Gerechtigheit en eer.
        Hij zal met recht tot heil verschijnen
        Van hen die hier, gebukt,
        In hunnen nood en angst verkwijnen;
        En slaan dien die hen drukt.
      
      
        Zij zullen u zoo lange vrezen
        Als Zon en Maan bestaan.
        Zoo lang 'er een geslacht zal wezen,
        Zal nooit uw rik vergaan.
        Hij zal gelijk een spade regen
        Neêrdaalen op het gras,
        Als droppels die het land, tot zegen,
        Besproeien, en het gewas.
      
      
        In zijne dagen zullen bloeien
        Al die rechtvaardig zijn.
        De vrede zal bestendig groeien
        Totdat de Maan niet schyn'.
        En hij zal zijne ryksgrens strekken
        Van de een tot d'andre zee;
        En van den landtstroom het al bedekken,
        Tot des werelds end, met vreê.
      
      
        Voor hem zal het volk der woestenyen
        Ook knielen wel gemoed,
        Terwijl de schaar van zijn partijen
        het Stof lekt van zijnen voet.
        Dan zullen hem, met Tharsis Vorsten,
        D'eilanden hulde doen;
        Ja alle volken naar hem dorsten,
        Als die hun wil behoên.
      
      
        De Koningen van Scheba zullen
        Hem eren met ontzag,
        En Sebaas Vorsten het hof vervullen
        Met giften, dag op dag.
        Ja alle koningen zich buigen,
        En het gansche heidendom,
        Voor hem; en van zijn magt getuigen,
        Die hij bewijst rondom.
      
      
        Want hij zal den verdrukten slaaken,
        En redden uit den nood;
        D'elendigen, die naar hem haaken,
        Van alle hulpe ontbloot,
        Verlossen: ook zal hij den armen,
        Nootdruftig in hun' staat,
        Verschonen, en hun ziel beschermen,
        Als hunnen toeverlaat.
      
      
        Hij zal hun zielen ook bevrijden
        Van list en boos geweld,
        Hun bloed, vergoten in het lijden,
        Wordt bij hem hoog gesteld.
        Hij zal in groten voorspoed leven,
        En ook van Schebaas goud,
        Milddadig aan den armen geven,
        Tot vreugde en onderhoudt.
      
      
        Hij zal gedurig voor hem bidden,
        Hem zeegnen en zijn zaat.
        Een hand vol korens, dat in het midden
        Van het hoog gebergte staat,
        Zal ruisen als de Cederbomen
        Op Libans hogen kruin;
        De stad zal in haar bloeien komen,
        Als het kruidt van veld of tuin.
      
      
        Zijn naam zal zijn in eeuwigheden,
        Zoo lang de Zon haar' glans
        Ziet van omhoge naar beneden,
        En blaakt in des hemels trans.
        Men zal zyn' naam ook voort zien planten,
        Van kind tot kind alom:
        Zijn zegen daalt van alle kanten
        Uit hem op het heidendom:
      
      
        Dies zullen hem de heidens roemen.
        Gelooft zij God de Heer,
        Dien wij alleen den werker noemen
        Van wondren, t'zyner eer.
        Gelooft zij ook de naam des Heren,
        Verheerlijkt eeuwiglijk;
        Men zie zijn heerlykheit vermeêren
        Op d'aarde in het hemels rik.
      
    
  