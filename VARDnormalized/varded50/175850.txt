
    
      
        Hoort toe alle gelijke
        Jonk, oud, arm en rijke
        Wat men u zingen zal
        Al met een blij geschal.
      
      
        Hoe dat de Vijand spoedig
        Met Sloepen overvloedig,
        Daar zij wel negen jaar
        Over timmerden klaar.
      
      
        De Sloepen sach men komen
        Bij Bergen op den Zoome
        En voeren na Rommer-wael,
        Daar vergaerdense al-te-mael.
      
      
        Van Antwerpen gevaren
        Om Wilm-stad te bezwaren
        En het Land te nemen in,
        Grotelijks tot haar gewin.
      
      
        Ons Oorlog-schepen moedig
        Sagen haar komen spoedig,
        En volgden haar ook naar
        Gaven ook vier op haar.
      
      
        Men zag ze haar na zeilen
        En dat al zonder feilen
        Tot aan Sint Anna Land,
        Daar moesten zij van kant.
      
      
        Daar hebben wij geschoten
        Dat heeft Paep-Jan verdroten
        Al waren ze verstoort
        Zij sprongen over boord.
      
      
        Doen zij te Lande kwamen,
        Vonden zij daar te samen,
        Ruiters Soldaten goed,
        Die zij vielen te voet.
      
      
        Al om kwartier zij baden
        Wij deden haar genaden,
        Leiden af haar geweer,
        Alles na ons begeer.
      
      
        De Paap sprak zonder vrezen
        Dat ze al in slaap zoude wezen
        Ter eren ons Lieve-vrou
        Die het ook niet zien en sou.
      
      
        Zij hebben anders vernomen,
        Het zijn maar blaeuwe blomen
        Wij kwamen haar kort aan,
        Zij konnen het niet ontgaan.
      
      
        Graaf Jan is het ontkomen,
        Hij hoeft hem niet te roemen,
        De eer die hij nu heyt
        Die is zeer haast gezeid.
      
      
        Capiteyns en Luytenande,
        Vaendragers ende Sergeande,
        En veel Geestelijkheid mee
        Kwamen ter zelver stee.
      
      
        Als men het getal sou groten,
        Verdronken of geschoten
        Ruim zestien-honderd Man,
        Wat raad gaat ons nu an?
      
      
        Ons macht is nu gebroken,
        Geuzen haar tanden stoken
        het Geld zijn wij nu ook kwijt,
        Jst niet een grote spijt.
      
      
        Ons schone Pattekonnen
        Hebben zij al gewonnen
        Die uyt-leggers eerbaar
        Vielen ons veel te zwaar[.]
      
      
        Driellingen ende Slangen
        Halve Kartouwen langen,
        Ruim honderd zo ik meen
        Waren daar groot en kleen.
      
      
        Ook ontrent honderd zeilen,
        Waarom wij zonder feilen,
        Geladen in overvloed,
        Met mannen, Geld en goed.
      
      
        Victory zag men branden:
        Grotelijks tot onsere schanden
        Schoten of ons Kanons
        Over onze Pattekons.
      
      
        Loopt nu Pater en koster
        Met Snoer en Paternoster,
        Naar u lieve Vrou van Hal
        Of zij u helpen zal.
      
      
        Sint Jacob met zijn Schelpen,
        En kan ons niet meer helpen
        Noch ook ons Roomschen vaar
        Maar het geld wachten wij naar.
      
      
        Komt vrij gij Spaense Heren
        Wilt gij mee Hollands leren
        Geloofd den Paap doch niet
        Want hij brengt u in het verdriet.
      
      
        O Heer bewaard Orangien
        Dat hij tot spijt van Spaengien,
        Mag leven als een held
        En breken het Spaans geweld.
      
    
  