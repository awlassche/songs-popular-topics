
    
      
        Wereld, die de naam van Werrelt,
        Om u werren zeer wel voegt,
        Daar men zo in dwaalt en dwerrelt,
        Datmer staag van zweet en swoegt.
        Gij meugt werden vergeleken
        Wel bij Babel, want zo zeer
        Is in u verwert het spreken,
        Als te Babel immermeer.
      
      
        Om dat zo veel werre-geesten,
        Van d'eenvoud'ge waerheit wers,
        Om haar werre-kunst te leesten,
        Alles stellen over dwers.
        Die door al haar moeylik werren
        Tonen dats' in waerheit zijn
        Dwaelend' ongestaed'ge sterren,
        Met bedriegelikken schijn.
      
      
        'k Zal uit al u werre-strikken
        Zoeken staag te zijn ontwert,
        En na des Hemels hoogte mikken,
        Daar men nooit verwerr't en werd.
        Wijl ik sitt' aan Babels beken
        Zal ik wenen tot den Heer,
        En van het Hemels Sion spreken,
        Tot dat ik aldaar verkeer.
      
    
  