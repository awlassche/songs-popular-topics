
    
      
        'k RIep tot den Heer uit al mijn hart,
        En smeekte hem, toen ik benart
        Zat in de rots; 'k heb mijne klagt
        Toen voor zijn aangezicht gebragt.
      
      
        Ik gaf hem mijnen angst en nood
        Te kennen, als van hulp ontbloot.
        Als ik bestolpt zat in elendt,
        Zoo hebt gij, Heer, mijn pad gekend.
      
      
        Zij hebben voor mij enen strik
        Verborgen, naar hun loos beschik:
        Ja, op den weg dien ik zou gaan,
        Mij door arglistigheit verra√¢n.
      
      
        Toen zag ik uit ter rechte hand;
        Maar niemand kendeme in dien stand.
        T'ontvlieden kon ik niet bestaan,
        En niemand trok mijn ziel zich aan.
      
      
        Tot u riep ik, o Heer, en zei;
        Let eens op al mijn naar geschrei:
        Gij zijt mijn toevlucht, en mijn lot
        In deze wereld, magtig God.
      
      
        Want ik ben, laas ! zeer uitgeteert;
        Redt mij dan, Heer, die het al beheert,
        Van mijn vervolgers; wier geslacht
        Veel groter is dan mijne magt.
      
      
        Voer mijne ziel uit deze prang,
        Opdat ze u love met gezang.
        het Rechtvaardig volk zal om mij staan,
        Wanneer gij mij hebt welgedaan.
      
    
  