
    
      
        LAat toe op al mijn smeekken,
        Lief kozen en geween,
        Dat ik uw Hart mag breekken
        Veel harder als een steen.
        Laat toe, dat ik uw Lipjes
        Mag drukken met de mijne,
        Die Venus minne-knipjes,
        Die niet als Honing zijn.
      
      
        Omhels mij met uw armen,
        Dat Goddelijk Albast,
        En knoop mij met erbarmen
        Aan het middel-ritje vast.
        Toon uw Pyramidaaltjes,
        Twee Bergjes van Parnas,
        Die gadeloose staaltjes,
        Van al wat schoonheid was.
      
      
        Verbrand mij door uw ogen,
        Ontvonk mij door uw mond,
        Ik wil de dood gedogen,
        Zo gij mij zo veel gond.
        Mijn Leven en mijn Sterven,
        Hangt aan uw gunst alleen,
        Kan ik het een verwerven,
        Zo ben ik wel te vreen.
      
    
  