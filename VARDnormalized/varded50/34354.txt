
    
      
        HOe wordt mijn droeve ziel geplaagd!
        De Liefde schildert mij in t'hert een Maagd,
        Waar naar mijn droef ghemoet gestadig iaeght:
        Ik ben door min ontsteken
        Op t'schoonste blommeken van t'aerterijck,
        k'En kan t'niet spreken
        Want ik door haar treken
        te aller ur' bezwijk.
      
      
        De vier'ge straeltjens haars gezicht
        Op liefdens aembelt smeden mij een schicht,
        Die mij meer hinder doet, als t'blixem-licht;
        Moet ik noch langer derven
        Dit blom'ken waar voor dat ik boog mijn kni,
        Mag ik t'niet erven,
        Ach zo zal ik sterven
        Van melankoli,
      
      
        t'Genaeck haars ambrosijnen mond
        Die zij mij van haar lipkens had veriont,
        Heeft mij dus ongheneeselijck ghewont,
        O Goden vat mijn clachten
        Want t'is onmogelijk dat ik verswijgh
        Des min-gedachten,
        Ach ik zal versmachten,
        Zo ik haar niet krijg.
      
      
        k'En sedt mijn ogen op gheen goud,
        Want zij den gouddorst heeft van mij gestout,
        Mijn ziel maar snaeckt met haar te zijn ghetrout;
        Sou ik doch konnen haten
        Dit soetste blommeken om pracht oft weld?
        Y neen wat praten,
        k'En zal haar niet laten
        Om een hantsvol geld.
      
      
        Princers die t'hert mij hebt beroerd,
        Als gij mij met u oogskens hebt beloert,
        Ik bid' in korten tijd den kamp uit voert:
        Hebt gij mij u doen minnen
        Door t'soet geweld dat uit u oogskens spruit
        Zo keert dan binnen
        Noit van mij u zinnen,
        Zo word' gij mijn bruyt.
      
    
  