
    
      
        Wat heeft het miss'lyk Misgedrocht
        Al menig martelvuur doen stoken?
        Al foltertuigen uitgezocht?
        Wat bloed het moordtoneel doen roken?
        Wat heeft dat galgen opgericht?
        Hoe menig zwaard en pook doen wetten,
        Voor die, naar hun gemoed en plicht,
        Zich tegen dezen gruwel zetten?
      
      
        Die beker is de gruwelkroes,
        Zo vol van Babels Hoer geschonken.
        Wat zijn 'er, met een zwymelroes,
        Van dezen toverwyn smoordronken!
        De Vorsten geven het Beest hun magt.
        De volken zijn daar door uitzinnig.
        Dus krijgt vervolging volle kracht,
        Een ieder woed ontmenscht, en vinnig.
      
      
        Men denk' eens aan voorleden tijd,
        En het bloedig lot van zo veel landen.
        O wat al jammer, en gekrijt!
        O wat al moorden, blaaken, branden!
        O! wat al ongewroken bloed,
        Met gantse golven uitgegoten,
        Roept nog om wraak! Die cuvelmoed
        Zied nog in onze tydgenooten.
      
      
        Herdenkt eens dien Paryschen moord:
        Ook PiÃ«monds en Yerlands woede:
        En hoe voor heen mee dit ons oord
        Was overstroomt van Vad'ren bloede.
        Gedenkt eens aan het Fransche Rik,
        Mishandelt door Dragonderbenden,
        Op het nieuw een Konings eedbreuks blijk,
        En deerlijk schouwspel van elenden.
      
      
        Nu woed men in den Palts al weer,
        En zo veel andere gewesten,
        Voor het Misgeloof; een gruwelleer',
        Die het alles weder wil verpesten.
        Vervloekt is die afgoderij.
        Zij loochent Christus zoenvolbrenging,
        En voegt gewetensdwang daar bij.
        O dwalingpoel! O gruwelmenging!
      
      
        Dus ziet men Jezus lieve Bruid,
        Met bloed bemorst, en het oog vol traanen.
        Het ziet rondom 'er duister uit,
        En Babel plant de zegevaanen
        Op Sions omgeworpen muur,
        Zij roept: Rein af! met vollen monde.
        O Jezus! zend uw bliksemvuur.
        Smijt Babel in de zee te gronde.
      
      
        Gij Vorsten, die niet zijt verleid',
        Dekt Jezus Bruid met uwe vlerken.
        Brengt in de Kerk uwe heerlijkheid.
        het Is tijd dien wrevel te beperken.
        Toont, dat gij Voedsterheeren zijt,
        Die Salems welstand teer beminnen.
        het Ontzegelt Boek voorzegt nog strijd:
        Maar het Lam zal eind'lyk overwinnen.
      
    
  