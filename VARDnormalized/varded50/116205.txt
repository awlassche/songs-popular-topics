
    
      
        Hoe blonk die schone Zon, Gods Zoon hier op der aard!
        Die in zijn Leven, en zijn Lijden,door zijn stalen
        Elk mens verlicht’, en trok de harten Hemelwaard.
        Die Zon scheen door zijn dood ten ondergang te dalen:
        Maar ging veel schoonder op; brak door de nev’len heen
        Des doods, ten derden dag: en schijnt in eeu-wighe’en.
      
      
        Zijn graf verzegelt, en verzekerd was met wacht:
        Vergeefs; want macht noch list Hem in de dood kon houwen,
        Die leven, dood, en al verkreeg in zijne macht.
        De dode staat hier op. Getuigen zijn die vrouwen
        Van het Godlijk Wonderwerk, door Englen haar verklaard:
        Daar na d’Apost’len, wien het de Heer zelv’ openbaard.
      
      
        Hier bleek geen mensen, maar Gods Macht: het aardrijk beeft,
        Uit Goddelijk ontzag: een Engel nederdaalde,
        (Bestraald met glans van Hem, die leeft en het leven geeft,
        Hier aan zijn Zoon) en eerst de steen van het graf afhaalde;
        De wacht, schier dood van vrees, verlaat zijn wacht, en het veld;
        Gesteld voor mensen, maar geen Engelen geweld.
      
      
        Vreest gij, o vrouwen, niet, als zij, sprak Gods gezant,
        Die Jezus, schoon gekruisd, noch zoekt, als uw Beminden,
        Gij eert Dien ieder acht verloren, en in schand;
        Zoek Hem niet meer in het graf, Hij is ‘er niet te vinden.
        God heeft Hem opgewekt, in Eer en Heerlikheid.
        Gaa heen; gij zult Hem zien, gelijk ik heb gezeid.
      
      
        d’Apost’len hebben Hem gezien, en ook gelooft,
        En zochten elk door re’en des zaak te doen geloven.
        Gij Joden zaagt die ook; maar als van zin berooft,
        Zocht gij die Waarheids glans door leugens te verdoven.
        De wachter, omgekocht, verbreid de leugen voort,
        Heel anders, dan hij zelfs gezien had, en gehoord.
      
      
        De Raad zelv’ overtuigd, bedacht des leugen-vond:
        Zijn Iong’ren stalen Hem, terwijl de Wachters sliepen.
        Hoe wist dit slapend volk, wie zulken daad bestond?
        Elf vissers? zoo vertsaagd, dat s’ Hem in nood ontliepen?
        Geloofden die ook, dat Hij een verleider waar;
        Wat dreef hen dan voor Hem in nood en doods gevaar?
      
      
        Hij dan verrezen, leeft; ja eeuwig leeft Gods Zoon.
        Gij zult Hem levend zien; ook die Hem hebt doorsteken,
        Als Hij verschijnen zal, ontzaglijk op zijn troon,
        En het leed (ten zij Hem erkent voor Koning) wreken.
        Gij zult Hem levend zien, o vrome, die verbeid
        Zijn komst, op dat gij leeft met Hem in eeuwigheid.
      
      
        Als gij als ware le’en, met uw verheerlijkt Hoofd
        Verenigd, leven zult, en noit meer konnen sterven.
        Zijn opstaan zeker maakt het leven, u belooft;
        Om dat, ook opgewekt met Hem in vreugd te erven.
        Ach! Heer, geef, dat ik hier zoo met U leev’ en lij,
        En sterv’, dat ik hier na ook eeuwig leev’ met Dij.
      
    
  