
    
      
        Stort u niet mijn lief geprezen,
        Zo ik u mijn minne groot,
        Zo ik u mijn hoop en vrezen,
        Klaegh in dezen harden stoot.
        Meisje, Meisje, lieve zoete Meisje,
        Och of gij mijn hulpe boodt.
      
      
        Zo mijn liefde, of zo mijn lijden
        Waar geneigd hoe sou mijn hart,
        U ontzien en haar zeer mijden,
        Te ontdekken zijne smart,
        Meisje, Meisje, lieve zoete Meisje,
        Weest u Dienaar niet zo hart.
      
      
        Is het niet dat ik dan van pijne,
        Door mijn klachten zij bevrijd,
        Maar dat hulp te hope zijne,
        Van u die haar oorsaeck zijt:
        Meisje, Meisje, lieve zoete Meisje,
        Maakt mij nu doch eens verblijd.
      
      
        Dat ik u mijn lijden duldigh,
        U versweegh der minnen klacht,
        'k Sou mijn zelven kennen schuldig,
        Trouw noch eer hebben betracht:
        Meisje, Meisje, lieve zoete Meisje,
        Gunt mij troost die ik verwacht.
      
      
        Lijdt dan dat ik mag verhalen,
        Eer ik sterf in dit verdriet
        Den staat van mijn droeve qualen,
        Die gij helpt oft niemand niet,
        Meisje, Meisje, lieve zoete Meisje,
        Want gij mij oprechtig ziet.
      
      
        Op dat gij als mij des deughden,
        En mijn trouw wel hebt deursien,
        Eyndtlijck meucht met alle vreugden,
        Liefde hulp en bijstand bien,
        Meisje, Meisje, lieve zoete Meisje,
        Laat u Dienaar troost gezien.
      
    
  