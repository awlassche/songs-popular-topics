
    
      
        O Eeuwig God! licht boven alle lichten;
        Na wiens gebod zich alle dinge richten:
        Gij die verdrijft der zonden duisterheid,
        En voor ons heeft een eeuwig licht bereid.
      
      
        het Heeft u gelust de dag en nacht te maken,
        Den een tot rust, de ander om te waken:
        Wij bidden dan dat gij ons onbeswaert,
        En veilig van perikelen bewaard.
      
      
        Wilt door u kracht, in vrede late rusten
        In deze nacht, en morgen weder lusten,
        Fris en bekwaam tot haar gezet bedrijf,
        Om uwen Naam (o Heer!) ons Ziel en lijf.
      
      
        Laat onbevlekt ons deze rust genieten,
        Geef dat ze strekt om na u eer te schieten:
        Ons blind verstand (o Vader!) doch verlicht,
        Dat naar uwe hand ons leven zij gericht.
      
      
        Laat in den dood ons nimmermeer ontslapen,
        Maar uit den nood na u verlossingh' gapen:
        Och! helpt ons door des Duivels boze strijd,
        En krachtig voor al ander kruis bevrijd.
      
      
        Dewijl wij, Heer, met zonden ons bevlekken,
        Wilt gij die we'er met u ghenaed' bedekken,
        Op dat wij niet van u verloren gaan,
        Maar deur gebiedt van u, behouden staan.
      
      
        Heer, al die geen die zijn in enig lijden
        Wilt ook met een door uwen troost verblijden:
        Doet ons, en haar, u goedig aangezicht
        Hier hebben, maar hier na het eeuwig Licht.
      
    
  