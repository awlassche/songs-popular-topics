
    
      
        Wie wil horen een goed nieu Liet,
        Hoort toe ik zal v zingen,
        Al wat voor Alckmaer is geschiet,
        Hoort toe na mijn bediet,
        Jck zal v liegen niet,
        Het zijn alzo vreemde dingen.
      
      
        Don Frederijck die wreede Tyran,
        Met al zijn Spaeniaerts end Geschoren,
        Zij kwamen daar voor Alckmar an,
        Zij meinden in te gaan,
        Maar zij mosten buiten staan,
        Haar mening was verloren.
      
      
        De Burgers van Haerlem hij me brocht
        Mosten daar Pionieren,
        Zij zijn daar alzo wel bezocht,
        Zij haddent niet gedocht,
        Met de dood elk meest becocht
        Het was kwaad auontuere.
      
      
        Den xviij. Decembris, wilt verstaan
        Omtrent te vier uren,
        Met xxiiij. Metalen stukken wel ghelaen
        Al om te schieten zaan:
        Alckmaer heeft haar ontfaen,
        Dat zijt mosten bezuren.
      
      
        Met tien duizend mannen kwamen zij rat
        Zij meinden Alckmaer te beslechten
        Zij schoten daar zo dapper aan deen zijde plat
        Zij maakten aldaar een gat,
        Menige Spaengiaert aan trad,
        Om Alckmaer te bevechten.
      
      
        Een brug hadden zij gemaakt zeer wel
        Om ouer die gracht te lopen:
        Maar zij ginck te gronde alzo snel,
        Zij was te cord hoort mijn vertel,
        De Burgers als Leeuwen fel,
        Smeten haar dood bij hopen.
      
      
        Tkermen en krijten was zo groot,
        Al van de Papen knechten,
        Drie grote Heren daar bleuen dood,
        Bossu dat zeer verdrot,
        Hij creech ook zelf enen schoot
        Hij stond wel alzo slechten.
      
      
        Wel achtienhondert men sach daar bloen,
        Die ghequest en dood bleuen:
        Die Vroukens waren daar ook alzo koen,
        Van Pek en Teer maakten zij hoen,
        Al om de Spaengiaerts hals te doen,
        Hoe waren zij doen verheuen!
      
      
        Aldus worden zij voor Alckmaer geloont
        Wilt dit doch wel onthouwen,
        Met barnende pickhoepen worden zij ghecroent
        Denkt hoed haar heeft verschoont
        Gij steden v macht me toont,
        Daar zij komen te benouwen.
      
      
        Zij waren met de Buit niet wel te vreen
        Die zij voor Alckmaer kregen:
        men sachse tot die billen doort water treen
        Zeer diep wast tot allen steen,
        Nochtans mosten zij gaan heen,
        met haar geschut waren zij verlegen.
      
      
        Wij Burgers van Alckmaer jonk end oud,
        Willen God danken en lonen,
        Dat hij ons heeft verlost van de vijanden stout,
        Die ons hadden zeer benout,
        Hij heeft haar zo verflout,
        Dat zij weg zijn gestouen.
      
      
        Lof Prinse God onze Vader goed,
        Door Christum uwen Zone geprezen,
        Wij bidden v wilt ons noch bewaren zoet,
        Voor dit spaensche gebroed:
        Neemt ons in v behoed,
        Wilt ons beschermer doch wezen.
      
    
  