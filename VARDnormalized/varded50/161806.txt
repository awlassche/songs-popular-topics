
    
      
        O Onze God! Mens liever vol genade,
        U komt toe lof van herten vroeg en spade,
        Voor al het goed dat gij ons hebt gedaan,
        Aan lijf en Ziel, van des Moeders lijve aan.
      
      
        O Iesu zoet! o Koning aller krachten!
        Op u gena willen wij vorder wachten,
        Verwekt in ons den ijver tot u Heer,
        Stort in ons hert u liefde meer en meer.
      
      
        U liefde zoet kan ons veel meer vermakken,
        Dan prophecy, wijsheid of andere zaken,
        Die bij den Mens zeer hoge zijn geacht,
        Hierom onze Ziel na reine liefde tracht.
      
      
        Blijft ons voort bij met u beloften goedig,
        En deel ons voorts u gaven overvloedig,
        Die gij Heer van u Vader hebt ontfaen;
        Op dat wij steeds in liefde meer voort gaan.
      
      
        De reine liefd is het einde aller dingen:
        Ei wilt ons hert met deze liefd door dringen
        Door gloeyt ons heel, met dit rein liefde vuur,
        En maakt ons doch van herten rein en puur.
      
    
  