
    
      
        De mensen mogen mij niet lijden,
        Maar 'k maak het er na, zeid' eens de snaak.
        Het gaat dus ook in onze tijden.
        Die waarheid blykt maar al te vaak.
      
      
        O geeft gij aan de lieden reden
        Tot ongezintheid, het is uw schuld:
        En hebt gij op hun teen getreden,
        Verdraag hun ongunst met geduld.
      
      
        Verbeterd zulke misbedryven;
        Gij zult in beter blaadje staan.
        Maar om der mensen vriend te blijven,
        Moet gij geen slinksche gangen gaan.
      
      
        De mensen naar den mond te praaten,
        En ogendienst, met huichelschyn,
        Moet, wie een eerlijk man is, haaten,
        En steeds oprecht in handel zijn.
      
      
        Moest gij der mensen gunst verliezen,
        Door waarheid en gerechtigheid;
        De gunst van God is meer te kiezen.
        Hij heeft die zulk een toegezeit.
      
      
        O zo gij God maar kont behagen,
        En Eng'len, door een goed gedrag:
        Gij hebt naar mensen niet te vragen;
        Hoe zich de wereld houden mag.
      
    
  