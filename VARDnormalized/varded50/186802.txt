
    
      
        Indien de Heer het huis niet bouwt,
        De bouwer bouwt vergeefs daar aan,
        En laat syn arbeid nutter staan.
        Indien de Heer de stad niet houdt,
        En zelf bewaard, bij dag, en nacht,
        Men waakt vergeefs, daar helpt geen wacht.
      
      
        Vergeefs is het datge vroeg opstaat,
        Heel laat eerst neersit, nat van zweet,
        En brood, met smart gewonnen, eet,
        Helpt God u niet, met raad, en daad,
        Zo geeft hij, zonder raap, en schraap,
        Syn welbeminden kost, en slaap.
      
      
        Want zie ook, heeft uw dis een kroon
        Van fraaije zoons, zo kloek, als teer,
        Dat erfdeel kreegtge van den Heer.
        De vrucht des buiks is puur een loon
        Van des Heren onverdiende gunst,
        Men wintse door vernuft, noch kunst.
      
      
        Gelijk de pijlen in de hand
        Van kloeke helden vaardig staan,
        Om op hun vijand af te gaan,
        Zo houdt een soon, des noods, ook stand,
        Bijzonder die van des vaaders jeugd,
        Hij is hem oud syn scherm, en vreugd,
      
      
        Gelukkig is de man daar aan,
        Die zijnen koker, schoon verguld,
        Van zulke pijlen heeft gevuld,
        Geen schaamte zal syn wang beslaan,
        Als een van hun, voor het poortgericht,
        Hun vijand spreekt, als vals beticht.
      
    
  