
    
      
        GOvda schoonste van de Steden!
        Door uwe zoete watervloed:
        Meer vermaard door uwe zeden
        Als 'er een'ge stad wel doet.
        Och of ik u eens kon loven
        Na uwe grote waardigheid!
        het Is niet doen'lijck; want te boven
        Gaat gij mijne kleinigheid.
      
      
        Ik bely, en wil bekennen,
        Dat te klein is mijn verstand,
        Al te schraal is mijne penne,
        Al te dorr' daar toe mijn hand.
        Evenwel ik zal versieren,
        Zo ik kan, en mag uwe eer:
        Mijne hand, en pen, zal stieren
        Tot uwe lof den Opper Heer.
      
      
        Uwe Borgers, uwe mensen,
        Zijn zo zoet, en goed van aard,
        Dat gij beter gheen kond wensen;
        Hier door zijt gij gants vermaard:
        Yder-een bij haar wil wezen
        Om haar goedertierentheid:
        Waar gij komt, daar wordt geprezen
        Hare grote trouwigheid.
      
      
        Zij haar God, haar Heer, beminnen,
        Zij beyv'ren Godes Woord;
        Zij haar Wit, haar hart, haar zinnen
        Daar op stelden, zo het behoort.
        het Is een vreugde aan te schouwen
        Haren ijver tot de deugd;
        Zij op God haar vast betrouwen,
        Godes will' is all' haar vreugd.
      
      
        Dit des de lof van uwe leden,
        O vermaarde Stad Der Gouw!
        Nu zo wil varder treden,
        En aanmerken u Gebouw.
        Gij de kroon spant van de Kerken
        In het gantse Nederland;
        In gheen plaatsen kan men merken
        Een'ge Kerk van beter stand.
      
      
        Hare glazen zijn geschreven,
        Met zo Meersterlijcke hand,
        Dat haar des g'lijck bij mensen leven
        In de wereld niemand vandt.
        Deze wonderlijke Glazen
        Zijn geschreven van Crabeth,
        Wiens memory altijd blazen
        Fama zal met haar Trompet.
      
      
        Deze kostelijke woning
        Toe-ge-eygent is Sint Jan,
        Die gedoopt heeft des Hemels Koning,
        Zo de Schrift getuigt daar van.
        Maar behalven dit eerwaardig,
        En dit Goddelijke werk,
        Zijt gij, Govda, noch hoovaerdich
        Door veel dingen, die ik merk.
      
      
        Want u Raed-Huys hoog verheven
        In des markt-velds midden staat;
        Waar dat vonnis wordt gegeven,
        En sententy over het kwaad.
        Uwe Markt is waard te prijzen,
        Nergens is er een zo groot;
        Fraeyer is er gheen te wijzen
        In des Werelds ronde kloot.
      
      
        Uwe zoete Water-stromen
        Brengen u verversing aan;
        Ziekte naeuw'lijcx in u komen,
        Uwe Rivieren doen die gaan.
        Wat zal van uwe Sluis ik zeggen,
        Of van u vermaard Verlaat?
        het Dwinght de Schepen still' te leggen,
        het Stelt haar Wet, het stelt haar Maet.
      
      
        Uwe schone Wandel-wegen
        Die bekoren yder-een.
        het Mag niet worden stil geswegen,
        Beter vindtmen nergens gheen.
        U omwallen rondom Tuinen,
        Gij met Hoven zijt versierd,
        Even als de Zee met Duinen,
        Tussen welke Nereus tiert.
      
      
        O der Govw! en Goudtsche Borgers!
        En die gene die daar woont:
        Ziet! ik bidd' U, zijt Besorgers.
        Dat gij namaals wordt gekroond:
        Waakt dat gij komt uit te steken,
        Niet als Zilver, maar als Goud:
        Des wilt laten uwe gebreken,
        Godes wetten onderhoudt.
      
      
        Dit wil God aan u verlenen,
        Wien ik altijd voor u bidt:
        Laten wij ons kwaad bewenen,
        En beschieten des Hemels Wit.
        Lustig laat ons tezamen spannen,
        En den Hemel doen geweld:
        Laten wij als vrome Mannen,
        In gaan nemen des Hemels Veld.
      
    
  