
    
      
        O Zalige Stad Jerusalem,
        Versierd met hemels borgerye,
        Die het Lam Gods heeft altijd bij hem,
        En loven God met melodye.
      
      
        O Zalige Maagd, Moeder Gods,
        O Koningin des Hemels schone,
        Uw vreugd' is over groot altoos,
        In het aanschijn van uw lieven Zone.
      
      
        O Zalige Heyl'ge Engelen,
        Die den Heer looft, zonder gebreken,
        Met sangen die men niet en ken
        Genoegzaam hier op d'aerd' uitspreken.
      
      
        O Zalige Patriarchen veel,
        En heyl'ge Mannen de Profeten,
        Gij hebt bij God u vreugden deel,
        Dat gij te voren hebt geweten.
      
      
        O Zalige Gods Apostelen,
        En heyl'ge vier Evangelisten,
        U dood verblijd de Engelen,
        Want zij van uwe komste wisten.
      
      
        O Zalige Martelaren al,
        Die u bloed hebt voor God vergoten,
        U vreugde eeuwig duuren zal,
        Want het sterven heeft u nooit verdroten.
      
      
        O Zalige Discipelen goed,
        En heilige onnozel kinder,
        De blijdschap daar u God meed' voed,
        En vreugden worden nooit niet minder.
      
      
        O Zalige Leeraars van des aerd'
        Bisschoppen, ende Consessooren,
        U vreugde is het alles waerd',
        Dat gij geleden hebt te voren.
      
      
        O Zalige Priesters, en Leviet,
        Monnicken, ende Eremieten;
        U loon gij in den Hemel ziet,
        Dat genig ziel en zal verdrieten.
      
      
        O Zalige Maagden onbevlekt,
        En Weduwen na Gods behagen,
        U vreugd' nu alle droefheid dekt,
        Die gij op de aarde most verdragen.
      
      
        O Salige Heyl'gen al te zam,
        Hoe wonder groot is u verblijden,
        Die hier eerst voor des Heren naam,
        Veel hoon en smaad hebt moeten lijden.
      
      
        Wij bidden u, Gods Heyl'gen nu,
        Wilt voor ons bidden aan den Here,
        Dat wij namaals in vreugd, met u,
        Helpen mogen Gods lof vermeren.
      
    
  