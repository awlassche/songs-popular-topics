
    
      
        O Zalig Mens! die door Gods vrije zegen,
        Tot lot zijn Deel aan Jezus heeft verkregen.
        Och! die zijn naam eens mocht zien opgeschreven
        In het boek des Lams, het besluit van het eeuwig leven!
        Wie zal voor mij tot God ten Hemel stijgen,
        En mij van daar een vaste blijk verkrijgen?
      
      
        Onvaste Ziel! verwacht geen openbaring,
        Gods Woord doet hier klaar' uitspraak en verklaring;
        Om deze vraag': is Jesus mijn? te schiften,
        Gedraag u gans aan het oordeel van de Schriften,
        Bepleit daar uit u recht door kracht van reden,
        Tot dat gij kent uw Deel met sekerheden.
      
      
        Geen zand-grond kan het gewisse vergewissen,
        Waan is maar droom, en het gissen doet vergissen,
        Inbeeldingen zijn Herssen-schilderyen;
        Ik vreze schip-breuck op die klip te lyen!
        Schrift-zekerheid is als de vaste rotsen,
        Die volle storm, en holle stromen trotsen.
      
      
        De Wereld-zorg die dreygt mij te verworgen!
        Verzekerdheid ontlast de Ziel van zorgen.
        De Wereld schijnt mij noch zo groot van waarde!
        Verzekerdheid des Hemels walgt van d'Aarde.
        Ik ondergaa zo veel veranderingen!
        Verzekerdheid bequaamt tot alle dingen.
      
      
        Schrik van rondom komt in mijn hert gekropen!
        Verzekerdheid verkeert de vrees in hopen.
        Ik ben zo tot afwijckingen genegen?
        Verzekerdheid kleeft God aan in sijn' wegen
        Ik ben zo zwak, ja dodig in mijn werking!
        Verzekerdheid geeft leven en versterking.
      
      
        De twijfelmoed die drijft mij op en neder!
        Verzekerdheid brengt zorgeloos still weder.
        De twijfel schijnt d'Hell tot mij op te halen!
        Verzekerdheid doet d'Hemel tot ons dalen.
        De twijfel-moed doet mij ter Hellen zijgen!
        Verzekerdheid doet tot den Hemel stijgen.
      
      
        Verzekerheid kan het droefste hert vermaken,
        En buiten God, verzaken alle zaken;
        De Ziele derft haar op dien Wagen wagen,
        En uit den tijd in het eeuwig overdragen,
        En vind op het eynd haar zelven nooit bedrogen:
        o God! uw Woord is waarheid, en geen logen.
      
    
  