
    
      
        ALs imant eens wel gaat doorzien den staat van alle man,
        Van Prinsen en van Koningen, mij dunkt hij zeggen kan,
        Noch liever ben ik enen Boer gerust in mijnen stal,
        Als hoog verheven eens te zijn en wachten zwaren val.
      
      
        Al is den Paus van Romen groot, en wonderlijk geacht,
        Al kust een ider zijnen voet, al heeft hij alle macht:
        Noch liever ben ik enen Boer hier buiten onbekend,
        Als rekening voor alle ziel, te geven pertinent.
      
      
        Al draagt den Coninck op zijn hoofd een Kroon van louter Goud,
        Al woont hij in een schoon Paleis, zeer kostelijk gebont:
        Nog liever ben ik enen Boer met enen slechten hoedt,
        Als van den armen Ackerman te halen alle goed.
      
      
        Al heeft den Bisschop en Prelaat een goude Choor-kap aan,
        Al mag hij met den gulden Staf, en met den Mijter gaan,
        Noch liever ben ik enen Boer de hand al aan de ploeg,
        Als altijd moeten zorgen voor zielen laat en vroeg.
      
      
        De Prinsen en den Edeldom al maken zij goed cier,
        Met Renschen Wijn, en Wilt-gebraedt, en ook met Diesters Bier,
        Noch liever ben ik enen Boer, en eten Boeckwy-bry,
        Als met haar in den Krijg te gaan, den degen aan de zij.
      
      
        Al is mijn Heer Pastoor verzien van Torff ende brand,
        Al heeft hij lange Rokken aan, de moffel aan de hand,
        Noch liever ben ik enen Boer al lijd' ik somtijds kouw,
        Als Preken en Studeren zo, en leven zonder vrouw.
      
      
        Al wind den Procureur veel geld, en ook den Advocaat,
        Alleen met Pen en zijnen mond, te drijven zaken kwaad,
        Noch liever ben ik enen Boer, met mijn Spaey in het Veld,
        Als uit de arm Weduwen te parssen al haar geld.
      
      
        Al woont den Koopman in de stad zeer machtig ende rijk,
        Al gaat hij op zijn Muyltjens zacht, al tred hij niet in het slijk,
        Noch liever ben ik enen Boer hier buiten zonder pracht,
        Als wonderlijk te zorgen en schrijven dag en nacht.
      
      
        Al is den Winkelier verzien van Waren abondant,
        Al is de neiringh noch zo goed, al wind hij voor de hand,
        Noch liever ben ik enen Boer en bezig met mijn Wan,
        Als liegen en bedriegen, met den armen ambachtsman.
      
      
        Al heeft den Ruiter groot playsier in Trommel en Trompet,
        Al gaat hij met de Sluier aan, op het hoofd een Hellemet,
        Noch liever ben ik enen Boer, en slape altijd wel,
        Als zeven uren in den nacht te staan op Sinternel.
      
      
        Al heeft den Schipper goed Fortuin als hij maar eens en kan,
        Geladen uit Oost-Indien wil komen t'Amsterdam,
        Noch liever ben ik enen Boer, met mijn Kerr' op de Ei,
        Als in het midden van de Zee met een Schip oft Galley.
      
      
        Met oorlof gij Boerinnekens en Boerkens al-te-mael,
        Acht u geluk in uwen staat, en zegt in het generaal,
        Noch liever ben ik enen Boer hier buiten binnen Meir,
        Als Coninck, Prins, oft Edelman te sterven van den teir.
      
    
  