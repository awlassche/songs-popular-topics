
    
      
        HIJ zo moet men Bruiloft houwen,
        Bruiloft Bruiloft zoete pret,
        Bruidje na ik kan beschouwen;
        Zo verlangt gij om na bed,
        Met uw Bruidegom te treden,
        Ja ik zie gij watertand,
        Jonge Schoonheid uwe leden,
        Voegen tot den Huwelijks Band.
      
      
        Vlugge Bruidegom uw loon is,
        Nu verzoet door de egten staat,
        Leeft als Venus en Adonis,
        Nu gij na de Slaap-Koets gaat,
        Daar dat lieve leden rekken,
        Jonge Lieden roept ten strijd,
        o! Dat zoete trekkebekken,
        Is gebalsemd met konfijt.
      
      
        Strand op zagt en malze kaken,
        Daar het blozend fermiljoen,
        Uw in heten gloed kan blaken,
        Beurt om beurt met zoen op zoen,
        Lieve lonkjes zoete lachjes,
        Op de pluimpjes even zagt,
        En veel minnende gedachjes,
        Gunne u een goede nacht.
      
    
  