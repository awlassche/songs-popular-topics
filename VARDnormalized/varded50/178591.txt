
    
      
        O Gij mijn Ziel wilt u verblijden,
        Verblydt u altoos in den Heer,
        Verblydt u doch tot allen tijden,
        Dat gij verkregen hebt de eer.
      
      
        Te kennen dat hoogweerdig Wezen
        Die grote God en Majesteit,
        Die weerdig is te zijn geprezen,
        Van nu tot in der eeuwigheit.
      
      
        Och! wilt gij doch met al u krachten,
        En vastelijk met u gemoed,
        Voor alle dingen weerdig achten,
        En houden hem voor het hoogste goed.
      
      
        En wilt u ziel in hem verlusten,
        Laat hij doch zijn u gantse vreugd,
        Ach! laat u hert doch niet eer rusten,
        Tot dat gij voor hem leven meugt.
      
      
        Dit is gestadig, o mijn Here,
        Dit is gestadighlyck mijn woord;
        Och! mocht ik leven tâ€™uwer ere,
        En dienen u gelijk het behoort.
      
      
        Dit is den wens van mijn verlangen,
        Dit is den gront van mijn gebedt,
        Hier aan zo blijft mijn herte hangen:
        Ik bid u Here daar op let.
      
      
        Wilt gij mij doch zo eenmaal zetten,
        Door u goedgunstig aangezicht,
        Dat ik mag leven na u Wetten,
        Waar toe, Heer, dat ik ben verplicht.
      
    
  