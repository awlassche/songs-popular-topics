
    
      
        Hoe hebt gij u vernedert Heer!
        Om ons zo hoge te verheffen!
        Mijn zwak verstand kan nimmermeer
        Uwe liefde na behoor beseffen.
      
      
        Lam Godes, die des werelds zond
        Hebt zo gewillig weg genomen,
        Wie leeft 'er die met hert of mond
        Uw deughden prijzen kan volkomen?
      
      
        Wat saeght gij doch in ons zo waard;
        Dat gij zo veel voor ons woud lijden,
        Dat gij uwe leven niet en spaerd'
        Om van de dood ons te bevrijden!
      
      
        Gij saeght niet dan de grouwlickheidt.
        Van onze vuile missedaden,
        Die hebben tot medogentheidt
        U, o mijn Heiland, aengeraden.
      
      
        Wij hadden (ach!) gemaakt de schuld,
        Gij hebt daar voor de straf geleden:
        Gij zijt in alles met geduld
        Als borg in onze plaats getreden.
      
      
        Uw handen onze vryheidt zijn,
        Uw tranen onze vreughdt, o Here;
        Uw wonden onze medecijn
        Uw hoon en smaedtheidt zijn onze ere.
      
      
        Uw kranckheidt onze gesondtheidt is;
        Uw smert en kruis onze heil en zegen;
        Gij hebt door uw gevanckenis
        Ons de verlossinge verkregen.
      
      
        Uw armoedt is onze hoogste schat;
        Uw bange zweet is onze verkoeling,
        Uw bloed is ons gelijk een bad
        En onzer smetlickheidts afspoeling.
      
      
        Uw dood ons het eeuwig leven schenckt;
        En uw begraving doet ons hopen,
        Als onze ziel daar bij gedenkt,
        Hoe dat gij breekt uw graf weer open.
      
      
        Mijn troost, mijn vreughdt, mijn Al in al,
        Wilt door uw Geest mij onderwijzen,
        Wat dat ik doen en zeggen zal
        Om u met danckbaerheidt te prijzen.
      
    
  