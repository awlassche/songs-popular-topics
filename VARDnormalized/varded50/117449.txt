
    
      
        GIJ hebt mij door uw geest geraakt.
        O liefste ! die in liefde blaakt.
        De kracht van u gekomen;
        Die mij als met een zeil-steen trekt,
        Mijn dode ziel ten leven wekt,
        Heeft mij tot u genomen.
        Ay trekt mij meer ! ik loop u na.
        Doogt nimmer dat ik van u ga,
        Mag ik uw liefde smaken:
        Daar in leidt al mijn vreugd' en lust.
        Zoo gij, o vriend', mijn ziele kust;
        Mijn liefd' zal weder blaken.
      
      
        Wanneer ik uwen balsem geur,
        Den Adem uwer liefde speur;
        Dan werd mijn geest ontsteken.
        Uwe Oly held der zielen breuk,
        En wekt in mij een weder-reuk,
        Die krachtig door zal breken.
        O liefste ! schenkt de nieuwe wijn,
        Die in uw Koninkrijk zal zijn.
        Drenkt mij uit uwe vlesschen:
        Dan wordt mijn ziel (nu neer gedrukt,)
        Verkwikt, en Hemel-waard’ verrukt,
        Daar zij haar dorst kan lessen.
      
      
        U Ogen-zalve geve licht !
        En klaarheit in mijn ziels-gezicht
        Dat ik u recht mag kennen.
        U aangename lieflijkheit
        Die ‘het herte trekt, en tot u leidt;
        Zal mij aan u gewennen.
        Zendt neder in mijn traag gemoed,
        En meerder kracht en overvloed,
        Van uwe liefde-stralen:
        Dan rijst mijn ziele tot u Heer,
        Dan kleeftz’ aan de aarde zo niet meer.
        Als gij die op komt halen.
      
      
        O Jezus, als gij ‘het hert doorgrieft.
        Gij dringt mij tot uw wederliefd’.
        Ik zal u vast aankleven !
        Dit vuur wordt nimmer uitgeblust.
        O liefste, mijner zielen lust !
        Mijn heil, mijn al, mijn leven,
        Komt bij mij in, met uwen geest.
        Ach waar hebt gij zo lang geweest !
        Komt blijft doch in mij wonen;
        U gunst en liefds-gemeenzaamheit,
        Waar in mijn troost en vreugde leidt;
        Wilt die geduurig tonen.
      
      
        Klopt aan mijn hert, tot het ontsluyt.
        Komt gij daar in; en drijft'er uit,
        Al wat u kan mishagen.
        Wacht ik (wanneer gij klopt) te lang.
        Gaat doch niet weg; dat valt te bang
        En lastig om te dragen.
        Mijn ziele die zo omme zweeft
        Vindt nergens rust tot datz’ u heeft.
        O Jezus mijn beminde !
        Na u is ‘het dat ik zoek en wacht.
        Ach dat gij weder aan mij dacht !
        En liet u van mij vinden !
      
      
        Als ik u die mijn ziele mint,
        Na lange zoeken weder vindt:
        Zal ik u binnen leiden.
        Mijn ziel hangt u te vaster aan;
        Ik laat u noit weer van mij gaan.
        Gij zult ook nimmer scheiden.
        O liefste Jezu gij zijt mijn !
        Eeuwig zal ik de uwe zijn:
        O heil ! niet uit te spreken.
        Geen tegenspoed zo sterk of groot.
        Geen duivel, hel, noch felle dood,
        Kan onze liefde breken.
      
      
        O liefste, met mijn ziele een,
        Die ‘het uwe aan mij, maakt gemeen.
        Ik kome tot u zuchten !
        Mijn toegesloten dor gemoed,
        Zo ledig noch van hemels-goed,
        Zoekt bij u hemels vruchten,
        Mijn Jezu, dat uw heilig beeld,
        Van u werd’ in mijn ziel geteld,
        Mag ik die gunst ontvangen !
        Dat gij zo tot mijn ziele naakt,
        En door u Geest zo vruchtbaar maakt.
        Dit is mijn ziels verlangen.
      
      
        Mijn liefste, waar ik ga of sta.
        Volgt mij den ouden man, noch na.
        En zoekt mij te verleiden:
        Met vleyeryen, schijn, en list,
        Hij stookt onrust, beroert’ en twist,
        Om ons van een te scheiden.
        Mijn Here ! die mijn zwakheit kent.
        Ik ben tot dwalen gants gewend.
        Mijn Leidtsman, Zielen-hoeder !
        Ontslaat mij van den ouden man,
        En zijn verzoek, helpt mij daar van,
        Mijn Heiland, vriend, en broeder.
      
      
        Geev' liefste, mij getrouwen raad
        Wanneer mijn ziel in twijfel staat:
        En in haar doen verlegen.
        Als zij ook t’uwen dienst haar plicht,
        Of enig heilig werk verricht.
        Verleend dan uwen zegen.
        Doet uwen noord of zuiden-wind,
        Zo als ‘het u wijsheit nodig vindt.
        Doch mijnen hof door-waejen:
        Dan wast de aangename vrucht,
        Dan zal der specerijen lust,
        Zich wijd, en zijds verspreyen.
      
      
        O Liefste het is mijn laatste Bee,
        Komt haast'lijk tot mij als een Ree,
        Ik wachtte met verlangen,
        Na het eeuwig zalig bruiloftsfeest.
        Komt daar mijn lichaam ziel en geest,
        Uit dezen strijdt ontvangen.
        Komt Jezus hemels-bruidegom !
        Komt voert mij in uw koningdom !
        Komt haast om mij te geven,
        Te zitten op den Eren-troon:
        Versierd met heil, en ‘s levens-kroon,
        In ‘het gloryrijke leven.
      
    
  