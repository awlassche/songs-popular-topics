
    
      
        Zingt Gode, zingt, en laat ons horen
        Een lied dat nooit en was te voren,
        Een nieuwen zang, alwaar vergaren
        Zijn uytverkoore scharen;
        Dat Israel zich toone blij
        En vrolijk in zijn Schepper zij:
        Op Zions kindren zijt verheugt,
        Schept in u Koning vreugd.
      
      
        Men ga zijn roem in ring en reien
        Met pijp en trommelen verbreien
        En zijnen lof met Psalmen uiten
        Op harpen en op luiten.
        Want God heeft lust in Israel:
        Zijn uytverkoorne doet hij wel;
        De kleine, die men hier verstoot
        Die helpt hij uit den nood.
      
      
        Zijn lieve volk, zijn gunstgenoten
        Met vreugd en blijschap overgooten
        Die zullen zich ook ’snachs verheugen
        Als zij hier aan geheugen.
        Haar kelen zullen open staan
        Waar uit zijn hoge lof zal gaan:
        Een zwaard dat snijd aan allekant
        Zal wezen in haar hand.
      
      
        Dat zullen zij met moed aanvatten
        En komen op de heydnen spatten
        Met vollen ren, om wraak en straffen
        Den volckren te verschaffen:
        Om hare Koningen met macht
        In ketenen te zien gebracht,
        En grote Vorsten van het land
        Met boei aan been en hand.
      
      
        Zo zal den heydnen overkomen
        Dat God met hen heeft voorgenomen:
        ’tVerricht van het geen hij heeft besloten
        Gunt hij zijn gunstgenoten
        Hij zal het werk van zijn besluit
        Door zijne vrinden voeren uit
        En maken alle heydnen neer:
        Hem, hem zij lof en eer.
      
    
  