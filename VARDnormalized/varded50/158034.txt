
    
      
        Ik heb bemint, gevleyt, gebeden,
        Vol hoop en zorg van dag tot dag,
        Maar Silvia gants tegen reden
        Veracht met smaad mijn droef geklag,
        Mijn geest verflauwt,
        het Hert wordt benauwt,
        Mijn zieltje wordt doorsteken met veel pijn,
        Ik zie het moet op het end gescheiden zijn.
      
      
        Godinne moet ik van u scheiden,
        het Is mij (elaes) van herten leed,
        God wil u zieltje dan geleiden,
        Geen mens op aard regeert zo wreed,
        Geen enig woord,
        Heb ik gehoord,
        Geen reden ooit waarom gij mij versmaad,
        En waarom gij dus streng het minnen haat.
      
      
        Geen des werelds hoog doet wederhouwen
        De Liefde tot u Clorida,
        Nochtans zegt gij wilt niet vertrouwen
        Van weder-min op Silva,
        Op hoge Staat,
        Gij niet verlaat,
        Waar aan zo feilt het dan dat gij niet mint?
        Zegt mij Prinses wat reden dat gij vint.
      
      
        Waarom acht gij mij dus onwaardig?
        Of heb ik deze straf verdiend,
        Of ben ik plomp, bot en onaardig,
        Dat gij mij niet een woord verlient?
        O Sonne-bloem!
        Die ik noch roem,
        En wens dat ik in Liefd' mag zijn gevoet,
        Hoe wel het schijnt dat ik nu scheiden moet.
      
      
        Tot scheiden ben ik dan genegen,
        O al te streng en stuersse Maagd,
        Terwijl ik u niet kan bewegen,
        En dat het minnen u mishaeght,
        En dat gij trots
        Gelijke een rots
        Gedurig vast en onbeweegd blijft staan,
        Adieu dan Lief, het is nu tijd van gaan.
      
    
  