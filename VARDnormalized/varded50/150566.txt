
    
      
        Kom bij, en laat ons altemaal
        Met voechelijcke eeren-tael
        Den Here, kracht ons heils, lof spreken.
        Op op, laat ons de eerste zijn,
        En met geneucht voor zijn aanschijn
        De stem ten danck-liedt uit doen breken.
      
      
        Want God is een hoog-machtig Heer,
        Een grote Koning. hoog en veer
        Is zijne boven alle Godheid.
        Hij is het die d’aerd’ haar vastheid geeft,
        Der bergen kruin verheven heeft,
        De woeste Zee in zijn gebodtheyt:
      
      
        De woeste zee en ’tdrooge land,
        uyt-vormsels van zijn eigen hand.
        Kom bij, laat ons eerbied’lijck knielen,
        Met Goddelijk ontzag geraakt,
        Voor’t aanschijn diens die ons gemaakt
        En macht heeft over lijv’ en zielen.
      
      
        Hij is ons God; en wij zijn vee
        Zijn herderlijcke hand staat re’e
        Om t’sijner weiden ons te lokken.
        Daarom, zo gij noch heden ’twoordt
        Zijns goddelijcken aenspraecks hoort,
        O! laat uwe hert zich niet verstokken.
      
      
        Sluit (zeid hij) mij doch ’therte niet,
        Gelijcker voormaals is geschied:
        Geschied (o zij der grover schanden!)
        In het door-gedwaeld’ Arabia
        Te Massa en te Meriba
        In d’ongeboude woeste zanden:
      
      
        Doe mij uwe muytigh voor-geslacht
        Zo veelmaals terghd’, en mijne macht
        (Daar zij doch wisse proef van sagen)
        Verkeerdelijk in twijfel toog,
        En, recht of haar de eerste loogh,
        Na nieuwe God-blijk durfden vragen.
      
      
        Zulks dat mij haars de walge stak,
        En droeghs’ in herten-ongemak
        Den langen tijd van veertig jaren.
        O! ’tis een volk (dees’ woorden drong
        D’afkeericheydt mij van de tong)
        Wiens duister hert geen licht kan klaren:
      
      
        Een volk, dat steeds ten dwaal-weg slaat
        En ’thert ter slimheid neigen laat
        Om nooit mijn’ paden recht te naken.
        Dies heb ik in mijn toorn gezeid
        En zwoer dat zij in eeuwigheid
        Den lust mijns rusts niet zouden smaken.
      
    
  