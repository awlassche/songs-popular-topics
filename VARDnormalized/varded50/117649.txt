
    
      
        Hoe slimmer boef, hoe meer geluk,
        Is het spreekwoord in veel mensen monden:
        Maar let men grondig op dat stuk,
        Niets word 'er minder waar bevonden.
      
      
        Zal die aan misdaad schuldig is,
        Daarom gelukkig zijn geheten,
        Om dat hij aan een vollen dis
        Mag, voor de straf, zijn doodmaal eten?
      
      
        Mag dat geluk geheten zijn,
        het Geen schuldverzwaaring zal verschaffen,
        En vloek is; maar in zegens schyn,
        Tot meerder pijn, in hellestraffen?
      
      
        Dus glyd men gladder naar de hel,
        En moet daar heeter vlammen lijden,
        Voor wellust, weeld' en dertel spel.
        O lang geween! O kort verblijden!
      
      
        Benyd dan aan een boef toch niet,
        Al heeft hij zulk geluk verkregen.
        In des vromen allerzwaarst verdriet,
        Is vrij al meer geluk gelegen.
      
    
  