
    
      
        Dies est laetitiae,
        In ortu regali,
        Nam processit hodie,
        Ventre virginali,
        <normalised orig="Puer" auto="true">Puur</normalised> admirabilis,
        Vultu delectabilis,
        In humanitate,
        Qui est ineffabilis,
        Et inaestimabilis.
        In diuinitate.
      
      
        Mater hîc est filia,
        Pater hîc est natus,
        <normalised orig="Quis" auto="true">Quiz</normalised> audiuit talia:
        Deus homo factus:
        Seruus est & Dominus
        Qui vbique cominus
        Nescit apprehendi,
        Praesens est & eminus
        Stupor iste geminus
        Nequit comprehendi.
      
      
        Vt vitrum non laeditur
        Sole penetrante,
        <normalised orig="Sic" auto="true">Sik</normalised> illaesa creditur
        Virgo post & <normalised orig="ante" auto="true">ande</normalised>:
        Faelix est puerpera,
        Cuius clausa viscera
        Deum portauerunt:
        Et beata vbera,
        <normalised orig="Quae" auto="true">Qua</normalised> aetate tenera
        Deum lactauerunt.
      
      
        In obscuro nascitur
        Illustrator solis;
        Stabulo reponitur
        Princeps <normalised orig="terrae" auto="true">terra</normalised> molis:
        Fasciatur dextera
        <normalised orig="Quae" auto="true">Qua</normalised> creauit sidera,
        Dum cęlos extendit:
        Concrepat vagitibus,
        Qui tonat in nubibus,
        Et dira portendit.
      
      
        Orto Dei filio
        Virgine de pura,
        Vt rosa de lilio,
        Stupescit natura,
        Quod parit iuuencula
        Natum <normalised orig="ante" auto="true">ande</normalised> sęcula
        Creatorem rerum;
        Quod vber munditiae
        <normalised orig="Lac" auto="true">Lak</normalised> dat pudicitiae
        Antiquo dierum,
      
      
        Angelus pastoribus
        Iuxta suum gregrem
        Nocte vigilantibus,
        Natum <normalised orig="caeli" auto="true">kali</normalised> Regem
        Nunciat cum gaudio,
        Iacente in praesepio
        Infantem pannosum,
        Et cunctorum Dominum
        Ac prae natis hominum
        Forma speciosum.
      
      
        Orbis dum describitur,
        Virgo praegnans ibat
        Bethlehem, quo nascitur
        <normalised orig="Puer" auto="true">Puur</normalised>, qui nos scribat
        In eorum curia,
        Qui canebant, gloria
        Nouae dignitatis,
        Deus in sublimibus
        Det pacem hominibus
        Bonae voluntatis.
      
    
  