
    
      
        STupet hodie natura,
        Nam Creator, creatura,
        Stabulum incoluit:
        Cum de ventre virginali,
        Ut de thoro nuptiali
        Sponsus, ire voluit.
      
      
        Qui immensus est, locatur;
        Quique Deus, incarnatur;
        Quanta mirabilia !
        Fit aeternus noster Pater,
        Temporalis noster Frater,
        Genitus ex Filiâ.
      
      
        <normalised orig="Hic" auto="true">Hik</normalised> in sinu plorat Matris,
        Qui in sinu gaudet Patris,
        In coelesti curiâ:
        Qui in coelo opulentus,
        <normalised orig="Hic" auto="true">Hik</normalised> in terris est inventus
        Magnâ in penuriâ.
      
      
        Venit in hunc mundum Numen,
        Venit in hunc mundum Lumen,
        Coelica clementiâ;
        Deo in humanitate
        (Occultatâ Majestate)
        Non <normalised orig="sit" auto="true">zit</normalised> reverentia.
      
    
  