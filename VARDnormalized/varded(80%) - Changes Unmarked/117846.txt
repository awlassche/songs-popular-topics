
    
      
        't GEmoed begint t'ontspringen,
        Om een nieuw Lied te zingen
        Zeedig in eer en deugd,
        Vreedig in zoete vreugd,
        Voor deeze waarde ga - sten,
        Zoo 't maar genoegsaam pa - sten.
      
      
        Doch licht zal m' ons verschonen,
        Want 't is om gunst te tonen,
        Zedig in eer en deugd,
        Vredig in zoete vreugd.
        Dies houden wij niet binnen.
        't Geen ons speelt in de sinnen
      
      
        Ei ziet doch eens, hoe goed is 't!
        Hoe lieflik en hoe zoet is 't,
        Zedig in eer en deugd,
        Vredig in zoete vreugd,
        Alzo te saem te wonen,
        Om broederschap te tonen!
      
      
        Hoe wel-kom zijn dees' vrienden;
        O! dat wij haar zo dienden
        Zedig in eer en deugd,
        Vredig in zoete vreugd,
        En haar alzo opdischten,
        Dat zij 't gemoet verfrischten!
      
      
        Wij zullen daar na poogen
        Na onze gering vermoogen,
        Zedig in eer en deugd,
        Vredig in zoete vreugd.
        Onze alderbeste gerecht is
        Een hert dat gants oprecht is.
      
      
        Wat helpen lekk're beten
        Dien, die niet mogen eten
        Zedig in eer en deugd,
        Vredig in zoete vreugd?
        Die vrolik is van geeste,
        Leeft in geduer'ge feeste.
      
      
        God vult ons niet allene
        Met spijze, maar met ene
        Zedig in eer en deugd,
        Vredig in zoete vreugd,
        Met alles wat het herte
        Verquikken kan in smerte.
      
      
        Wilt ons met vreugd beramen:
        Wat hoeft men 't zich te schamen,
        Zedig in eer en deugd,
        Vredig in zoete vreugd,
        Den geest vermoeid door qualen
        Somtyts eens op te halen?
      
      
        Het is een gaav' des Heren,
        Wanneer men t'syner eeren,
        Zedig in eer en deugd,
        Vredig in zoete vreugd,
        Kan eten ende drinken,
        En aan zijn werken dinken.
      
      
        Set droefheid dan ter zijde,
        En weest in hem nu blijde,
        Zedig in eer en deugd,
        Vredig in zoete vreugd.
        Wat quelt ons met veel sorgen
        D'onsek're dag van morgen.
      
      
        Wij willen 't God bevelen,
        En hem met hel'dre keelen,
        Zedig in eer en deugd,
        Vredig in zoete vreugd,
        Voor zijne goedheid zingen,
        Want hij geeft alle dingen.
      
      
        Die 't op hem laat berusten,
        Kan zich in hem verlusten,
        Zedig in eer en deugd,
        Vredig in zoete vreugd,
        Om dat hij zonder smerten
        Hem geeft den wensch zijns herten.
      
      
        In drinken en in eten
        Zal God niet zijn vergeeten:
        Zedig in eer en deugd,
        Vredig in zoete vreugd.
        Zal 't all' daar toe gericht zijn,
        Dat elk hier mag gesticht zijn.
      
      
        Ja daar toe zal het strekken
        Om 't hert meer op te wekken,
        Zedig in eer en deugd,
        Vredig in zoete vreugd,
        In 't liefelik aan-merken
        Van Godes woord en werken.
      
      
        Wij willen dankbaer, matig,
        In all' onze doen gesatig,
        Zedig in eer en deugd,
        Vredig in zoete vreugd,
        De spies en drank genieten,
        Geen overdaed uitgieten.
      
      
        De Wijn met maet geschonken,
        En soberlik gedronken,
        Zedig in eer en deugd,
        Vredig in zoete vreugd,
        Elk na zijn lust en meugen,
        Doet 's mensen hert verheugen.
      
      
        Ik derv' een glaesje drinken,
        Maar derv' ook daar bij dinken
        Zedig in eer en deugd,
        Vredig in zoete vreugd,
        Hoe 't all in 's weerelds streke,
        Gelijk dit glas, haast breke.
      
      
        Dit zal onze vreugd niet letten,
        Maar meer onze yver wetten,
        Zedig in eer en deugd,
        Vredig in zoete vreugd.
        Ons in bestand'ger zaken
        Ons zelven te vermaken.
      
      
        Om altyt op het meeste
        Na 's Hemels eeuw'ge feeste
        Zedig in eer en deugd,
        Vredig in zoete vreugd,
        Gevoelik te verlangen,
        En vast aan God te hangen.
      
    
  