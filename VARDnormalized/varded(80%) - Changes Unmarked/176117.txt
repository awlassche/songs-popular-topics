
    
      
        WEl dien die haren wandel onbesmet
        Bewaren van afschouwelijcke zonde,
        Die haren ganck aenstellen na Gods wet.
        Wel dien, die vlijtich syn tot allen stoned
        Te houden syn getuigenissen goed,
        En soecken hem uit hares herten gronde.
      
      
        Wel zulke, die geen ongelijck en doet
        Aan iemand, maar in Godes rechte wegen
        Geduerichlijck laat treden synen voet.
        Gij hebt belast, dat yder zij genegen
        Te houden u bevelen allegaer,
        En dat men die beware wel ter degen.
      
      
        Och, dat doch mijnen weg gerichtet waar
        Na uwe wet, gelijk het mij betamet,
        Dat ik niet af en weecke hier noch daar!
        Dan zoude ik zijn nimmermeer beschamet,
        Als u bevel ik zoude merken aan,
        En al mijn doen daar na sou zijn geramet.
      
      
        Gij zult van mij, o Here, prijs ontfaen
        Wt een rein hert, als ik ben onderwesen
        Van u gebot dat eeuwich zal bestaan.
        Wat gij beveelt wil ik met rechter vrezen
        Aannemen, maar ik roep u vierich aan,
        Wilt niet te lang dus verre van mij wezen.
      
      
        Hoe zal een jonc-man onbevlecket gaan
        In synen weg? wanneer hij hem zal dragen
        Na uwes woords godsalige vermaen.
        Ik soec u met een ijverig na-vragen:
        Dies bid ik u en laat mij nimmermeer
        Afdwalen van u goddelijck behagen.
      
      
        In mijn gemoet verborgen is, o Heer,
        V woord, het welc ic niet wil overtreden,
        Maar trouwelijck nae-volgen uwe leer.
        V groten naam is weert te zijn beleden,
        En over al met roem te zijn vermeld't.
        Leert mij verstaen u rechten ende seden.
      
      
        Ik hebbe met mijn lippen na-vertelt
        De wetten, Heer, gegaan uit uwen monde,
        En geen van al uit mijnen sin gesteld.
        In mijn verdriet ik mij meer troosten conde
        Heer in u woord, als in des werelts schat,
        Waar in ik nooyt oprechte vreugd en vonde.
      
      
        V rein gebot aendachtich ik bevat
        In mijn gemoet, en wil gedurig haken
        Onstraffelijck te gaan in uwen pat.
        V heylsaem woord alleen mij can vermaken,
        De reden die gij tot mij hebt gesecht
        Zal nimmermeer wt mijn gedachte raken.
      
      
        Bewijset u genaed' aan uwen knecht,
        Op dat ik mach tot uwer ere leven
        En wel bewaren u gebot oprecht.
        Ontdekt mijn duyster' ogen, wilt mij geven
        Een claer gesicht, dat ic aenschouwen can
        De wonderen der wet van u beschreven.
      
      
        Ik ben voorwaar op aarden een vremt man,
        Wilt mijn gemoet door u bevelen stichten.
        En laat mij nooyt berovet zijn daar van.
        Mijn ziel verlangt, dat ghyse komt verlichten,
        Van tijd tot tijd, haar gevende 'tverstant
        Van alle u rechtveerdige gerichten.
      
      
        Met uwen vloec gij t'eenemael verban't
        De stout, die van u geboden wijken,
        Al zijn ze schoon in een verheven stant.
        Voor schand' en spot wilt mij genadichlijcken
        Behoeden, want tot u getuygenis
        Heb ik mijn lust geduerichlijck doen blijcken.
      
      
        Wanneer den raad der grote vorsten is
        Vergadert, die mij smadich tegen-spreken
        Zo denck ic aan u woorden vast en wis.
        Voor mijn vermaec alleenlijc ic die reken.
        Zij geven mij in mijne tegenheyt
        Een goeden raad die mij nooyt heeft bezweken.
      
      
        Ik cleef aent stof, als waar ik nee'rgeleyt
        Int duister graf, maakt mij door u vermogen
        Weer levend', als gij mij hebt toegezeid.
        Ik hebbe, Heer, gestellet voor u ogen
        Mijn wegen, en gij hoordet mijn begeer.
        Laat uwe wet mij nimmer zijn onttogen.
      
      
        Doet mij verstaen den weg van uwe leer,
        Op dat ik mach u wonderen betrachten,
        En daar van melding' doen tot uwer eer.
        Mijn ziele smelt, ik moet van rou versmachten,
        Richt mij doch op, en met u woord, o God,
        Wilt goedichlijc mijn droefenis versachten.
      
      
        Wendt van mij af den valschen weg, en tot
        V heylsaem woord wilt neigen mijne oren.
        Dat ik met lust volbrenge u gebot.
        Ik heb den weg der waarheid uytvercoren,
        En zie op u bevelen te aller tijd,
        Geeft dat ic die mach ernstelijc na-sporen.
      
      
        Dewijl ic dan met een zo groten vlijt
        Heb uwe wet omhelset en bewaret,
        Van schaamte doch, o Here, mij bevrijt.
        Ik zal den weg dien gij mij hebt verclaret
        In-loopen, als gij, Here, mijn gemoet
        Ontsloten hebt dat nu zo is beswaret.
      
      
        Leert mij den weg dien ik betreden moet
        Ten einde toe volstandelijck bewaren,
        Zo zal daar van niet wijken mijnen voet.
        Maakt mijn verstand in uwe wet ervaren.
        Want om u woord te wezen onderdaen
        Van herten-gront, zal ik geen moeite sparen.
      
      
        Geleidet mij, maakt dat ik recht mach gaan
        Zo lang' ik leef op alle uwe paden.
        Want mijn vermaec heb ik alleen daar aan.
        Beweecht mijn hert, en wilt het recht beraden
        Tot u gebot; maar neyget het doch niet
        Ter gierigheid die niet is om versaden.
      
      
        Wendt af mijn oog', op datse niet en ziet
        Na ijdelheid. geeft mij, o Heer, het leven
        Door 't woord het welk uit uwen monde vliett.
        Wilt de beloft voor langen tijd gegeven
        Aan uwen knecht bevestigen, want hij
        In uwe vrees' is trouwelick gebleven.
      
      
        Den fellen smaet wilt keren doch van mij
        Daar voor ik schrik. want u gerechtigheden
        Syn heel volmaakt en aller smetten vrij.
        Ik heb een lust, o Heer, tot uwe seden,
        Laat mij van u ten leven zijn geleid
        Door u gebot twelck staat in recht en reden.
      
      
        Zendt over mij u goedertierentheyt,
        En in gevaer verleend mij, Heer genadich,
        Het heil het welk gij mij hebt toegezeid.
        Op dat ic hen die mij bespotten smadich
        Antwoorden mach. want in does droeve stond'
        Staat al mijn troost op u beloft gestadich.
      
      
        Wilt nimmermeer, o God, van mijnen mond
        Het heylsaem woord der waarheid af doen wijken,
        Want mijne hoop heb ic daar op gegront.
        Zo zal ik uwe wet geduerichlijcken
        Bewaren, en met ongemeene vlijt
        Tot u gebot mijn liefde laten blijcken.
      
      
        Dan zal ik gaan van alle dwang' bevrijdt
        Op ruyme straet, om dat ik u bevelen
        Heb opgesocht, en mij daar in verblijdt.
        'tEn zal mij nooyt, o grote God, vervelen
        Voor koningen te roemen uwe leer
        Die ik uit schaemt' aan niemand wil verhelen.
      
      
        Alsdan zal zijn in uwe wet, o Heer,
        Het rein vermaec van alle mijn gedachten,
        Want boven al strect daar toe mijn begeer.
        Ik breyde uit mijn handen, om te wachten
        Op u gebot, want ik bemin het recht
        Het welk ik steeds met yver wil betrachten.
      
      
        Gedenkt des woords gedaan aan uwen knecht.
        Want, Heer, gij maakt dat alle mijn vertrouwen
        Staat op hetgeen gij mij hebt toegesecht.
        Het is mijn troost als 'therte wil verflouwen,
        Het geeft mij licht en leven, o mijn God,
        Wanneer ik ben int uiterste benouwen.
      
      
        Der stouten mond mij dikwijls heeft bespot,
        Maar mijnen voet, om hare woorden prachtich,
        En wijcket niet, o Heer, van u gebot.
        Ic ben alsdan der oordeelen indachtich
        Die gij van ouden tijden hebt gedaan.
        Die troosten mij in al mijn lijden clachtich.
      
      
        Ik ben beroerd, een schrik mij heeft omvaen
        Als ickse zie die u geboden haten
        En zonder schroom verkeerde paden gaan.
        Van mijn gedicht de liefelijcke maten
        Wt uwe wet heb ik bij een gebracht
        Ter plaatsen daar ik vremt was en verlaten.
      
      
        Aan uwen naam denck ik den stillen nacht,
        En, om u wet volstandich te beleven,
        Houd' ik u woord altijd in mijn gedacht.
        Does zorge mij zo vast is bij gebleven
        Dewijl ik met een ijverig gemoet
        Om u gebot te houden ben gedreven.
      
      
        De Here is mijn erfdeel en mijn goed.
        Ic heb gezeid dat ik steeds wil bewaren
        V woorden met een ongeveynsde boet.
        Mijn hoogste vlijt en zal ik nimmer sparen
        Te bidden, dat aan mij u goedigheid
        Na u beloft gij willet openbaren.
      
      
        Ic heb in ernst mijn wegen overleyt,
        En alletijt gekeeret mijne gangen
        Om van u woord te weten het bescheyt:
        Ik hebbe mij gehaest met groot verlangen
        En niet vertraecht, dat ik de reine wet
        Mocht houden, die ic van u heb ontvangen.
      
      
        Der bozen hoop heeft mij met kwaad opset
        Berooft, doch u bevel in al mijn schade
        Vergat ik nooyt, maar heb daar op gelet.
        Ik rijse in den midder-nacht zeer spade,
        Op dat ik u inzettingen vertel,
        Die suyver zijn en vrij van allen kwade.
      
      
        Ik ben en blijf een trouwe metgesel
        Van die u met geneygde herten vrezen,
        En neerstich zijn te houden u bevel.
        De aarde is en zal gestadich wezen
        Vervullet met u goedheid. leeret mij
        V woord, het welk mijn ziele can genesen.
      
      
        Aan uwen knecht tot noch toe hebbet gij
        Veel goeds gedaan, en zo volbracht, o Here,
        V woord, hetwelk ik stantvastelijck belly.
        Geeft mij voortaan van u gesonde leer
        Het recht verstand; want ik tot aller tijd
        Geloov' u wet, en houde die in ere.
      
      
        Eer ik, o God, van u was gecastijt
        Was ik verdwaelt in velerley omwegen,
        Maar nu houd' ik u woord met hoochster vlijt.
        Gij zijt geheel tot goedigheid genegen.
        En latet mij het stichtelijck vermaen
        Van u gebot doch nimmer zijn verswegen.
      
      
        Met valschen clap vind' ic mij overlaen
        Van't boze volc, verwaent en leugenachtich.
        Noch zal u wet uit mijnen sin niet gaan.
        Haar hert is vet, haar wezen groots en prachtich.
        Maar mijnen troost en alle mijne vreugd
        Zal stedes zijn in uwe wet waerachtich.
      
      
        Geen meerder goed, Heer, gij mij geven meucht
        Dan dat gij mij vernedert en maect kleine,
        Op dat ic leer godvreesentheyt en deucht.
        De wet uws monds veel heerlijcker ik meyne
        Voor mij te zijn, als goud en zilver beyd'
        In groter somm' en boven maten reine.
      
      
        V handen, Heer, mij hebben toe-bereydt.
        Wilt mij verstand en een goed oordeel geven
        Te vaten 'tgeen gij mij hebt opgeleid.
        Dan zullen zij die in u vreze leven
        Mij ziende, haar verblijden, dat ik bij
        V heylsaem woord volstandich ben gebleven.
      
      
        Dat u gericht is suyver, ik belly,
        Ik weet ook wel, dat gij trouhertichlijcken
        Hebt uwe straf geoeffenet aan mij.
        Laat aan u knecht voortaan u sonste blijcken
        Tot synen troost, na u beloftenis
        Wiens waarheid niet can wanckelen noch wijken.
      
      
        V goedheid maec mij zeker en gewis,
        Op dat ik leef. want in u rechte leer
        Al mijn vermaeck en vreugd gelegen is.
        Het trotse volk doet vallen in oneere
        tWelck mij verdruckt met snoode leugentael,
        Want ik betracht al u geboden, Here.
      
      
        Laat zulke tot mij comen altemaal
        Die u, o God, uit reyner liefde vrezen,
        En kennen van u wetten het verhaal.
        Geeft dat mijn hert mach oprecht voor u wezen:
        Op dat ik van de boze niet belacht
        Noch mijnen naam bij yder zij mispresen.
      
      
        Mijn ziel is schier bezweken en versmacht
        Terwijl ik na u zaligheid verbeidde,
        Want na u woord heb ik zeer lang' gewacht.
        Mijn ogen zijn bezweken alle-beyde
        Terwijl ik sucht na u beloftenis,
        En roep, o Heer, vertroost mij eer ik scheyde.
      
      
        Gelijk een sac mijn vel gecrompen is
        Die in den rooc een tijtlanc heeft gehangen,
        Doch ik gedenck aan u woord waar en wis.
        Is noch den tijd mijns lijdens niet vergangen?
        Wanneer zult gij eens doen rechtvaerdich recht
        Aan hem die mij poocht listelijc te vangen?
      
      
        Den stouten hoop zoekt stadich uwen knecht
        Te storten nee'r. dies zij mij putten graven:
        'tWelc niet en is na 'tgeen gij hebt gesegt
        V woord is waar; maar mijn vervolgers draven
        Na mijnen val, door leugen en geweld.
        Met uwe hulp en troost wilt mij begaven.
      
      
        Zij hebben mij zo bitterlijc gekweld,
        Dat ic schier was vernieticht op de aarde.
        Doch heb ic nooyt u woord te rug' gesteld.
        Geeft mij weerom, o Heer, met sneller vaerde
        Het leven; dat ik hertelijck voortaan
        'tGetuygenis uws mondes houd' in waerde.
      
      
        Zo lange als den hemel zal bestaan
        Zal ooc u woord onfeylbaerlijc beclijven,
        Geen deel daar van en can verloren gaan.
        Gelijc de aerd' moet onbeweget blijven
        Zo blijvet van geslachte tot geslacht
        V waarheid die gij ons hebt doen beschrijven.
      
      
        De wereld staat in wezen, en verwacht
        Den last die 't u behaget haar te geven.
        Al watter is gehoorzaamt uwe macht.
        Had uwe wet niet uit mijn hert gedreven
        De droefenis, zo ware rechte-voort
        In treuricheyt vernietiget mijn leven.
      
      
        'tGebot hetwelc ic van u heb gehoord
        Daar wil ic mijn gedachten niet afwenden,
        Want gij brengt mij int leven door u woord.
        V hoor ik toe: wilt mij u hulpe zenden.
        Want uwe wet soeck ik met aller vlijt,
        En mijnen lust daar toe zal nimmer enden.
      
      
        De boze loert op mij door haat en nijt,
        Om mij, indien hij conde, te verscheuren.
        Maar ik heb acht op uwe wet altijd.
        In alle ding' een einde can ic speuren:
        Maar pael noch eynd' o heerser, is gezet
        Voor 't groot begrijp van uwe willekeuren.
      
      
        O Heer hoe lief heb ik u reine wet!
        Ik voel daar in mijn sinnen heel ontbranden.
        Den gantsen dach bemoey ic mij daar met.
        Zij maket, dat ik alle mijn vijanden
        Te boven ga in wijsheyts overvloed.
        Dewijl ik heb haar eeuwichlijc in handen.
      
      
        Mijn leeraars, hoe vernuftich ende vroet,
        Is niet zo veel als mij geopenbaret,
        Om dat u woord verlichtet mijn gemoet.
        Het wijs beleydt der ouden wel-bedaret
        Is niets, bij 'tgeen dat gij mij geeft, o Heer,
        Naedien ik u bevelen heb bewaret.
      
      
        Mijn voeten ik sorvuldichlijc afweer
        Op datse niet en gaan op slimme wegen,
        Maar dat ik houd' u onvervalschte leer.
        Van u gebot vol hemel-rijcken zegen
        En wijc ic niet; om dat gij mij den gront
        Daar van verclaert en openet ter-degen.
      
      
        Hoe zoet is, Heer, u woord in mijnen mond!
        Veel soeter dan de soetste honich-raten.
        Die lieflijckheyt ic nergens ooyt en vont.
        V woord geeft mij verstand, en doet mij haten
        Den leugen-pat, dewelck' ik t'eenegaer
        Met rechten ernst wil mijden en verlaten.
      
      
        V heylich woord is als een lampe claer
        En als een licht twelc richtet mijne paden,
        Om mijnen voet te hoeden voor gevaer.
        Ik zwoer een eet, dien ik met mijne daden
        Volbrengen zal, dat ik wil houden vast
        V rechten die mij trouwelijck beraden.
      
      
        Ic ben verdruct met enen zwaren last,
        Geeft mij, o Heer, doch wederom het leven,
        Na 'twoort waar op ic stedes heb gepast.
        Het offer dat u mijne lippen geven
        Laat u doch welgevallen; want ic wacht
        Dat gij mij leert u rechten wel-beschreven.
      
      
        Mijn ziele is in sulcken staat gebracht
        Als droeg' ik die met schroom in mijne handen.
        Doch heb ic steeds u tuygnis overdacht.
        Een strik is mij geleid van mijn vijanden,
        Noch ben ik van u afgedwalet niet
        Als tegen mij de boze tsamen-spanden.
      
      
        Het reine woord het welk gij ons, gebiet
        Heb ik mij tot een eeuwich erf gecoren.
        Het is mijn vreugd in dodelijck verdriet.
        Mijn herte wil met yver daarna sporen
        Om van begin (hoe droevich het ooc gaat)
        Ten einde toe na uwe wet te horen.
      
      
        De schalcken ic inwendichlijcken haat
        Die tot verraet en valsheyt zijn genegen,
        Maar na u wet al mijn begeerte staat.
        Gij zijt in noot mijn schuyl-plaets wel-gelegen,
        Gij zijt alleen mijn vaste beuckelaer:
        Ik hope op u lang-beloofden zegen.
      
      
        Wijkt van mij gij boosdoenders allegaer,
        Ic wil mij tot mijns Godes wet begeven
        Op dat ik die getrouwelijck bewaer.
        Steunt mij, o Heer, vernieuwet mij het leven
        Na u beloft. behoedet mij voor schand'
        Laat mijne hoop niet wezen wech-gedreven.
      
      
        Steunt mij, o Heer, met uwe rechterhand
        Op dat ik zij bevrij't in tegenheden,
        En dat u woord mach zijn mijn liefste pant.
        Gij sultse die verwerpen uwe seden
        En met bedroch verblinden haar gemoet
        Met uwen voet geweldichlijc vertreden.
      
      
        Gij rapet weg het goddeloos gebroet,
        Gelijk als schuym vernieticht gij haar wezen,
        Daarom zijn u bevelen mij zo zoet.
        Het haar mijns vleeschs te berge is geresen
        Als uwe macht mij brenget anxt en schric,
        En u gericht, o richter, doet mij vrezen.
      
      
        Gerechtigheid bemin en oeffen ik.
        Laat doch niet toe dat mij mijn haters drijven
        Door snoode list in haar gespannen strik.
        Och, dat gij, Heer, mijn borge wildet blijven!
        Zo zoude mij den trots niet konnen schaen
        Der stout die mij soecken te ontlijven.
      
      
        Mijn ogen zijn vermoeid van op te slaan
        Terwijl ik wacht het heil aan mij versproken
        Int vaste woord uit uwen mond gegaan.
        V goedheid die mij nimmer heeft ontbroken
        Wilt wederom bewijzen uwen knecht.
        Laat u bevel hem claerlijck zijn ontloken.
      
      
        Ik ben, o Heer, u dienaar: leert mij recht,
        Op dat ik mach verstandelijc aenmercken
        De woorden die gij tot mij hebt gesegt.
        'tIs tijd, mijn God, dat gij begint te werken.
        Zij hebben gants verbroken uwe wet
        Die met geweld en onrecht haar verstercken.
      
      
        Hierom heb ik al mijnen sin gezet
        Op u gebot. ik houdet meer in weerde
        Als 'tfijnste goud, hoe suyver, en hoe net.
        V rechten voor gants billic ic aenveerde.
        Maar nimmermeer, o Leidsman, mijnen voet
        Den valschen pat te wandelen begeerde.
      
      
        V tuygenis is uitermaten goed,
        Vol wonderen die niemand can doorgronden,
        Daarom ik het bewaer in mijn gemoet.
        Wie daar in treedt heeft dadelijck gevonden
        Een licht, waar door die waren dom en slecht
        Verstandich en cloecksinnich werden conden.
      
      
        Ik heb mijn mond na u onstrafbaer recht
        Wijt opgedaan. u wetten altesame
        Heb ik met groot verlangen overlegt.
        Och! dat gij mij aensaecht! en tot mij quame
        V hulp, gelijk als gij gewoone zijt
        Te doen aan haar die lieven uwen name!
      
      
        Sterckt mijnen voet, voor vallen mij bevrijdt,
        En wilt ook, Heer, doch nimmermeer toelaten
        Dat zonde mij vermeester' in den strijd.
        Verlost mij eens van die mij grimmich haten,
        Zo zal ik na mijn opgeleyde plicht
        V hemelsch woord diep in mijn herte vaten.
      
      
        Op uwen knecht doet stralen 'tsuyver licht
        Vws aangezichts; en wilt hem claerlijck leren
        Den inhout van u goddelijck gericht.
        Gelijc een vloet de tranen zich vermeeren
        Die ik met bey mijn ogen heb geschreyt
        Aanziende die die uwe wet ont-eeren.
      
      
        Gij zijt volmaakt, Heer, in gerechtigheid,
        En, van u uytgesprokene gerichten
        En can geen kwaad met allen zijn gezeid.
        Recht doen, en waarheid spreken zonder swichten
        Syn dingen die God hoogelijck geboot
        In zijne wet die't alles can beslichten.
      
      
        Der bozen doen zo heftich mij verdroot
        Dat mij schier heeft den yver opgegeten
        Siend' uwe wet veracht van mensen snoot,
        V woord alleen mach wel gelouterd heten.
        Dies uwen knecht het zonder onderlaet
        Beminent met een onbevleckt geweten.
      
      
        Klein ben ik, Heer, cleyn ben ik en versmaet.
        Doch evenwel u dierbare bevelen
        Vergat ic nooyt in mijnen droeven staat.
        V rechten zijn doch recht in allen delen.
        Die eeuwich onbeweget zullen staan.
        Haar waarheid moetmen loochenen noch helen.
      
      
        Angst ende noot zijn mij gecomen aan.
        Noch is u woord mijn hoogsten troost gebleven,
        En mijn vermaec heb ik daar in ontfaen.
        V tuychenis is eeuwich recht en even.
        Doet mij verstaen daar van den waren gront,
        Zo zal ik vroom en heylich voor u leven.
      
      
        Ik roep tot u, o Heer, met hert en mond,
        Wilt mijn geschrei groot-gunstichlijck verhoren,
        Zo zal ik vast bewaren u verbond.
        Ik zende steeds mijn stemme tot u oren:
        Helpt mij, op dat ik al mijn sinnen voeg'
        V reine wet te houden na behooren.
      
      
        Ik heb geweent Heer voor den morgen vroeg,
        Doch evenwel in mijn bedroefde clachten
        Op u beloft ik mijne ogen sloeg.
        Ik waeckte op al voor de morgenwachten,
        Op dat ik mocht de soetheyt uwer wet
        In mijn gemoet voor alle dinc betrachten.
      
      
        Na u genae verhooret mijn gebet,
        En schenckt mij weer het leven schier verswonden,
        Na 'trecht het welk gij self hebt ingeset.
        Zij die met list najagen slimme vonden
        Genaken mij; maar verr' van u bevel
        Wijct haren voet, verwert in snode zonden.
      
      
        Doch merc ic, dat in alle haar gequel
        Gij bij mij zijt, en komt mij vergewissen
        Dat u gebod is waarheid claer en hel.
        Ik weet van outs dat u getuigenissen
        Zo wel gegrondt zijn, datse zonder end'
        Vast moeten staan, en niet en konnen missen.
      
      
        Ziet aan, o God, den last van mijn ellend'
        En helpt mij uit; want ik ben steeds gedachtich
        V wet daar ik mij gants toe heb gewen't
        Twist mijne saeck, en door u hulpe crachtich
        Verlosset mij, na u onfeylbaer woord
        Geeft mij weerom het leven, Heer almachtich.
      
      
        Van haar die zijn in zonden gants versmoort
        Is, Heer, u heil zeer verre afgeweken:
        Want haarder geen na u bevelen hoort.
        Wie is hij die u goedheid can uytspreken?
        Geeft mij weerom het leven uit den dood,
        Na 't godlijck recht, 't welk niemand mach verbreken.
      
      
        Den hoop van mijn vervolgers werd te groot.
        Doch ik en wil met mijn gemoet niet wijken
        Van uwe wet om enigen aenstoot.
        Mijn herte wou mij heel end' al beswijcken
        Als ickse sach met innerlijck verdriet
        Die uwes wets verachting' lieten blijcken.
      
      
        Dat ik u woord lief hebbe doch aanziet,
        En gevet mij na uwe goedheid, Here,
        Het leven, twelck door hertseer van mij vliet.
        'tBeginsel van u goddelijcke leer
        Is waarheid. ook behoudet uwen naam
        Van suyver recht in eewicheyt de ere.
      
      
        Der vorsten raad gespannet heeft te saem
        Mij zonder schuld te brengen in het lijden.
        Ik vrees' u wet, dies ik mij niet en schaem.
        En u beloft mij meerder can verblijden
        Dan of ik had gevonden geld en goed,
        Of groten buit verovert in het strijden.
      
      
        De valsheyt haat ik met al mijn gemoet,
        Dien grouwel ik geheelijck van mij weere,
        Maar uwe wet is aangenaam en zoet.
        'sDaechs seven-mael verbreyd' ik uwe ere,
        En geve acht op de gerechtigheid
        Die blincket in u goddelijcke leer.
      
      
        Een groten vreed' aan zulke is bereid
        Die uwe wet uit 'sherten gront beminnen.
        Geen aenstoot haar daar immer af en leidt
        Ik hope, Heer, en trachte te gewinnen
        V heil, daarom in allen noot en strijd
        Tot uwe wet ontledig' ik mijn sinnen.
      
      
        Mijn ziele wil met sonderlingen vlijt
        V tuygenis bewaren, want ter degen
        Heeft zij het lief, en is daar in verblijd.
        Ik ben tot u geboden gants genegen,
        V tuygenis bedenck ik dach op dach,
        Want voor u zijn, o Heer, al mijne wegen.
      
      
        Laat comen voor u aenschijn mijn geclach,
        En wilt mij in u leering' onderwijzen,
        Dat ik daar door verstandich werden mach.
        Mijn smeecken laat tot uwe oren rijsen.
        Na u beloft aan mij wel-eer gedaan
        Helpt mij, op dat ic stof hebbe u te prijzen.
      
      
        Dan zal ic uit mijn lippen laten gaan
        Den groten roem van uwe wonderheden
        Als gij mij u insetting' doet verstaen.
        Mijn tonge zal vertellen uwe reden.
        Want u gebot is suyver en gesont
        En leeret ons den goeden pat te treden.
      
      
        Strekt uwe hand in deze sware stond
        Tot mijne hulp, o God, want mij is bange;
        Doch ik verkies' het woord van uwen mond.
        En na u heil ik grootelijckx verlange.
        Wt uwe wet int droevich tranen-dal
        Al mijn vermaeck gedurig ik ontfange.
      
      
        Houdt mijne ziel bij 't leven, en zij zal
        V waerden lof aan yder laten horen.
        Laat mij u recht bevrijden vanden val.
        Gelijk een schaep dat dwaalt, was ik verloren,
        Zoekt uwen knecht. want ik de wegen smal
        Van uwe wet steeds trachte na te sporen.
      
    
  