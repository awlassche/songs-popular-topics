
    
      
        O wat is veel aan recht bezef gelegen!
        Want word 'er door ons oordeel misgetast,
        Gewis, daar word groot nadeel door gekregen.
        Als ons begryp niet op de zaaken past,
        Men zal daar door van 't rechte spoor geraken,
        En volgen, 't geen wij moesten vlieden. Doch
        De dwaasheid, dusvergist, zegt wel: Och! Och!
        Maar met Och! Och! kan zij 't niet beter maken.
      
      
        Een wyze zal de dingen ernstig wikken
        Door 't redenlicht, aan waarheids evenaar,
        Om naar den eisch der zaaken zich te schikken,
        En niet den schyn te kiezen voor het waar'.
        En veld hij dus een redenmatig oordeel,
        Dan is hij vrij van schaadelyk bedrog.
        Hij kermt dan om zyn miskeur niet: Och! Och!
        Maar voor Och! Och! verblyd hij zich door voordeel.
      
      
        Behartigt dit omtrent de zielenzaken,
        Daar 't eeuwig wel, of wee is aangehecht.
        Och dat wij daar een recht bezef van maken!
        Dan is men wis; maar anders dwaas, en slecht.
        Kiest gij het best, dan is uwe keur te pryzen.
        Had gij gefeilt, verbetert dat dan noch.
        Men jammert in de hel vergeefs: Och! Och!
        Maar geen och! och! volgt op de keur der Wyzen.
      
    
  