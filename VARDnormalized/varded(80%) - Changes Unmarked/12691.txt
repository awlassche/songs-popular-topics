
    
      
        Als ik des Werelts doen te deeg,
        Na mijn vernuft, eens over-weegh,
        Niet is er dat mij meer behaaght,
        Dan dat men hem na Gode draaght.
      
      
        Want al wat hier beneden leit
        Vergaat, en is slechts ydelheydt:
        Maar die zijn hert na boven stuyrt,
        Die vindt een goed dat eeuwig duyrt.
      
      
        Prijs-waardigh is de jongge Ieucht,
        In wien de lust ontsteekt tot deucht,
        Die steeds het oogh op Christum slaat,
        Waar door zij recht ten Hemel gaat.
      
      
        Die zo een last in hem gevoeld,
        En nergens dan na boven doelt,
        Die heeft gants niet met d’aard’ in ’t sin:
        Maar houdt den Heer voor zijn gewin.
      
      
        O! dat die lust nooit op en hiel
        Tot rust en troost van mijne Ziel,
        En tot mijn Heylandts lof en eer,
        O God! dit is al mijn begeer.
      
    
  