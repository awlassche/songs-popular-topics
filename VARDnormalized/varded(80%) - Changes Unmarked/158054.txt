
    
      
        HOe kan de Gotsche Leeuw,
        Die eer den Adelaar,
        Ten spijt van Room en Parthen,
        Deê duiken eeuw op eeuw,
        En dwong de vlugge maar
        Den Tyber-boort te tarten,
        Nu rusten in zijn graf,
        Terwijl zijn gulde Troon,
        Zijn goude scepter-staf,
        En parelrijke kroon,
      
      
        Een kaligul' gebied,
        Zo verr' van eer en trouw
        Als Phoebus daagt van 't westen,
        Die eer vrywillig liet
        Een Amazoonsche vrouw
        Den Dwingeland ten besten.
        Geveinsde Nero vals,
        Zeg op, waar zat uw haat,
        Toe gij, manmoedig, als
        Een dapper kloek zoldaat,
      
      
        Uw viands beukelaar
        Doorploegden met uw zwaart,
        Gelijk een Alexander?
        Hoe koomt gij, in eer jaar,
        Dus zeer van deugt ontaart,
        Bloetgierige Meander,
        Dat gij de Vorsten hoont,
        Gelijk als den Maraan
        Wel eer zijn aart betoond
        Heeft aan den Indiaan?
      
      
        Voelt gij niet dat Jupijn
        Alreê zijn blikzem spand
        Om u den kop te kneuzen?
        Amak zal tuige zijn,
        Daar 't heiloos bloed het land,
        Als 't lauwe bloed der Reuzen,
        Bedompelt en bekladt:
        En maakt het dorre strandt
        Met bloed en tranen nat,
        Uw schelmery ten schand.
      
      
        Vertrouw gij 't wankel luk,
        Dat licht 'er hielen wendt,
        Zo zijt gij, Zweed, bedroogen:
        Want zij brengt onder 't juk
        Diez' eerst Verwinnaars kend,
        Gevoerd op zegen-bogen.
        Dat bleek aan Hannibal,
        Aan Caezar en Pomp:
        Gij volgt het droevig tal;
        of duik, en bid om vreê.
      
    
  