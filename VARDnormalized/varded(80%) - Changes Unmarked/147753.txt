
    
      
        AG mij! dat ik zo langen tyt,
        Een dode Ziel moet in myn boezem dragen!
        En zo verslyten al myn dagen,
        In donkerheit en ongevoeligheit!
        Waar blyft gij nu myn enig al,
        Myn Burgt in dit myn droevig ongeval
        Met uwe hulp? of heeft in zugt en klagen
        U hert vermaak,
        Kan 't u behagen,
        Dat ik van u raak?
      
      
        Myn Jezus, ag! myn heil, myn rots,
        Myn eer, myn schilt, myn hoog vertrek, myn Koning!
        Aanschout dog van 't Huis uwer woning,
        Hoe dat myn ziele van de viant trots,
        Gejaagt, gepynigt wordt, en hoe
        Myn Ziele hygt en is door 't dryven moe!
        Door 't dryven van de wrede Tigers dieren,
        Die gins en weer,
        Myn Ziel doen swieren,
        En benaauwen zeer.
      
      
        Hoort dog u Duif die in de kloof
        Der Rotze zit, haar noot en droevig zugten,
        Doet al haar dryvers henen vlugten,
        En laat u Duif niet blyven in de groef.
        ô! Koning voert haar Ziele uit,
        Wilt haar de heersers geven nooit ten buit,
        Maar jaagt, verslintze dog, en doetze swigten,
        Dood al haar magt,
        En laat haar schigten
        Wezen zonder kragt!
      
      
        Aanschout ô Jezu! haar geweld,
        Ontwaakt ô Held in uwe mogendheden!
        Trekt sterkte aan en wilt vertreden,
        Regtveerdig God die u beminde quelt!
        Laat dog 't geroep, 't geween, 't gezugt,
        In droevigheden schetteren door de lugt,
        Van die u minnen, en haar noot en pynen
        Voor uwen Troon
        Eenmaal verschynen,
        ô Gods eigen Zoon!
      
      
        En laat myn Ziel in stilligheit,
        En in u al het al genoegzaam rusten!
        En dempt myn togten, driften, lusten,
        Door het gewis van uwe billikheit!
        En zegt myn Ziel ik heb geen wil,
        En Jezus wil en wysheit ben ik stil:
        En denkt wat Jezus doet hij is u Koning,
        U hert zyn huis,
        U Ziel zyn woning,
        Dan is zoet zyn kruis.
      
      
        Is Jezus dan myn al in al,
        En wat ik wens is Jezus myn begeren,
        Myn rotz, myn hoop, wat kan myn deren,
        Vaar wel, vaar wel, vaar wel dan Schepzels al.
        Waar toe dan nog myn vrees myn zorg?
        Waar toe niet stil te zyn in zo een borg?
        Waar toe in noot zo wankelbaar 't vertrouwen
        Op hooy gesteld,
        Op zand te bouwen,
        En straks neergevelt?
      
      
        Is Jezus d'algenoegzaamheit
        Niet grootgenoeg? ô Ziel! om in te zinken,
        En al u droefheit te doen slinken,
        In hem, in hem myn schat verborgen leit,
        Hij is wat mij ooit lust voortaan,
        ô Dat na hem myn zugt en togten gaan!
        Na hem bij wien de volle volheit is, en
        Die nimmer ent:
        Hij kan niet misschen,
        Die zig tot hem went.
      
      
        Zo vliet ik dan myn heil tot u,
        En dorst en hyg naar die genade-stromen:
        Laat uit u volheit tot mij komen
        De minste blyk van uwe gunste nu!
        ô Koning! geef dat ik met agt,
        Dan u alleen myn Hoofd, myn Geest, myn kragt!
        Laat Schepzels min nooit in myn hert vernagte,
        Doet uwen wil,
        Myn steeds betragte!
        Of myn wil is stil.
      
    
  