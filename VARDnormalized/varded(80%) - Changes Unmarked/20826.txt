
    
      
        Ik groet U all', die Godes hof,
        Den Hemel, bewoond,
        Die met der deughden blom, en lof
        Zijt heerlijck gekroont:
        Die met U al // op de aerdtsche dal,
        Geschuwt hebt vroom des sondens val:
        En die zijt voor dezen // gelijk als wij lezen,
        Geacht te wezen // zot ende mal.
      
      
        Gij zijt die hoog verheven zit
        Bij de enigen Soon
        Van God den Vader, wien Gij bidt
        Dat ik 's Hemels kroon
        Ontvangen mach // op de laatsten dach,
        Och of dien tijd mijn ziel eens sach!
        Gelieft te verkrijgen // dat nooit mij bedrijgen,
        Noch kwaad optijgen // den Vyand mach.
      
      
        En Gij voor eerst O waerdste Maagd,
        En edelste Vrouw:
        Die als Princes den Scepter draagt
        In 's Hemels gebouw:
        Die, zo 't is blijck // in Godes Rijk
        Hebt niemand U in deughden g'lijck:
        Gelieft te verwerven // dat ik na mijn sterven
        Den Hemel mach erven // die ben maar slijk.
      
      
        Och of ik U eens dienen kon,
        Gelijk Gij verdient!
        Och of ik eens oprecht begon
        Te worden uwe vriend!
        Och of ik mocht // och of ik docht,
        Och of ik U te dienen zocht!
        Ik sou zijn behouwen: // door U Vrouw der vrouwen
        Moet mijn betrouwen // zijn uytgevrocht.
      
      
        Ik groet U ook die mij bewaard
        Met neerstige sorgh,
        Mijn Engel, wien ik houd' in waerd',
        Die blijft mijnen Borgh
        Bij God mijn Heer // wien ik wel eer
        Door mijne sond' vergramt hebt zeer.
        'k Wil U Seraphinnen // 'k wil U Cherubianen
        Nu gaan beminnen // meer ende meer.
      
      
        O Prinsen van de heyl'ge Kerck!
        Die ons hebt bekeert.
        O Leeraars, die met woord en werk
        Ons vroom hebt geleerd!
        'k Val U te voet // ik doe mijn groet,
        Aan alle U met groot ootmoed.
        O Gij Confessooren ,, O Hemelse Chooren,
        Wilt mij verhoren // verbidt mijn boet.
      
      
        Gij, die verwonnen hebt het vleys,
        't Welk U heeft gevleydt;
        En die volbrocht hebt 's Hemels reys,
        In de Hemel mij leidt
        Maakt dat uwe vreughd // en uwe geneughd,
        Ik magh verkrijgen door mijn deughd:
        Bidt dat na dit lijden // En 't hevige strijden,
        Ik mij verblijden // mach, staeghs verheugt.
      
    
  