
    
      
        O Puyck van onze Ieught!
        't Land is om u verheugt,
        Elk schept een groot geneught
        Om u te aenschouwen,
        U roem gaat breet en wijt,
        Gij wordt van veel gevrijt,
        Elk hoopt in deze tijd
        Te mogen trouwen
        Met u Godin, vol deugd en eeren,
        Maakt trouw-verbont
        Tot vreughts vermeeren.
      
      
        Komt Nimphjes van de kant
        Der Zuyer-Zeesche strant,
        Neemt nu met vreugd in de hand
        Veel zoete snaren,
        Met Harp, Fioel, en Luid,
        Trompet, Scharmay, of Fluyt,
        Basuynt haar deughden uit,
        O gij Minnaren.
        Maekt bly geschal, wilt vrolijk zingen,
        Ei ziet door vreugd
        De baren springen.
      
      
        't Is waerdigh dat men queelt,
        Want Horen heeft geteelt,
        Het alderschoonste Beeld,
        Vol eerbaerheden,
        Niet een in 't Noorder-lant
        Zo schoon men heden vant,
        Als does Godin vaeljant,
        In deugd en seden.
        Treet toe gij jeugd wilt u bereiden,
        En met gezang
        Haar lof uitbreiden.
      
      
        O zoete Zuyer-Zee,
        Laat doch van lever-lee,
        Hier komen op de ree,
        De Nimphjes prachtigh,
        Zij willen ook de roem
        Van deze jonge bloem,
        Die ik de schoonste noem,
        Met vreugd aendachtigh
        Uitbreiden zoet, en lof bewijzen,
        Wiens Ieught door deugd
        Moet yder prijzen.
      
      
        Haar lieffelijck gelaat
        En vriendelijcke praet
        Dat is een Lof-Cieraet,
        Rontsom de Krone,
        Die mijn beminde draagt,
        Wiens beeld dat mij behaagt,
        Waar door mijn Zieltje klaeght,
        Ach Lief! ach Schone!
        Ach schoonste, die mij houd gevangen,
        Ik leef op hoop
        Met groot verlangen.
      
      
        Princes biedt mij u hand,
        Ik bid doet onderstant,
        Verkoelt mijn heete brand,
        De brand der Minne,
        Zo gij mij Lief versmaet,
        En trouweloos verlaat
        Ach mij, ik weet geen raad,
        Gij rooft mijn sinnen,
        Wilt mij Godin door liefd' verschonen,
        Met Weder-liefd'
        Mijn Zieltje Kroonen.
      
    
  