
    
      
        DEn geestelijcken Mey van God den Geest
        Beplant met alle deughden, alle deughden,
        Verheugt in 't aardse dal het aldermeest
        Ons boven alle vreugden, alle vreugden,
        Waar mee de wereldt ons onwijs
        Leidt van het eeuwig Paradijs,
        Waar toe wij zijn geschapen,
        Als wij zijn deughden rapen, deughden rapen.
      
      
        Den Christelijcken Mey zo schoon gebloemt
        En boven al verheven, al verheven,
        Dat ons het aerdtrjck baert, is wel genoemd
        Het goed, en deughdigh leven, deughdigh leven
        Van Christus onze zaligheid
        Om na te volgen voorgeleyt.
        Laat ons zijn deughden lezen
        Met hem weer opgeresen.
      
      
        In dezen lieven Mey met alle vreugd
        Wij door zijn bloemen doolen, bloemen doolen,
        En dat den goeden Heer voor al verheugt,
        Eerst plucken de Violen, de Violen
        Van zijne diep' ootmoedigheydt,
        Neer in de Kribb' om ons geleid
        En in den Stal verholen
        Gelijk de klein Violen, klein Violen.
      
      
        De zilvere Narcis met goud gekroont
        Uit dezen Mey geresen, Mey geresen
        Van zijne puere liefd'oock haar vertoond,
        En leert ons suyver wezen, suyver wezen.
        Zijn Hyacint hier open gaat
        En in haar bladtjes lezen laat
        Zijn droef heyt, en zijn tranen,
        Die tot berouw vermanen, rouw vermanen.
      
      
        De schone Sonnebloem van hogen lof
        Gekroont met gulde stralen, gulde stralen
        Zien wij met grote vreughd' in zijnen Hof
        Ook van haar Son niet dwalen, Son niet dwalen;
        Maar tot zijns Vaders wil bereid
        Toont ons zijn Onderdanigheyt
        Ook om voor ons te sterven,
        Waar door wij 't leven erven, leven erven.
      
      
        De lieve Violet schoon gekleurt
        Met hare rode strepen, rode strepen
        Ons toont aan de Colomn' hem zo verscheurd
        Met roeden, en met swepen, en met swepen.
        Zijn Ridder-spooren ook hier zijn,
        Die met geweld, en grote pijn
        Zijn lichaam heel doorwonden,
        Om ons zo vol van zonden, vol van zonden.
      
      
        De Kroon Imperiael, zijn Doorne-kroon,
        Dewelke zonder klagen, zonder klagen
        Heeft om ons zonden al hij God den Soon
        Geworden Mensch gedragen, Mensch gedragen,
        Staat hier verheven aan den Stam
        Van 't Kruys op het onnosel Lam,
        En laat zijn tacken hangen
        Om ons weerom te ontvangen, weer te ontvangen.
      
      
        Hoe schoon in deze Mey zijn Roosjens root
        Ook bij de doornen bloosen, doornen bloosen!
        Met wat een lijdzaamheid zijn liefde groot,
        Hangt tussen al de bozen, al de bozen.
        Zijn Lely van langhmoedigheyt,
        Die noch ons tot berouw verbeyt,
        Ondanckbaer wij vertoornen,
        Noch met de sonde-doornen, sonde-doornen.
      
      
        De Tulpen schoon gevlamt, en veelderley,
        Beschreven met haar namen, met haar namen,
        In 't einde tonen ons in deze Mey
        Zijn deughden al te samen, al te samen.
        Laat ons met deze bloemen al
        Van dit gewenste bloemen-dal
        Den Schepper hier gaan kroonen;
        Hij zal 't hier namaels loonen, namaels loonen.
      
    
  