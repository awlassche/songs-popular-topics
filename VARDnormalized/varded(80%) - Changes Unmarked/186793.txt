
    
      
        Elk een belly den lof des Heren,
        Om zijne gunst, en goedigheit,
        Want syn genaade, die wij eeren,
        Duurt, zonder end, in eeuwigheit.
        Waar IsraÃ«l een mensch bejeegent,
        Dien seg hij sulx nu, met bescheid,
        Want syn genaade, die ons seegent,
        Duurt, zonder end, in eeuwigheit.
      
      
        Dat sulx volmondig, vroeg, en spaade,
        Van Aarons huis nu zij geseit,
        Want zijne goedigheits genaade
        Duurt, zonder end, in eeuwigheit.
        Dat elk nu, die den Heer blyft vrezen,
        Sulx zegge, tot het blyf verbreidt,
        Want syn genaade, nooit volpreesen,
        Duurt, zonder end, in eeuwigheit.
      
      
        Ik riep benaauwt, en aangestreeden,
        Den Heer, om troost, en bystand, aan,
        De Heer gaf antwoord, naa myn reeden,
        En deem vrij in ruimte gaan.
        Ik zal voor niemand immer vrezen,
        Om dat de Here met mij is,
        Wat kan een mensch, van sterflik wezen,
        Dan doen, tot myn bederffenis?
      
      
        De Heer is steeds, op mine side,
        Bij die mij helpen door syn raad,
        Dies zie ik mynen lust, nu blyde,
        Aan die mij, totter dood toe, haat.
        Syn toevlucht op den Heer te bouwen,
        Is beeter dan op menschenkracht,
        Syn toevlucht op den Heer te trouwen,
        Is beeter dan op prinssenmagt.
      
      
        Ik was omringt van pyl, en bogen,
        Van al het heidensch snood gespuis,
        Maar ik, in 's Heren naam getoogen,
        Verhieuw het, op het veld, aan gruis.
        Ik was omringt van alle syden,
        Ja rondom van hun heir beset,
        Maar ik, in 's Heren naam aan 't stryden,
        Verhieuw het los, en wierd gered.
      
      
        S'omringden mij, als gramme byen,
        Maar zyn, als doornevier, geblust,
        Want ik verhieuw myn weerpartyen,
        In 's Heren naam, na mine lust.
        Gij vyand had, door harde stoten,
        Mij schier tot vallens toe gebragt,
        De Heer, die 't anders had beslooten,
        Kwam mij te hulp, en brak uw magt.
      
      
        De Here sterktme met vermoogen,
        En leevert dichtensstof, en lust,
        Om hem, door psalmsang, te verhogen,
        Want hij beschoor mij heil, en rust.
        Dies juicht de tente der oprechten,
        En zingt van zoo veel heils verblydt.
        Des Heren rechterhand, aan 't vechten,
        Doet dappre daaden in den stryd.
      
      
        De sterke rechterhand des Heren
        Verhoogde zich, tot ons behoed.
        Des Heren rechterhand gaat leren
        Wat dappre daaden dat hij doet.
        Ik zal niet sterven, als verslaagen,
        Maar leeven, tot myn viands leed,
        En 's Heren werken, al myn daagen,
        Met dank, vertellen, wyd, en breed.
      
      
        De Heer kastydde wel myn zonden,
        En strafte mij, met slag, op slag,
        Maar gaf myn ziel, hoewel vol wonden,
        Niet oover in des doods gesag.
        Gij wachters, oopent, God ter ere,
        De poorten der gerechtigheit.
        Ik zal daar ingaan, en den Here
        Zo looven, als ik heb geseit.
      
      
        Dit is, dit is de poort des Heren,
        Die voor geen ondeugd op mag staan,
        Wie naa syn rechten blyft verkeren,
        Die zal daar door na binnen gaan.
        Heer, ik belly uw goedigheeden,
        Om datge mij, van druk beswaart,
        Geantwoord hebt op myn gebeeden,
        En krachtig braaf myn heiland waart.
      
      
        Nu wierdt de steen, die, zonder reeden,
        Van timmermeesters lag gewraakt,
        Zelf tot een hoofd des hoeks, daar heeden
        Des ryks gebouw op staat volmaakt.
        Dit, in ons oge, wat besonders,
        Van God, den Here, zoo geschied,
        Is ons voorwaar al vrij wat wonders,
        Want wij verstaan die weldaad niet.
      
      
        Dit is de dag, die van den Here
        Gemaakt is, en ons toegewydt,
        Laat ons in hem, dan hem ter ere,
        Te saam verheugt zyn, en verblydt.
        Och, Here, hoed nu voorts den kooning,
        En staa met heil hem eeuwig bij,
        Och, Here, geef nu, tot syn krooning,
        Dat steeds syn ryk voorspoedig zij.
      
      
        Geseegent zij hij, die, met eeren,
        Daar aankomt in des Heren naam,
        Wij priesters van het huis des Heren,
        Wij seegenen u al te saam.
        De Heer is God, dien wij vertrouwen,
        Hij gaf ons licht, na groot gevaar,
        Gaat bind den feestos vast met touwen,
        Tot aan de hoornen van 't altaar.
      
      
        Gij zyt myn God, uw alvermoogen
        Belly ik dies, tot uwen lof,
        U zal ik, o myn God, verhogen,
        Door allerhande prysens stof.
        Elk een belly den lof des Heren,
        Om zijne gunst, en goedigheit,
        Want syn genaade, die wij eeren,
        Duurt, zonder end, in eeuwigheit.
      
    
  