
    
      
        Daar is ter Wereldt niet,
        Wanneer de liefd' heeft plaets in 't Vrouwen hert,
        Dat zich niet aan en biet,
        Om haar te helpen uit haar rouw, en smert:
        De waarheid kan u Rotterdam
        Getuygen, die daar proef van nam.
      
      
        Een kuysch, en eerb're Maagd,
        Die, door haar Vaders dwangh, niet trouwen mocht
        Een die haar Ziel behaagt,
        En die haar nooit (door liefd') liet onversocht.
        Een Ionghman, deughdigh, schoon, en rijk,
        En haar in staat, en goed gelijk.
      
      
        't Was evenwel om niet,
        Hoe dat hij liep, of aan de Vader bad;
        Doch, 't geen hem meest verdriet,
        Was, dat hij haar vast op-gesloten had.
        Door s' Vaders last, haar Kamer is
        Een droevige gevanckenis.
      
      
        Waar komt de liefd' niet deur?
        Al was 't een Muur van Ijzer, of Metael,
        Al sietse niet een scheur,
        S' is krachtiger als 't alder-fijnste Stael.
        Al ziet een Vader noch zo nauw,
        Zijn Dochters liefd' is hem te gauw.
      
      
        Zij peynst (terwijlse zit)
        Gedurig om haar Lief, en tweede ziel:
        Zij peynst ook eynd'lijck dit,
        Dat Vaders haert haar opgesloten hiel:
        Wat raeckt mij (seydtse) de Ouders haat,
        Die mij in 't minst niet aan en gaat.
      
      
        Ik zal, door schrand're list,
        Mij redden uit does bange slaverny.
        De Groot kwam door een Kist
        Uit zijn Gevangenhuis wel weder vrij.
        Een Maagd (verliefd) sou die dan niet
        Iets doen, 't geen haar helpt uit verdriet.
      
      
        Terwijlse dit vast peynst,
        Braght Vader haar een deel verguldt Papier:
        Haar droefheydt zij stracks veynst,
        En seyd, wat is mij de eenigheydt pleysier,
        Ik lees, ik schrijf, ik dien mijn God,
        't Gewoel des Wereldts ik bespot.
      
      
        Adieu dan Dochter-lief
        Seyd' de oude man, en ging weêr vrolijck heen:
        Zij vond terstont een Brief
        Waar door haar droefheydt te eenemael verdween,
        En schreef weêr-om met goed beleyt
        Een Brief, onsichtbaer, vol bescheyt.
      
      
        Voort trok zij aan de schel,
        Waar door een Dienaar vlijtigh bij haar kwam;
        Zij seyd', ga heen, bestel
        Dit goed, 't welk hij gewilligh op hem nam,
        En segh, Me-Vrouw behoeft dit niet,
        Dit is 't papier dat over-schiet.
      
      
        Nu was het vast gesteld,
        Hoe, en wanneer de vlucht geschieden most;
        't Ontbrak aan list, noch geld;
        Een Kuyper, onder haar, haar helpen kost,
        Die brak de Grendels van een Luyck,
        Dat in haar Kamer kwam ter sluyck.
      
      
        Daar stond een Wijn-pijp ree,
        Voorsien met Kussens, daar zij voor in kroop:
        Voor deur stond Paerdt, en Slee,
        Die haar bracht tot haar langh-gewensche hoop;
        Die haar bracht buiten Stad, en Poort:
        De koets stond reed', 't was strack sla voort.
      
      
        ô! Spotter Democrijt,
        Hier hebje reên, die u tot laechen port:
        Hier heeft de vale nijt
        Ook reden, daar haar gal van over-stort.
        Hier heeft de Liefd' haar rol gespeelt.
        De tijd weêr 's Vaders gramschap heelt.
      
    
  