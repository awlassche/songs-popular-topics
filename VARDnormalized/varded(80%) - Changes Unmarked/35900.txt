
    
      
        Zoeten Heer gij zijt gebaard,
        Van een Maghet jonck bejaert,
        Liefste kinnen
        soetste vrinnen,
        Liefste mijn
        mocht ik maar eens bij u zijn.
      
      
        K’wou wel alder soetste Lam,
        Dat gij noch eens ter wereldt kwam,
        Dat gij wilde wezen
        uit ghelesen,
        Broerken mijn
        ik sou Maseurken zijn.
      
      
        Dat gij wildt zijn dat zoete wicht,
        Dat t’onsent in de wieghe ligt,
        Ik sou zonder quelen
        met u zo spelen,
        Stil en alleyn
        tot dat gij in slaap sout zijn,
      
      
        Kindeken ik sou in uwen slaap,
        Van u stelen tot mijn groot vermaeck,
        Menigh soentien
        van u montien,
        Naar mijn lust,
        Tot dat waar mijn wensch gheblust.
      
      
        Als gij dan gheslaepen had u meugh,
        Dan zal ik u geven enen teugh,
        Dan zal ik u draghen,
        Zonder vraghen,
        Voor u dorst,
        Aan mijn Moeders lieve borst.
      
      
        Kindtien als gij wilde spelen gaan,
        En noch niet en kost allene gaan,
        Dan sou ik u leyen,
        En met u vermeyen,
        Op de straet,
        Iae dat waar mijn meest vermaeck.
      
      
        Oft gij waert in hitte oft in kouw,
        Ik zal altijd blijven u ghetrouw,
        Ik zal voor u sorghen,
        Avond ende morgen,
        En altijdt,
        Al waert voor een eeuwigheydt.
      
    
  