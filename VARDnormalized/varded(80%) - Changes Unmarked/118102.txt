
    
      
        WAt Vreugde en Geluk,
        Komt Nederland ter Oren,
        Naar sulk een Ongeluk;
        De Prins van Vrieslands droeve Dood,
        Werd nu versagt door een Geluk weer alzo groot.
      
      
        Toen deze jonge Vorst
        In 't Water moest Versmoren:
        Toen had zijn Vrou gestort,
        een Kindje seve maanden lank,
        Dat heden is geboren, God zij eeuwig dank.
      
      
        Een yder wenste dat
        De Princes van Oranje;
        Die hij bezwangert had,
        Ons eens een Soon mogt brengen voort;
        God lof nu heeft den Hemel ons gebed verhoord.
      
      
        Zij kwam in Arrebeid,
        Een yder van de Dames,
        Die heeft tot God geschreid,
        En wensten dat uit Frisoos stam,
        Een Prinsje van Oranje nu te voorschijn kwam.
      
      
        De Vroedvrou kreeg het Kind,
        En riep kom hier nu alle,
        Die 't Vaderland bemind,
        Aenschout dit jong gebore lam,
        Hier is een soontje uit de braef Oranje stam.
      
      
        Het heel Vriesse Hof
        Dat was hier op vol Vreugde;
        Een yder zong God Lof
        En zeiden kijk wat God ons geeft,
        Een Prinsje van Oranje dat hij Eeuwig leeft.
      
      
        De Princes zag hem an,
        En sprak mijn Prins zal heten,
        Ian Frieso na mijn Man:
        Hier krijg ik door der Heren Heer,
        Zijn grote goetheyd mijn Ian Willem Frieso weer.
      
      
        Men losten het Kanon,
        En luyden al de Klokken,
        Schrik Lodewijk Bourbon,
        Daar is ons weer een Zoon gebaerdt,
        Die niet ontaerdt zal wezen van zijn Vaders aard.
      
      
        Leef Hoog Geboore Kind,
        Tot vreugde van die genen,
        Die 't Vaderland bemind,
        Blijf als een Telg van 't Huis Nassouw,
        Gelijk uw Vader 't Vaderland altijd getrouw.
      
      
        God gun u dat gij meugt,
        Met 's Vaders Daden pronke,
        En met u Moeders deugd;
        de God der goden die behoet
        Jan Willem in al 't gene dat hij doet.
      
      
        Kom Vaderlanders kom,
        En wenst veel heil en zegen,
        Dien jong Oranje blom,
        Geteelt uit Keyserlijk geslagt,
        Een Soontje daar geheel Europa deugd uit wagt.
      
      
        Roept nu te samen uit,
        Liefhebbers van Oranje,
        Lang leef d'Oranje spruit,
        Jan Willem Frisoos eerste soon,
        Die zij en blijft bevolen in de gunst der Goon.
      
    
  