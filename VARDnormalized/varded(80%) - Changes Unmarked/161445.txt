
    
      
        DE Roede A'ons afgeslaghen
        Van zijnen Voester-struyck, die wordt
        Als al 't ghekapte houdt verdordt,
        Onmachtigh meerder vrught te draghen:
        Als dat hij A'ron maar alleen
        Verstreckte voor een derde Been.
      
      
        Maar doe in Gods ghewijde Tente
        Hij met elf Roeden was geleid,
        Ontbraecken d'and're vrughtbaerheydt,
        Maar hij beeldt beide Herfst, en Lente,
        Ghelijck een held're Spiegel af,
        Door Bloem, en Vrughten, die hij gaf.
      
      
        Hij bloeyde weder als voor henen,
        En droegh Amandelen, wiens lof,
        Een ciersel strekt voor't eelste Hof,
        Dat oyt de Zonne heeft beschenen,
        Of immermeer een Vogels mond
        Begroet heeft in de Morgenstond.
      
      
        Adam, de Menschelijcken Wortel
        Praeldt Heerlijck in zijn eersten stant,
        Maar doe hij quist dat waerdigh pant,
        En 't blinckend' Heilig Beeld, te mortel
        In 't vuyle stof der Aarden viel,
        Zo wordt door-jammerd Lijf, en Ziel.
      
      
        Al wie van hem is afghekomen,
        En draagt voor God geen vrughten meer
        Als maar de ghene, die de Heer
        Door't woord (de Heyl-fonteyn der vromen)
        En door zijn Gheest het herte raeckt,
        Dat als dan vrughtbaer wordt gemaakt.
      
      
        Maar dan zo bloeyt de Ziele weder,
        En bakert in een Hemels vreugd,
        En wast voort op van deugd tot deugd,
        Niet anders als een weel'ghe Ceder,
        Die aan een vette Beecke staat,
        En met de Top door d'Hem'len gaat.
      
    
  