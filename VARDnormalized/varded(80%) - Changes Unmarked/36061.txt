
    
      
        EYlaes wat pijne, Mijn vreugt verdwijne,
        Eylaes wat pijne gevoeld mijn hart,
        Mijn liefste die mij trou had geswooren,
        Heeft mijn verlaten wat droeviger smart
        Helpt mij Hemel nu ben ik verlooren,
        Want van droefheit zal barsten mijn jonk hart.
      
      
        Als hij mij vryden scheen hij vol lijden,
        Als hij mij vryden scheen hij mijn vriend,
        Zijn zoete praet heeft mijn hart ontloken,
        Ik heb hem trouwelick bemint,
        Maar 't was dwaes dat ik zijn woorden geloofde,
        Want ik eylaes mij nu bedrogen vint,
      
      
        Nu gaat hij vluchten en liet mij sugten,
        Nu gaat hij vluchten, en mij veracht,
        Die mijn zijn gunst zo minnelijck bode:
        Stond voor mijn deurtje zo meenighen nacht,
        Is nu eylaes uit den lande gevloden,
        Nu hij mij heeft tot dezen val gebragt.
      
      
        Barst uit nu tranen, ontsluit u kranen,
        Barst uit nu tranen vermeert mijn klagt
        Twe kinders heb ik van hem verworven
        Twee kinderkens in eender dragt:
        Och Hemel! Waar ik int baren gestorven
        Zo waar ik niet onder de voet bebragt.
      
      
        Wat zal ik maecken, wat zal ik raeken,
        Wat zal ik maeken ik weet geen raad,
        Mijn teere bloetjes die zuchten en karman
        Och Here God mijn toch bij staat,
        Wilt mijn Kinderkens toch nu ontfarmen.
        Eer dat ik van droefheit word desperaet.
      
      
        Waar zijt gij heenen ende verdwenen,
        Waar zijt gij henen valse Minnaer,
        Komt ziet u Schapen hoe zij u gelijcken,
        Het is u vlees en bloed voorwaar,
        Wilt gij van mijn af-weeren en wijken,
        Zo trek in't minste nog u Kinders naar.
      
      
        Wat baet mijn klagen nacht ende dagen,
        Wat baet mijn klagen, hij is gevlucht,
        Ik weet niet waar ik den Vader zal vinden,
        Dus moet ik leven in ongenucht,
        Kom wrede minnaer en wilt mij verslinden,
        Verslint mij met de een en ander vrucht.
      
      
        Gaat u vrij bergen, die mij kwam tergen
        Gaat u vrij bergen in't woeste wout,
        Ik zal den Hemel tot wraek verwekken,
        Dat hij zijn Blixem over u spout,
        Het zij u Bomen of bladers bedekken,
        Ik zal niet rusten voor dat gij mijn trout.
      
      
        Mijn teere Schapen stelt u tot slapen,
        Mijn teere Schaepjes ontvangt mijn Borst
        Ik zal u met melk van gramschap voeden,
        Op dat gij na uw Vaders wraeke dorst,
        Och Neen! den hemel die zal hem behoeden,
        't Is tijd mijn zieltje dat gij tranen stort.
      
      
        Gij Dochters reine, teer ende kleine,
        Gij dochters reine toch voor u ziet,
        Neemt hier een spiegel aan mij op heden,
        Gelooft de woorden der minnaers niet,
        Acht niet haar vleyen schoon dat zij wat strelen,
        Zo komt gij niet als ik in zwaer verdriet.
      
    
  