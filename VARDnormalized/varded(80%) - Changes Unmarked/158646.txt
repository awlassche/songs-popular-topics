
    
      
        Daar is geen staat te noemen,
        Al schijnt een Huys-man slecht,
        Dat reden heeft te roemen
        Van sulcken ouden recht:
        Want Kain en Abel beide,
        Die gingen op de weide,
        En volgden die manier,
        Als nu ieder Huys-man hier.
      
      
        Abram dat was een Herder,
        Den vromen Iacob mee:
        En komen wij wat verder,
        't Is al te doen met Vee:
        Iob vulde met Schapen, en Ossen,
        De Velden, en de Bossen:
        Saul een krone droegh,
        En dreef even wel de ploegh.
      
      
        Wat was 't dat haar dus maakte
        In dezen staat gerust?
        't Was om dat zij dus smaeckte
        Een leven vol van lust,
        En datse dus niet en wisten,
        Van lagen, noch van listen,
        Maar hadden al het zoet,
        In een vollen overvloed.
      
      
        Men wind ons noodruft zelven,
        Daar hoeft gheen geld verspilt,
        Gaat maar een weinig delven,
        Dan hebje, watje wilt:
        Wij plucken al uit den Grasse,
        De Boter, Melk, en Kase.
        Den Akker deelt ons bij,
        Koorn tot Meel, en leck're Bry.
      
      
        Men weet van geen slampampen,
        Daar na de Brasser hijght,
        Die honderd duizend rampen,
        Tot loon voor 't brassen krijgt.
        Wij soecken geen ijdele ere,
        Men acht geen zijden kleere,
        Ons vrolijck herte lacht
        Om des Wereldts mall pracht.
      
      
        Want 't zijn veel beter dingen
        Daar op den Huys-man lonckt,
        De Vogeltjes die zingen,
        En 't Veld zeer cierlijck pronckt
        Hij ziet 'er het water stromen,
        En vruchten aan de Bomen,
        En menigh schoonen Beest,
        Dan onspringht hem zijnen geest.
      
      
        Maar zo ik alle dingen
        Soud' trekken in mijn sangh,
        Die ons vermaeck aen-bringen,
        Ik song zes dagen langh:
        Ia lichtelijck den Sondagh mede,
        Welk ik niet geern, en dede
        Dies segh ik voor het slot:
        O! gelukkig Huys-mans lot.
      
    
  