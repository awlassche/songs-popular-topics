
    
      
        ’T Zij hoe de wer’lt, op mij verwoedt,
        Met ramp benadert: mijn gemoed
        Is stil in God en klaer van schroomen.
        Van hem mijn heil. Hij is alleen
        Mijn aer, mijn troost, mijn vasten steen:
        Ten groten val zal ik nooit komen.
      
      
        Hoe langh beloertgh’ een enig man?
        Daar doch de straff, niet verre van
        Niet verre van elk van u allen,
        Op’t onvoorsienste treffen zal,
        Ghelijck een muur die neigt ten val,
        Met lossen boff in’t endt moet vallen.
      
      
        Zo saltter gaan. En middeltijdt
        Strekt al haar raedt-slagh, al haar vlijt
        Den top zijns hoocheydts te verlagen.
        Sta bij verkeerde leugen-kunst:
        De mond heeft zegen, liefd’ en gunst,
        Maar ’thert, vol vloeks, wenscht ramp en plagen.
      
      
        Wat nood, mijn ziel? weest gij maar stil.
        Beperckt in God uwe wensch en wil.
        Van hem verwacht ik wissen zegen.
        In God (dies wanck ik nimmermeer)
        Is all’ mijn vastheydt, heil, en eer,
        Hulp, sterckheydt, roem, en hoop gelegen.
      
      
        Daarom o mensen wie gij zijt,
        Hoopt op hem, nu en t’aller tijd:
        Gewis, uwe hoop’ en zal niet dwalen.
        Voor hem, in allen nood en smert,
        Giet uit het diepste van uwe hert:
        Hij, onze hoop, zal troost-rijck dalen.
      
      
        Maar wat zijn mensen kind’ren doch?
        Wind, leugen, ydelheydt, bedroch.
        Lust u een proeff: Neemt juyste schalen;
        Aan de een zy’ zij de Mensch geleid,
        Aan de ander zy’ de Ydelheydt:
        Noch zal het laest’ het eerst’ op-halen.
      
      
        Verlaat u niet op handt-geweldt
        Off roovelijck-verkregen geld.
        Een rook is’t endt van dwaes bedrijven.
        Komt ongesocht u rijkdom a’n,
        Zo maeckter u geen afgodt van:
        ’tHert moet niet ’sGifts, maar ’sGevers blijven.
      
      
        God heeft eenmael een treff’lijck woord
        (Wel meer dan eens van mij gehoord)
        Geuyt’t tot troost van zijn beminden:
        Dat hy’t, en niemand anders, is
        Daar kracht, ten troost en laeffenis,
        In allen nood bij is te vinden.
      
      
        Zo is’t. gij, Here, zijt de geen
        Die rijk is in barmhertiche’en,
        Die’sMenschen doen schat na zijn waerde,
        En ieder loon na werk beschaft,
        Den goeden eert, den kwaden straft,
        Een billijck heerser opter aarde.
      
    
  