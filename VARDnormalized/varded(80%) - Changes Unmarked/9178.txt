
    
      
        Hoe dat ik vlay en streel,
        Mijn waerde lief zo veel
        'tIs om niet, zij en biet, mij gheen weerminne,
        Maar blijft mijn teghendeel,
        Zij kent ghenoech mijn hart,
        Mijn pijn mijn wee, mijn smart,
        Noch en can, ik niet van haar iet winnen,
        Dat mijn pijn minder wart.
      
      
        Ik lief koos of ik claegh,
        Aan haar haast alle daegh,
        Noch en werd, haar haar hert, niet ontsteken,
        Hoe ik om weermin vraegh,
        En ik helaes! haast sterf,
        Om dat ik haar min derf,
        Ia de brand, zal tot schant, mijn hart breecken,
        Zo ik haar niet verwerf.
      
      
        Komt gij minlijcke God,
        En gheeft mij laefnis tot
        'tMinne vier, dat mij schier, door het blaecken
        Maakt onverduldich zot.
        V bid ik Cupido,
        Dat gij mijn lief wilt zo
        Met een pijl in der ijl, aan 'thart raecken,
        En blacken doet als stro.
      
      
        Toont haar o God u kracht,
        Laat proeven haar u macht,
        Op dat zij, mach aan mij, weer-min geven,
        Die zij langh heeft veracht,
        Ik zal op u Autaer
        Zulk offer doen aldaar,
        Dat de rook, ende smoock, hem verheven
        Zal aende Hemel claer.
      
    
  