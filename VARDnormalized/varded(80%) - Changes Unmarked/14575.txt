
    
      
        MEyn-eedigh' wereldt valsch' verrader,
        Geeft mij mijn hert, dat g' hebt berooft:
        Ik wil 't schencken mijn God en Vader,
        Want gij gheeft niet, dat gij belooft.
        Uwe vals sieraad, uwe schoon gelaat,
        Bedekken een zeer doodelijck fenijn,
        En geven in het eynd' de helsche pijn.
      
      
        O edel mensch! opent uwe ogen,
        Ik bid' laat u verleiden niet,
        Ghelijck daar menigh wordt bedrogen,
        Die alleen 't uytwendigh aanziet.
        Ik heb 't beproefd, vind' mij bedroeft,
        Hoe dat ik was in enen strik gebracht,
        En in mijn boosheden geheel versmacht.
      
      
        Rijk God, ik wil mij tot u keren,
        En laten al, dat gij niet sijt,
        De wereld heel abandonneren,
        Terwijl het noch voor mijn is tijd.
        Ik zie zo veel, die 't beste deel
        Verkiesen, en de wereld heel afstaen,
        O lieve Heer! wilt mij ook niet versma'en.
      
      
        Mijn geselschap wil ik verlaten,
        In eenigheyt beminnen God:
        Al gaan de mensen van mij praten,
        Al houdt de wereld met mij spot.
        Nochtans gh' alleen, en anders gheen,
        Sijt mijn toevlucht Jesu Bruydegom zoet,
        Die mij dick in den geest verheugen doet.
      
      
        Ghelijck een tortelduyfken reine
        Hem van 't gheselschap heel afwent,
        Als hem zijn gaeyken laat alleyne,
        Tot dat het weder komt present;
        Want gij alleen en anders gheen
        Sijt mijn toevlucht Jesu bruydegom zoet,
        Die mijn jonck herteken verheugen doet.
      
      
        Suyver, en rein, simpel van wezen,
        Diep van ootmoet, gaeren veracht,
        Zij het sieraad des ziels geprezen,
        Kostelijck boven 's werelts praght
        Dit is de baen, die ik moet gaan,
        Al valdt het vrij wat zwaar voor de natuer,
        Een rechte minnaer valt gheen arbeid suer.
      
      
        In 't gebet vierigh, en aendachtigh;
        Wijs, en voorzichtig in het doen,
        Dikwijls te zijn Jesum gedachtig,
        In voortganck van deughden te spoen.
        Oprecht van grondt, en heusch van mond,
        Zonder gheveynstheydt, ofte valschen schijn,
        Zo moet een dienaar Christi altijd zijn.
      
      
        Trekt mij, Jesu, minnaer der zielen,
        Anders is mijn opset al niet.
        Ik kan mijn boosheid niet vernielen,
        Als 't niet door u gracy gheschiedt,
        Ik wil wel sterk strijden in 't perck,
        Helpt gij mij maar met uwe machtige hand,
        Ontsteekt ooc in mijn hert der minnen brand.
      
      
        Adieu wereldt 't is tijd van scheiden,
        Mijn minnaer trekt mij met zijn kracht:
        Zijn hulp en troost wil ik verbeyden,
        Versmaden heel uwe ydel pracht.
        Een ander liegt, en die bedrieght,
        'k Set mijn betrouwen op mijn God en Heer,
        Dat gij mij niet en zult bedriegen meer.
      
    
  