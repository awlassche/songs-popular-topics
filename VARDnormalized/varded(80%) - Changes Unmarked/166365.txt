
    
      
        BEdaert doch Herderinne,
        Geen ontrou is geschiet,
        Waarom dus straf van sinnen,
        Vertrout gij niemand niet?
        Wist ik u gront
        Op deze stond,
        Ik soud zo langh u smeken,
        Dat gij van al
        Mijn ongeval
        Mij zelven hoorde spreken.
      
      
        Geen Rechter zo hoogmoedigh,
        Of hoort wel zijn party,
        Ach Silvia! demoedigh
        Sijt gij verzocht van mij,
        Nu gij mijn klacht
        Onwaerdigh acht,
        En mij geen gunst mach beuren,
        Zo zal ik stil,
        Lief naar u wil,
        Eensaem en heym'lijck treuren.
      
      
        Mijn troost die zal nu wezen
        Op Gods Almogentheyt,
        O Son! Zeer hoog geprezen,
        Mij is wel eer gezeid,
        Wat God op aard
        Te samen paert,
        En zal geen mensen scheiden,
        Heb ik dan schuld
        'k Zal met gedult,
        Van God het al verbeyden.
      
    
  