
    
      
        NOch oog ik, lieve Beeld! op uw genade.
        Ei! weyger mij haar niet,
        Op dat ik tich, in Zoete vreugt, weer bade,
        Voor 't bittere verdriet;
        Dat mij, nu over 't Jaar, zo deerlijck pijnde,
        Dat ik, als van u gunst berooft,
        Die mij veel vreugden had belooft,
        Te zichtbaer quijnde.
      
      
        Ik quijnde, Ja, ik quijnde, tweede leven.
        Ik kon mij uit het licht,
        Dat mij eer zo verlichte, niet begeven
        Tot rust, om dat de plicht
        Mij hand te zeer, door gunst, aan u verbonden.
        Niet anders, Lief, vertrooste mij,
        Dat ik mij Zuyver vond, en vrij
        Van deze Zonden,
      
      
        Die onze strik van vrindschap Zoo ontstrickte:
        Doch 't scheen, doe 'k oorzaak wist,
        Dat hoop mij troost' en weer verquikte:
        Maar 'k had mij noch vergist.
        Uw gunst was al te zeer voor mij ghesloten.
        Denk eens hoe dat ik mij bevond,
        Toen ik, O ramp! Zoo deerlijk stond
        Voor 't hoofd ghestoten.
      
      
        Ik mogt, straet op straet neer, wel deerlijk treuren.
        Ik treurden al om niet.
        Mij mogt de gunst, die 'k wenste, niet gebeuren.
        Ik bleef in mijn verdriet,
        En 't scheen dat ik daar in zou eeuwig blijven.
        Gij woud mij, O te strengen Wet!
        Op dat ik u bedaerde, met
        Geen uur gerijven.
      
      
        Maar even stuurs denck voor 't aenzicht bieden.
        Noch denk ik op dien nood.
        Zal mij van u geen hoop of troost gheschieden;
        'k Verwacht'er van de dood,
        Die mij gewillig zal van leed bevryden.
        Zij krijgt, al isse wreed en fel,
        Met mij, door 't noodelots bevel,
        Wel medelijden;
      
      
        Want mijn benaude Ziel stelt, als beladen,
        Op haar heur lest hoop:
        Dies bid ik, knoop, ei: knoop, 't zal u niet schaden,
        Toch weer ons vriend schaps knoop,
        Die mij op Aerd, een Hemels vreugd toe zeyde.
        Zoo gij 't niet, metten eersten doet;
        Ik zweer u, schone, dat ik moet,
        Voor eeuwig, scheyde.   Mon Heure Viendra.
      
    
  