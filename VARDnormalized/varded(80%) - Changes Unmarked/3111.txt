
    
      
        TReurt nu mijn herders-Fluyt
        en maakt een droef gheluyt,
        Nu ik mijn waerde Bruydt
        En lief moet derven,
        En galmt met naar gheschal,
        Dat Bergen, Bos en Dal,
        Ja vliet, en Water-val
        Beweent mijn sterven,
        Want al mijn Vee
        Doolt uit den Lande,
        En weyt aan Zee
        Op droge Strande.
      
      
        Schreyt ogen om dien dag
        Dat gij met bly op-slagh
        Eerst op Phillis zag
        Met lieflijck loncken;
        Want doen wiert ik gewont
        Door hare vlechjens blont,
        Want hare rode mond
        Ontstak veel voncken,
        Die 't herte mijn
        Deed vlammigh blaken,
        En grote pijn
        Mijn zieltjen braken.
      
      
        Vaart wel mijn Paragon,
        Maar denckt eens om de Bron
        Alwaar u Coridon
        Om Helsent kusten,
        Doen ik door zoet gewoel
        Uw's Borsjes sacht gewoel,
        Aan 't ruysent Beeckje koel
        Ontstak met lusten;
        Doen gij de vloed
        Mijns Lippen pluckte
        En ik zo zoet
        U montje drukte.
      
      
        Ei luistert zoete Meyt
        Hoort hoe u Herder vleyt,
        Hoe dat u lievert schreyt
        Om dat gij vliedet,
        Vliet niet, of vlucht na mij,
        Rust niet, dan aan mijn zij:
        Op dat u Ooghjens bly
        Mijn blyheyt biedet.
        Ach! dat u hert
        Tot my-waerts wende,
        Zo sou mijn smert
        Haast zijn ten ende.
      
      
        Ja al de Hemel-Goon
        Die dansten in haar Troon
        Zo gij (o schoonste schoon)
        U jonst liet dalen;
        Ja 't kleene poesel Wicht
        Dat sou zijn Toortsens licht
        Zijn Vleugeltjes en schicht
        Van boven halen,
        En met een lach
        Tot Huys-raet schencken:
        Om dat hij zag
        U mijn gedenken.
      
    
  