
    
      
        NU mijn Ziels Godin
        Ziet op ronde schijven,
        Mijn getrouwe Min
        Zal nu niet beklijven,
        Want haar trotse roem
        Is nu eerst geboren,
        Uit des Rijkdoms bloem,
        Die zij heeft verkoren:
        Want op hoge Staat
        Zij haar ooghjes slaat,
        Op een glory vol van schijn.
        Ach haar zoet gelaat!
        Lieffelijcke praet
        Is niet als het plagh te zijn,
        Al de lieve lonckjes,
        Al de Minne-vonckjes,
        Van mijn zoete Velt-Godin,
        Zijn nu bitt're dronckjes,
        Al de prael de pronckjes
        Nemen 's werelts Rijkdom in.
      
      
        Soetertje waarom,
        Waarom op-geblasen,
        Waarom even dom
        Om het geld te rasen!
        Moet u tweede Ziel
        Om het geltje lijden?
        Lief ik voor u kniel,
        Wilt mij doch verblijden.
        Ach mijn Philida!
        Neemt doch in gena,
        Met medoogentheyt aanziet
        Uwen Clorida,
        Die u vroeg en spa
        Smeekt met over-groot verdriet,
        Mach al mijn droevig klagen,
        En al de strenge vlagen,
        Al de wreedheid, al de pijn,
        Die ik door Liefd' moet dragen,
        U dan niet behagen?
        Om mijn Lief weerom te zijn.
      
      
        Lief zo gij dus trots
        U vertoond in 't spreken,
        En blijft als een rots
        Die niet is te breken,
        't Mocht dan wel Matres
        Namaels noch gebeuren,
        Dat gij Ziels-vooghdes
        Eensaem moest betreuren,
        Al u trotsheyt kwaad,
        Mits gij nu versmaet
        Al de vriendschap die men doet.
        O verkeerde haat!
        O vermomt gelaat!
        Die nu steunt op 't aertsche goed,
        Maar door u trots bedrijven
        Zult gij enig blijven,
        Schoon het u dan namaels rout,
        Want om de ronde schijven
        Zult gij niet beklijven,
        Maar zult leven ongetrout.
      
    
  