
    
      
        Ziet, hoe vol drift hem Jesus spoeydt,
        Om voor de wereldt te gaan lyden,
        Hoe wel den schrik geeft tegen-stryden.
        Naar dat den anghst hem had vermoeydt,
        En zijne Ziel had doen beswycken,
        Neemt tot de dood een nieuwen moed weer aan,
        Hij staet-op, om naar synen vyandt zelfs te gaan,
        Hij laat voor u, Ã´ mensch, syn liefde noch meer blycken.
      
      
        Hij spreekt met vlyt d'Apostels aan:
        Staet-op, en volgt mij op does stonden,
        Ik wensch mij al te zien door-wonden:
        Den tydt is daar, kloeck, laat ons gaan;
        De vreedtste pyn is myn verlangen;
        Myn liefde voor de wereldt blaeckt noch meer;
        Myn hert vlamt naar de dood, myn Ziel sucht duizend keer:
        Ik wensch van nu te zien mij aan het Kruys gehangen.
      
      
        Ondanckbaer mensch, gij ziet, hoe God
        Hem spoeyt, om heel zich u te geven:
        Wat thoont gij weder al uwe leven?
        Een klein verdriet is uw hart lot,
        Om voor Gods liefd' iet weer-teschencken;
        Het minste vlucht uw traag, en flouw gemoed,
        Daar den Heer voor u wensch te storten al syn bloed:
        Ja self, t'is u te zwaar, syn liefd' eens t'overdencken.
      
    
  