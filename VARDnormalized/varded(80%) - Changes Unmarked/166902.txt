
    
      
        Aenhoord een droevig Lied,
        Wat ik u zingen zal,
        Al wat 'er is geschied,
        Hier op het aerdse dal
        het Schip de Swarte Haen
        Van Sluys is afgevaren,
        Al na de Smirnse kant,
        Daar toen veel Turken waren.
      
      
        Vier Turkse schepen groot
        die quame ons aan boord,
        Men spaert geen kruid of loot,
        ons Schipper zo 't behoord
        Zey Mannen kloek faljant,
        En spaerd geen lijf of leven,
        Steekt 't liever in de brand
        als aan den Turk te geven.
      
      
        Vijf uuren met getreur,
        Heeft deze slag geduurd,
        't Was niet als vlam en vuur,
        Dat men heeft daar bespeurd
        ons Schipper kloek van aerd
        Die wou het niet opgeven,
        Tot dat de laetste Man,
        Verlaten sou het leven.
      
      
        Hij schoot zo vreesselijk,
        den wreede Turksen moord
        Wij mosten op de wijk,
        Ons mast raekt buiten boord
        Wij wisten doe geen weg
        Waar wij ons zouden wenden
        Wij raekten in 't verdriet,
        En nog tot groot ellende.
      
      
        Wij dreven voor de wind
        op Gods genade heen,
        o schrikkelijk elend
        Al waar mijn hart van steen,
        Van ijzer of metael
        Nog sou het moeten schreyen,
        Als ik u hier verhaal,
        Ons druk ende groot leyen.
      
      
        Door enen groten wind,
        zo is ons schip gestrant,
        En rogten heel gezwind,
        En dat aan een Eyland,
        Genaamd de Sinte Del,
        Js het eyland geheeten,
        Wij sogten over al
        Maar vonden niet te eeten.
      
      
        Zeventien weken lang
        Jn deze droefheyd groot,
        Men had geen spijs of drank,
        En daar toe ook geen brood
        En met droefheyd belaen,
        Men sugt zo meenig werven,
        Wij raken hier niet van daen;
        Hier moeten wij alle sterven.
      
      
        Den Schipper zeer bedroeft,
        die sprak tot ons vermaek,
        Jk heb tot ons behoef,
        Daar nog een deel Tabak,
        Daar mee behield men 't lijf,
        wel ontrent de vier weken,
        Daar na al met verdriet,
        Drie honden op gegeten.
      
      
        De honden waren op,
        Toen waren wij bedroeft,
        men vrong zijn hand daar,
        Men trok het hayt uit 't hoofd,
        De Schipper kloek van moed,
        die sprak zo menig werven
        Sa smijt den dobbelsteen,
        wie voor ons eerst zal sterve.
      
      
        Al viel het schoon mijn beurt,
        Jk ben ter dood bereyd,
        Een steene hert dat treurt
        heeft den Schipper gezeyd,
        Sa smijtse uit de hand,
        En dat nu voor ons allen,
        Wie dat dit droevig lot,
        Nu eerst te beurt zal vallen.
      
      
        't Viel op den hoog Bootsman,
        dit zwaer en droevig lot
        hij stak zijn handen uit,
        en riep zo zeer tot God,
        Eet nu het vlees van mijn,
        Door hongersnood verheven,
        het bloed tot enen drank,
        Jk wil 't u al vergeven.
      
      
        Den Leeraer zo 't behoord,
        die nam hem bij der hand,
        Hij heeft hem zo vertroost
        Og blijft u dog volstand,
        Betroud vast op u God
        O ja sprak hij verheven,
        Adieu mijn Kammeraets,
        Jk ga u nu begeven.
      
      
        Og Hemel Son en Maen,
        Wat schrikelijke nood,
        Niemand wou van haar al,
        Hem brengen doen ter dood
        Toen smeet men weer het lot
        wie dat hem zoude slagten,
        het viel op Jan de Blaeu,
        O God van groter magten.
      
      
        Hij hief zijn handen op
        hij riep tot God zijn nood,
        Wilt mijn vergeven dog,
        Wij doen 't van hongersnood
        Adieu mijn maets voor 't lest
        Eet vlees nu van mijn bonken
        ik ben ter dood bereyd,
        Mijn vlees is u geschonken.
      
      
        Den slagter kwam daar aan,
        Een bijl al in zijn hand,
        En gaf hem zo een slag,
        Dat hij ter aarden lag,
        Men ley hem op een blok,
        men hieu het vlees in stukken,
        Zij grepen al daar na,
        Men zag hem zo ontrukken.
      
      
        De bonken op een schael,
        Het Mensen vlees bij nood,
        Hij deelden over al,
        dat door de honger groot,
        Zij grepen al daar na,
        En aten arm en benen,
        En dronken 't Mensen bloeds,
        Eylaes wie sou niet wenen.
      
      
        Maar wat een grote rouw,
        Zag men gebeuren nog,
        En dat van Jan de Blaeu
        Dat hij hem had geslagt
        dat hij de Man zo zwaer
        gebragt had om het leven,
        En Gods gebod zo klaer
        en zwaer had overtreden.
      
      
        Hij had zo groot berouw,
        dat hij sprong over boord
        zo dat hij in den grond
        door 't water is versmoord,
        men vist hem daar weer uit
        Al bij het Schip verheven,
        Men deeld zijn vlees voorwaar,
        En over al gegeven.
      
      
        Zij wrongen haar handen daar,
        en trokken 't haar uit 't hoofd
        Wat schrikkelijk gebaer,
        Og Vrienden 't vrij gelooft,
        Men zag geen land of sant
        niet als de wilde baren,
        o hemels grote God,.
        Helpt ons uit dit bezwaren.
      
      
        Doen zag men Godes gunst,
        En zijn genade groot,
        Een sterke grote wind,
        Met hoge watervloed,
        Twee Vyzioenen mee,
        Als Engelen hoog verheven,
        die holpen ons van daar,
        Toen zijn wij weg gedreven.
      
      
        Doen dreef men voor de wind,
        Op Gods genaden heen,
        Een Land word ons bekent,
        Een Toorn ons verscheen,
        Yerland wilt dit verstaen,
        Tot Kinsael wij aenlanden,
        Maar lagen nog vier dood,
        Met mensen vlees in handen.
      
      
        Men bragt ons spijs en drank,
        En bier en goede wijn,
        Men zag die plaets in roer,
        De Mensen vol van pijn,
        zij liepen in dat schip
        En sagen Mense bonken
        die lagen over al,
        En 't vlees al van de schonken.
      
    
  