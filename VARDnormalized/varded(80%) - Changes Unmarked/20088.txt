
    
      
        O Nooit-volprese leen!
        In wien de vrolijckheen
        Van Junos praal-ziraazjen staan ten toon,
        Die dwingen kon de dapperste aller Goon:
        
          Wanneer
        
        Ik d’oogen keer
        Na ’t lief gestalt,
        Daar gij steeds mede bralt,
        Dan roep ik: fiere Katarine,
        In de wereld zijn
        Ook Zusters van Jupijn.
      
      
        Sach Paris ruggewaaart,
        O Nimf! gij zoudt op aard,
        Na zijn gevoel, des werelds parel zijn,
        Gij kreegt de vrugt alwaerdige Katrijn,
        Want zij
        Zijn, met haar dry,
        Vergode Maagd,
        Die d’ Hemel self behaagt,
        En Pallas in uwe brein besloten,
        Juno in den pronck,
        En Venus in ’t gelonck.
      
      
        Puyck-pronckje van de Stad,
        Die d’ heel wereld vat,
        Waar door het jagt-rijck Amstels-Stroompje stroomt,
        Mijn veder, Lief, uwe jeugd verwellekoomt,
        O Vrou!
        Voor wien ik zou,
        Met ziel en sin,
        Mij hechten aan de min,
        Om wien ik roep: o Katarine!
        In de wereld zijn
        Ook Zusters van Iupijn.
      
    
  