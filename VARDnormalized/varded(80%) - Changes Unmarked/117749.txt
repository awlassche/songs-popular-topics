
    
      
        Wat donk're wolk en neveldamp
        Komt nu den Hemel overkleeden!
        't Is alles naar en zwart beneden.
        Dit dreigt een algemeenen ramp.
      
      
        Hoe droevig overtrekt het zwerk!
        Dit boodschapt donder en orkaanen,
        En doet het heuglyk zonlicht taanen,
        Tot schrik van Vaderland en Kerk.
      
      
        De helput geeft die dampen op,
        En gantse springhaan-drommen zwerven,
        Die 't al besmetten en verderven:
        En boosheid stygt ten gruweltop.
      
      
        O! wat een zwarte leugenrook
        Bezwalkt de waarheid in haar luister!
        Het ziet van alle kanten duister.
        Dit eindigt in ene hellesmook.
      
      
        O wee! wanneer die wolk eens berst.
        Zij is van bloed en vlammen zwanger.
        Het word hoe langer tyd, hoe banger,
        Wyl 's duivels woede brult en knerst.
      
      
        O Zonne der gerechtighed!
        Kom doch uwe Sion nu beschynen,
        En doe dien fellen storm verdwynen.
        Zie aan de traanen, die zij schreit.
      
      
        Maar stort uwe wraakfioolen uit
        Op Babel: doe haar ondervinden;
        Dat gij bespot haar onderwinden:
        En red uwe zo benauwde Bruid.
      
    
  