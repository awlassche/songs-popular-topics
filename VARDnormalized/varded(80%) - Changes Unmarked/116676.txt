
    
      
        Wel-dadig God! wilt de lofzangen,
        Voor uwe goedtheit nu ontvangen,
        Ons’ herte rijst, en is verheugt;
        De mond verklaart der zielen vreugt,
        Wij roemen de weldadigheit
        In uwen Zoon ons toe geleidt.
      
      
        Gij maakt zoo vast de liefde-banden
        Aan ons: en geeft de heyl’ge panden,
        Van u genaa en zaligheit,
        Door Iezus kruys voor ons bereidt.
        Gij voedt ons Heer aan uwen dis,
        Daar volheit aller zegen is.
      
      
        Hoe d’arme ziele zoo beladen,
        Door vele zware missedaden,
        Lag in onmacht ter dood gewond,
        Vervloekt veroordeeld om de zond,
        Was onze kracht en hoop ten end,
        Tot Gij u liefde tot ons wend.
      
      
        Maar gij, ô God! woudt niet verderven,
        De zondaars, noch ons laten sterven:
        Gij zondt veel liever uwen Zoon!
        Op aarden neer van uwen Troon,
        In ’t vlees: en hij wordt ons gelijk,
        Hij arm, wij door zijn armoê rijk.
      
      
        O Iezus! wat hebt gij geleden?
        Om ons te lossen zoo gestreden!
        Uw ziel’ was droevig tot de dood,
        De smerte waren wonder groot
        Uw Hellen-angst en zielen strijdt
        Heeft ons van dood, en hel bevrijdt.
      
      
        Wat hebt gij al voor ons verdragen?
        Door banden, geessels, wreede slagen.
        Door nagels, Spies, en doorne-kroon
        Wat lastering, smaat, spot en hoon?
        Aan ’t kruys droeg gij de vloek en straf,
        En legt voor ons u leven af.
      
      
        O snoode zond! wat bittre vruchten
        Draagt gij? hoe moet mijn Iezus zuchten!
        Hoe droevig riep hij in zijn nood,
        Wanneer hij streed met hel en dood
        Mijn God! mijn God! waarom verlaat
        Gij mij? in dezen droeven staat.
      
      
        Ziet aan het kruys uw Iezus hangen,
        Zijn armen reiken uw t’omvangen;
        Komt hier en schouwt uws’ levens-vorst
        Die zoo naa uw verlossing dorst;
        Uw zaligheit is uitgewrocht,
        Hij riep het is nu al volbracht!
      
      
        Ziet hier O ziel! de wonder-stralen,
        Die eeuw’ge liefde nederdalen,
        In onzen Borg’ en Middelaar,
        Schijnt Gods genade wonder klaar,
        Zijn recht heeft hij voor ons voldaan
        God neemt ons in genaden aan.
      
      
        De zonden zal hij ons vergeven
        Zijn Geest begint een ander leven.
        Hij geeft ons hoop van ’t hemels erf,
        De ziel wordt vrij van ‘t al verderf,
        O God o algenoegzaam God!
        Gij zijt ons eeuwig deel en lot.
      
      
        ’t Zijn nu de aangename tijden,
        O ziel gaat uw in God verblijden!
        Een bang gemoed, en droeve geest,
        Voegt nu niet op dit Bruylofts-Feest,
        Daar Iezus met uwe Bruyloft houdt,
        Uw tot zijn Bruidt voor eeuwig trouwt.
      
      
        Wat zullen wij dan weder geven?
        Wij zijn verplicht onz’ gantze leven
        Tot uwen dienst met alle kracht.
        Al wat gij weer van ons verwacht
        Voor al uw goed, is dankbaarheit
        Maakt ons o Heer! daar toe bereid.
      
    
  