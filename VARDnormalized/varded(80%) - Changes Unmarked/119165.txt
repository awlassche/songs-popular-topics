
    
      
        MYn ziel! wat buigt gij u dus treurig neder,
        Als waar' voor u noch hoop, noch hulp, noch raad"
        Hoe dus beklemt? hervat uw moed eens weder,
        En wacht van God verand'ring van uw staat.
        Bedaar: verkrop dit zuchten en dit wenen,
        En werp u zelf niet zo mismoedig heenen.
      
      
        't Is waar, g'en kond niet ongevoelig wezen
        Als bitt're ramp bang-drukkend u benart:
        Als van rondom veel quaaden u doen vreezen:
        Als 't zonden-pak beangstigt 't flaauwe hart.
        Doch hoe die pers u prangt, en 't hart wil sluiten;
        Uw droefheid ga de maat doch niet te buiten.
      
      
        Schep moed, schep moed in al uw kruis en lijden:
        God leeft, die u verlossen kan en wil.
        Na traanen-zaaitijd volgen blijder tijden.
        Wacht op Gods heil, ô ziel, en houd u stil.
        Hoop op uw God: gij zult hem noch eens prijzen
        Als hij eerlang u zal zijn hulp bewijzen.
      
      
        Wat zoud uw druk tot zulk een top-punt steig'ren?
        Zijn Gods vertroostingen u te gering?
        Zou gij dan meê getroost te worden weig'ren?
        O neen: mijn plicht eischt dat ik u bedwing.
        Wis af, wis af uw nat-bekreten ogen,
        En heb doch met u zelven mededoogen.
      
      
        'k Beken ô ja uw opgehoopte zonden
        Verdienen dat God eeuwig u verstoot.
        Maar groter noch word zijn genâ gevonden:
        En meerder prijs heeft Jesu bloed en dood.
        Zeg dan niet; 'k heb meer gruwelen bedreven
        Dan dat God ooit die wil of kan vergeven.
      
      
        Komt met die last na Jesus toegeloopen:
        Zo find gij rust bij Godes Offer-Lam.
        Hij houd zijn schoot en armen altoos open.
        Nooit wierp Hij uit wie immer tot hem kwam.
        Denk dat niet dat gij d'eenigste zoud wezen.
        Hij roept, hij wenkt: ô ga dan zonder vreezen.
      
      
        Al schijnt dat God u als een vyand handelt;
        Verbergt hij u zijn lief'lijk aangezicht,
        Zo dat gij gants in 't naare duister wandelt;
        Hij zal u weêr uitvoeren in het licht.
        Steun op uw God: die wolk zal haast verdwijnen
        En Hij u met zijn liefde-straal beschijnen.
      
      
        Wat zoud ook 't kruis u zo mistroostig maaken?
        O vat het op, en draag het als u past!
        Vertrouw op God: beveel aan Hem uw zaaken:
        Hij evenaart uw krachten met de last.
        Hij zal u zelf steeds bystaan in het kampen;
        Ja u eerlang bevryden van uw rampen.
      
      
        Word dan, ô ziel, van droefheid niet verslonden.
        De hel-leeuw, die steeds briesschend om u gaat,
        Ziet best zijn kans wanneer hij in uw wonden
        Tot dieper scheur verwoede klaauwen slaat.
        Des Heren blijdschap moet uw sterkte wezen:
        Die doet uw staan, en zal uw smert genezen.
      
      
        Meent niet als waar' godzaligheid gelegen
        Ja droevig en zwaarmoedig steeds te zijn,
        Daar strijd het heil der blijde boodschap tegen,
        't Welk overstroomt van oly en van wijn:
        Dat kan alleen een zulke  droefheid lijden
        Die 't faam gaat met in God zig te verblijden
      
      
        De Vader der vertroosting wil zijn kind'ren
        Niet altoos zien in biggelend getraan.
        G'onteert Hem dus, en 't zoud uw plicht verhind'ren.
        Zijn dienst moet met verheuging zijn gedaan.
        't Is of Hij zich een harde Vader toonde:
        Die trouwe dienst met enkel strafheid loonde.
      
      
        Heeft Jesus lust zijn Bruid steeds aan te schouwen
        In 't treur-kleed en dat z'in haar traanen baad?
        Hij, Israels Vertrooster, heeft voor rouwe
        Haar aangedaan met vrolijk Lof-gewaad,
        En vreugden-oli op haar hoofd gegoten.
        Zou zij dan weer haar zelf daar van ontblooten?
      
      
        Is niet de Geest de Trooster van de herten?
        Waarom Hij dan onwaarde smaadheid lijd
        Als men zich niet laat troosten in zijn smerten;
        En dat men zelf als met zijn werking strijd.
        Geen droefheid mag u immer zo beklemmen,
        Dat zij geloof, of liefd', of hoop zou stremmen.
      
      
        Reikt God u toe een Beker vol van alsem;
        Ontwijk die niet: na bitter volgt het zoet.
        Zijt gij verwond; in Gilead is Balsem.
        En schoon gij in dit Bochim wenen moet
        Of droef uw harp aan Babels wilgen hangen:
        Uw Cijter slaat haast blijde zege-zangen.
      
    
  