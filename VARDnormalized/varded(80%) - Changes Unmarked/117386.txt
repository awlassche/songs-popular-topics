
    
      
        O God! uw hoge Majesteyt,
        Vereyst een dienst met vuurigheyt,
        Die uw Booden tot Geesten maakt.
        En uw Dienaars tot vuur dat blaakt.
      
      
        Den Heylandt die zich overgaf:
        Een kruis, en leed der zonden straf.
        Heeft een eigen volk toebereid,
        Dat yv’rig zij in heiligheid.
      
      
        Uw Koninkrijk lijdt ook geweld,
        Die ’t winnen zal moet als een heldt
        Loopen, strijden om ’s hemels-kroon,
        Die verwint, zet gij op den Troon.
      
      
        Helaas! wat loom traage geest
        Is nu zoo lang in mij geweest;
        Ach hoe is nu mijn ziel dus flauw?
        Koud noch heet maar zoo effen lauw.
      
      
        Ay mij! wat vadzig doff gemoed!
        Zoo lusteloos in ’t geen het doet.
        ’t Vuur van yver is gantz geblust,
        En ’t goed mij meer een last, als lust/
      
      
        O God! ô leven! van dat leeft,
        Mijn ziel die weinig levens heeft,
        Wekt doch op, en trektz uit het stoff,
        Maaktze vuurig tot uwen loff.
      
      
        Uw Geest ontsteek’ een Liefde-gloet!
        Die zoo verwarm mijn lauw gemoed
        Dat den yver voor uws Naams Eer!
        En uw’s huis, mij geheel verteer!
      
      
        Als nu mijn hert in yver brandt:
        Doe die verzelt zijn met verstandt,
        ’t Zij geen wildt: maar een heylig vuur
        Nooit geblust: en dat eeuwig duur.
      
    
  