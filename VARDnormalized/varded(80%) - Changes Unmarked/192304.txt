
    
      
        Ik zie het oude Iaar geweeken,
        Het nieuwe weeder koomen aan,
        Wat goedheid Gods is mij gebleeken,
        Wat gunst heeft hij aan mij gedaan?
      
      
        Wel op mijn ziel! gij moet opmerken,
        Die lankmoed die u heeft verschoont,
        Die magt die ‘t leeven u dee sterken,
        Die liefde die u is vertoond.
      
      
        Hebt op een hooger licht ontvangen,
        Als and’ren? deed hij uw gemoed,
        Zijn Geest, en zijn genaê, erlangen,
        ‘k Vraag u wat vrugt gij daar mee doet?
      
      
        Of hebt gedaan? herdenk uw daagen,
        In ‘t voorig Iaar, zoo als ‘t betaamt,
        Gij zult uw smet en schuld beklaagen,
        En vinden u rondsom beschaamt.
      
      
        Met regt mogt God voor al het tergen,
        Dat uw ondankbaar hert hem dee,
        Zijn vriendlijk aanschyn u verbergen,
        En weigeren zijn gunst en vreê.
      
      
        Met regt mogt u zijn hand bezoeken,
        Met zielen-angst, en lichhaams pijn,
        En op u brengen al de vloeken,
        Die in zijn Woord geschreeven zijn.
      
      
        Maar nog ben ik zo gansch weldaadig,
        In min gezeegent en gespaart,
        ô Wondere trouw! die zoo genaadig,
        Mij nog verquikt heeft en bewaart.
      
      
        Mijn ziel! dit moest u oovertuigen,
        En neederslaan uw waan en moed,
        Ei! wilt u voor uw God neerbuigen,
        Val uwen Rigter dies te voet.
      
      
        Genaadig Heer! ik smeek’ verzoening,
        Neem weg mijn smet, bedek mijn schuld,
        Om Iesus bloedige voldoening,
        Om zijn alleen volmaakt geduld.
      
      
        In hem, mijn ziel wilt onderschraagen,
        De kragt van zijn gehoorzaamheid,
        Wij wand’len doe naar uw behaagen,
        En maak mij tot uw dienst bereid.
      
      
        Ag! doe m’ in ‘t nieuwe Iaar herleeven.
        Van deugd tot deugd voortgaan, tot dat
        Ik loop ten einde, en verheeven,
        Bij u aanland in ‘s Hemels Stad.
      
      
        Gun mij daar van, alhier de voorsmaak,
        Geev’ mij het zeegel van uw Geest,
        Om Iesus welgegronde voorspraak,
        Dan houdt mijn hert geduurig feest.
      
    
  