
    
      
        O on-eenighe sinnen!
        O nooit ghehoord gheschil!
        Want ik en myn vriendinne
        Zijn zeer verscheyden van wil.
      
      
        Ongelijk wij van zeden
        Van wezen en van schijn
        En van gheneghentheden
        Wij over tweedrachtich zijn.
      
      
        Min ik haar uitermaten,
        Gelijk zij merckt en ziet,
        Zij en macher of horen praten
        In het alderminste niet.
      
      
        En als ik schijn te branden
        In minne van myn vrouw,
        Dan blaast zij in haar handen
        Van pure liefde kouw.
      
      
        De hette doet verdwijnen
        En smelt mijn vleys en bloed
        Zoo dat ik van bange pijnen
        Met mijn hoofd int kussen wroet.
      
      
        De kouw gaat haar zo plagen
        Dat zij het bedde houwt,
        Tis niet om te verdraghen
        Zo gants machtich is zij verkouwt.
      
      
        Mijn hart dat is vol smerten,
        Vol koortsen en vol brand.
        En zij heeft ys in 't harte,
        En loot en steen int inghewand.
      
      
        Ik ducht zij is ghebooren
        Int noorden wrangh en wreet,
        Want haar ziel schijnt beswooren
        Van een te strenghen planeet.
      
      
        Wat vreemde loop der starren
        Heeft in mijn ziel gheboet
        Dit vier? daar ik in verbarren,
        En dat mij noch wonderlijck voed.
      
      
        Lief wilt u doch erbarmen
        Ik ben schier uytghewoelt
        Gij zult u proper verwarmen
        Zo gij myn groten brand verkoelt.
      
    
  