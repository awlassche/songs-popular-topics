
    
      
        WEl wat is 'er gaande! wat hoor Ik rumoeren?
        Hoe loopt dit gepeupel! hoe hoopt'et bij een!
        Wat schort haar, wie pord haar, wat mag haar ontroeren?
        't Zij kleine, 't zij grote, 't is all' op de been.
        Zij dringen, zij dingen, na kroon en na staf,
        In weer-wil van de hemel die ze gaf:
        Of iemand die nieuw en eerst-ryzende zonn,
        In hàren glans en luister doven kon.
      
      
        Sa! zeggenze, mannen! kom laat ons die banden,
        Met kragt nu verscheuren en werpen daar heên.
        Ontwerr eens en redd' zoo de voeten en handen,
        Van touwen en zelen en boeyen met-een.
        Maar God in den hemel, Almagtig en goed,
        Belagt dien óver-dommen euvel-moed.
        't Zij willig, 't zij noode, zij zullen myn zaad
        Dat Ik verkoor, gevestigt zien in staat.
      
      
        Want als Hem dat narren begind te verdrieten,
        Zoo dat zijnen yver in tooren ontvlamt,
        Zal Hij haar déze heersende woorden toeschieten,
        Geborsten uit 't herte regtveerdig vergramt,
        Nu wil Ik, nu zal Ik dien koning, dien Ik
        Mij hebbe gezalft, tot uwer spyt en schrik,
        Verheffen ten zétel en schenken de kroon,
        Van Sion, stad en berg die Ik bewoon.
      
      
        En om dit te wagten, des hebbe Ik myn réden,
        Want zoo klonk de Godlyke stemme tot mij,
        Gij zyt mynen zòne, van mij nu op héden
        Gebooren, verkooren ter opper-voogdy.
        En wilt gij een zégel waar inne gij rust?
        Zie daar! u 't heidendom ten wille en lust!
        Bedwingze, ja brengze gansch onder, en druk
        Haar steege nek voor eeuwig onder 't juk.
      
      
        Of iemand zig egter daar tégen mogt zetten:
        Die zal haast gevoelen een kragtiger vuist,
        Een yzeren roede om te treffen en pletten,
        Die 't alles als vàten van aarde vergruist.
        Wel: nu Gods vermógen nooit ergens voor stuit,
        Zoo leer dan grootmagtige! leer eens hier uit,
        Gedóken, gebróken gaan onder zijn roe,
        Sluit voor zyn tugt-less' nimmer de oren toe.
      
      
        Maar buig u ter aarden, ei haast u! en spoedig.
        Kom werp u wil-vaardig, ten dienste bereid
        In kind'rige schroom en van herten ootmoedig,
        Ten voeten van d'opperste Majesteit:
        Dog néderig vertrouwen verzagte de vrees',
        Die uit zyns Godheids glory-strálen rees:
        Mits yder zig voege na 't wyze bestier
        Des Hemel-voogds, en zyn gezalfden vier.
      
      
        Dien wáren gezalfden, dien zóne, en als Here
        Hem kusse, en erkennende zwigte den staf
        Van zyn heerschappyen, eer Hij u vertere,
        In zynen heet-ziedenden toorne zoo straf,
        Die vreezlyk zal woeden, wanneer hij ontsteekt,
        En wee haar daar dit vuur op néderbreekt!
        Maar dubbel-gelukkig, die vastlyk op Hem
        Betrouwt, en houd zig vaardig op zyn stem.
      
    
  