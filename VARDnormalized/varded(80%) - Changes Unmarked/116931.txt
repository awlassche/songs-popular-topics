
    
      
        ACh Hemel wat bleyde maeten,
        Komen uit Oostenrijk,
        Men zal ’t uw gaan verhaelen,
        Hoort toe dan al gelijk,
        Hoe den Vizier verheven,
        Meende ons Christen Magt,
        Te dwingen en te doen beeven,
        Want hij zijn Leeger bragt:
        Om dan zo met een groot Geweld
        Ons Christen Magt te krenken.
        Bragt hij zijn Leeger in het veld,
        Men mag het wel gedenken.
      
      
        Als men schreef Duysend Zevenhondert,
        En Zeventien, mij bedied,
        Is ’er wel een groot Wonder
        Voor Belgrado geschied;
        In de Marave verheeven
        Geschieden een zwaaren Slag;
        De Turken zag men sneeven,
        ’t Was hen een droef gelag;
        Want den Vizier, vol boos gemoet,
        Meenden naar zijn behaegen,
        Aan te tasten ons Linie, op staenden voet,
        Maar ’t dienden hen voor plaegen.
      
      
        ’s Morgens omtrent ten vier uuren,
        In ’t opgaan van de Zon,
        Stond het ’er al in roeren,
        Door ’t kraeken van grof Kanon,
        Tromm’len en Trompette
        Maekten een groot rumoer;
        Eugenius hier op let,
        Die lag op zijnen loer,
        Riep: Za courazie schept nu moet,
        Laat ons vroomelijk Strijden,
        En spaert voorwaar geen Turks Bloed.
        Sla dood aan allen zyden.
      
      
        Toen vielen ons duytse Helden,
        Den vyand dapper aan,
        En in Battalje hun stelden:
        Den Turk moest vlugten gaan,
        En meende weer te keren,
        Over de Revier met spoet,
        Kwaemen in groot versseeren;
        Want ziet veel Turks Bloed,
        Is daar gesneuvelt en vergaen,
        En riepen boven maeten,
        O Mahomet wilt ons bystaen.
        Maar ’t mogt haar weinig baeten.
      
      
        In deese groten alarm
        Een yder nam den vlugt;
        Men hoorden niet als gekarm
        En bitterlijk gesugt:
        Kanon, Tenten, Bagagie,
        Bommen, Mortier, Karkas,
        Kruid, Loot tot Avantagie,
        Verlieten zij al den bras:
        Veel goed lieten zij in den Brand,
        Van paarlen en diamanten,
        ’t Was prijs en buit aan allen kant,
        Voor al ons duytse kwanten.
      
      
        Toen maakten ons vroome zoldaaten,
        Marode en groten buit;
        Eugenius boven maaten,
        Die riep toen overluyt;
        Za lustig wilt uw begeeven,
        En spoedig met ’er daad,
        Nu zullen wij ook doen beeven
        De Stad van bellegraed;
        Terstond zo was ieder gereed,
        Beklommen daar de wallen,
        Kanon, Mortier dat schoot zeer wreed,
        Schooten de Vuurige ballen.
      
      
        Den Gouverneur nog niet agten,
        Eugenius groot geweld,
        Maar zonder lang te wagten,
        Heeft zijn kanon gesteld,
        Riep tot zijn volk met beeven:
        Doet yder wat hij kan,
        ’k Zal het niet overgeeven,
        Al bleef ’er mijn laatsten man,
        Terstond zo liet hij de bloed-vlag,
        En Paardt-staart uytsteeken,
        Als Prins Eugenius dit aansag,
        Dagt vriend dat zal ik wreeken.
      
      
        Eugenius, Held verheeven,
        En vreesde den vyand niet,
        Hij heeft de Stad doen beeven,
        Tot overgeeven ziet!
        Men deed ’t Wit vaandel uytsteeken,
        En maakten zo groot getier,
        Als den vyand was geweeken,
        Ieder vraagde Quartier,
        Want hij geen hoop nu meer en zag,
        Als ’t Leeger was geslaagen,
        Men niet als doden Turken zag,
        Wel veertig duysend lagen.
      
      
        Men maakten Capitulatie,
        De Gouverneur moest bestaan,
        Dat hij in korte spatie,
        Alles moest wysen aan,
        Waar dat de mijnen laagen,
        En magazijnen mee;
        Want binnen weinig dagen,
        Moest hij uit die sterke Stee.
        En hoop van al dat Turkse Ras,
        Met de wapens in haar Handen,
        En wagens op het zelve pas,
        Trokken zij na haar Landen.
      
      
        Laat ons tot een memorie,
        Roepen Heer Iezus aan,
        Den Geever der victorie:
        Die ons heeft bygestaen;
        Door zijnen Magt verheeven,
        En kragten hier op let,
        Is den Turrik verdreeven,
        Tot spijt van Mahomet:
        Weest nu verheugt door ’t Christen-Land,
        En steld Triomph van Staaken,
        Verslaagen leyd nu den vyand
        Laat ’t Grof kanon nu kraaken.
      
    
  