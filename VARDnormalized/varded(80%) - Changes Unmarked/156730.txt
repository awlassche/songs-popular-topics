
    
      
        Ik ben bedroeft, ik moet hert klagen,
        U, o mijn herts beminde Bruydt!
        Ik moet na die grond oorsaeck vragen,
        Wat of dogh deze saeck beduydt?
      
      
        Daar ik zo langh, ja zeer veel Iaren,
        Naar u zo ernstigh heb gevrijt:
        Ia u gulhertigh ginck verklaren,
        Mijn hert en ziels genegentheydt.
      
      
        Hoe dat ik in 't naar, eensaem Leven,
        Geen rust, noch lust: maar onlust vond.
        Waar door ik sterk wierdt aangedreven
        Te soecken, of ik te een'ger stond
      
      
        Een weer-pertuur sou mogen vinden,
        Die haar met mij in Echt en Trouw,
        Zo onverbreeck'lijck wou verbinden:
        Als ik met haar wel willen souw.
      
      
        Maar och! nu alles scheen gevonden:
        Een tweede ziel, een Bruydt, een Vrouw,
        Ia, nu wij Echt'lijck zijn verbonden:
        Nu krijgt mijn Bruyt, mijn Vrouw, berouw.
      
      
        Ia, nu 't gemest al is geslagen;
        En nu de Bruyloft is bereid,
        Nu schijnt het haar niet te behagen;
        Nu toont zij onvernoeg'lijckheydt.
      
      
        Dies moet ik schier van droefheydt sterven:
        Naar dien zij haar voor mijn versteeckt,
        Zij wil, en ik moet, eensaem swerven.
        Waar door zij mijn week hert schier breeckt.
      
      
        Dies bid ik, komt mij weer te voren,
        Ã´ Bruydt! en opent hert, en mond,
        Ik moet u weyger-reden horen,
        Of die op reden zijn gegrondt.
      
      
        Ach! ach! de noot breeckt wil en wetten,
        Natuur, gaat veeltijdts boven leer,
        Die veeltijdts plicht en deugd beletten,
        Die maakt dat ik van u begeer:
      
      
        Of ik doch magh voldoen met swijgen;
        En leven in mijn eensaemheydt:
        Ia of ik mocht een Scheyt-brief krijgen,
        Ik schrik voor u, o Majesteyt!
      
      
        O liefste Bruydt! wat moogt gij wenschen?
        Verschrikt gij voor het salighst lodt?
        Is d'eensaemheyt niet goed voor Mensen:
        Zo is 't rampsalighst zonder God.
      
      
        Gij meugt mij immers niet verlaten,
        Die openbaerlijck zijn getrouwdt.
        Wie 't Houwlijck breeckt, dien blijft God haten,
        Om dat die zijn verbond niet houdt.
      
      
        Hebt gij mijn enig kwaad zien plegen?
        Of enig feil aan mijn gehad?
        Of zijt gij ergens in verlegen?
        Zo bid ik u, dogh, toont mij dat.
      
      
        Ik ben niet waert, met u te spreecken;
        Mijn ogen voor u op te slaan:
        Veel minder, kan ik qua gebreecken
        Van u met waarheid wijzen aan.
      
      
        De oorsaeck van mijn anghst en smerte,
        Die is niet een, maar veelderley:
        Daar leidt mij als een pack op 't herte,
        Waar van ik nooit kan werde vrij.
      
      
        't Gemoet bezwaard zich boven maten,
        Ik blijf altijdt in zwaren strijdt,
        Mijn plichten kom ik naar te laten,
        Ik twijffel aan mijn zaligheydt.
      
      
        't Geloof is zwak, ja schier verstorven,
        De hoop is t'eenemael als dood;
        Ik ben door zonden gansch verdorven,
        Want die zijn onuytspreeck'lijck groot.
      
      
        Uwe hoopeloosheydt, doet mijn hopen.
        Uwe sucht, uwe strijdt, maakt klaer bekent:
        (Schoon u, de tijd wat schijnt t'ontloopen)
        Dat gij niet sorgeloos en bent.
      
      
        Uwe worstelingh, uwe wil, uwe pogen,
        Gans zonneklaer te kennen geeft,
        Schoon gij wat klein schijnt van vermogen,
        Geenszins niet dood zijt, maar noch leeft.
      
      
        Och! och! hoe wens'lijck waer't, dat veelen
        U in dien strijdt ook volghde naar,
        Die nu dickmaels in genen delen,
        Noch lijdt, noch strijdt, werden gewaar.
      
      
        En daarom dienter meer verklaringh
        Van u te komen aan den dag;
        Meer kracht van reden tot beswaringh,
        Eer ik u recht beklagen magh.
      
      
        Och! dorst ik maar, mijn reden stellen?
        Waar in die zijn gelegen al.
        Ik souder haast zeer veel op tellen,
        Een groot register in getal.
      
      
        Zo uit mijn, als uwe sware reden,
        Die gij doet, mijn Bloedt-Bruydegom.
        Waar door ik niet voor u durf treden,
        Ik schaem mij, dat ik u zo nom.
      
      
        Ei! ei! mijn Bruydt bedwingh u tonge,
        Weeght, en bedenkt u woorden recht.
        Wat heeft u daar toe aengedrongen,
        Om dat te zeggen, dat gij zegt?
      
      
        Wat reden zijn der om te schroomen?
        En u te schamen voor mijn naam?
        O 't zijn van u maar zwaar dromen!
        Ia puer verciersels o onbequaem.
      
      
        Nu ik mijn stant ga overwegen;
        En insie wat ik heb gedaan,
        Nu werd ik hertelijck verlegen:
        Mijn ziel komt anghst en beven aan.
      
      
        Want, ziet, ik vuyl katijf der zonden,
        Heb mij verbonden aan een Man:
        En heb mij dwaes'lijck onderwonden,
        Het geen ik niet volbrenghen kan.
      
      
        Wilt doch zo haastig niet uytvaren,
        Gij loopt het spoor der waarheid mis:
        Ik wil mijn Huysvrouw nooyt beswaren,
        Met iets dat haar onmoog'lijck is.
      
      
        Ik wil 't gekroockte riedt niet breecken;
        Noch 't roockent vlas niet blusschen uit:
        Maar tot behulp, mijn hand uytsteecken,
        Als ik maar hoor mijn Bruydts geluid.
      
      
        Gelijk ik openbaer, veel toone
        Voor u, en allemans gesicht:
        Dat ik het zwakke wil verschone;
        Mijn jok is zoet, mijn last is licht.
      
      
        Mijn Goedheid, soud 't niet konnen lijden;
        Mijn Liefde, soud 't niet mogen zien.
        't Souw tegens mijn nature strijden:
        Onmoog'lijck heeden te gebien.
      
      
        Hoe Bruydegom! zijn dan u woorden
        Van tweederley natuur en kracht?
        Dat ik noch onlanghs van u hoorde,
        Dat leit noch vers in mijn gedacht.
      
      
        Hoe gij het oordeel komt te drijgen:
        Ia zelfs op yder onnut woord.
        Wie zal geen schrik der zielen krijgen,
        Die het met aendacht leest of hoort!
      
      
        U Booden komen mij wel nooden
        Ter Bruyloft, als met bly geschal.
        Gij noemd het 't Feest der soeter Broden:
        Maar ach! de saus is Eeck en Gal.
      
      
        Want, wie onwaerdigh komt te eten,
        Die eet en drinkt het oordeel in.
        Dat kan ik nimmermeer vergeten,
        Maar 't leidt mij altijdt in den sin.
      
      
        Dit, doet mij voor u tafel schricken;
        En vrezen, of ik onverhoedt
        Mijn ziele licht'lijck mocht verstricken;
        En schuldig maecken, aan u bloed.
      
      
        Dies wil ik liever mij verbergen;
        Ia mijn onthouden, van u dis;
        Als dat ik u soud mogen tergen;
        Of eeten mijn verdoemenis.
      
      
        O teer gemoed! o dwaes'lijck oordeel!
        Die 't nuttighst einde niet verstaat:
        Maar zelfs u aldergrootst, ziels-voordeel,
        Versmaet gij, boven 't quaetste kwaad.
      
      
        Och! och! de alderswaerste dingen
        Die weeght gij licht, de lichte zwaar,
        Gij schrickt, en vlied voor zegeningen:
        Gij loopt met vreugd in ziels-gevaer.
      
      
        Ik soeck u maar te onderwijzen,
        Dat gij met aendacht eeten moet,
        Dat dan de geest en kracht der spijze,
        Eerst recht terdeegh de zielen voedt.
      
      
        Ik soeck uwe ziele te verquicken,
        Door 't geestelijck nutten van de spijs:
        Maar gij schijnt anghst'lijck te verschricken,
        Voor 't Godlijck, heylsaem onderwijs.
      
      
        Zo ester voor een sterf'lijck Koninck
        Tweemaal in onmacht nederviel:
        Hoe soud ik dan, voor u vertooningh
        Niet schricken, in mijn teere ziel!
      
      
        Gij zijt de schoonste aller schoonen:
        En ik ben van de vuylsten aard.
        Gij draagt de Krone aller Krone,
        Daarom ben ik voor u vervaert.
      
      
        Uwe oordeelen, uw heilig wezen,
        't Herdencken van mijn eigen standt,
        Doen mij verschricken, en zeer vrezen.
        En dat is ook geen wonder, want,
      
      
        Al die niet recht zijn wederbooren,
        De zulke die veroordeeld gij:
        Die moeten eeuwig gaan verlooren,
        Wee dan de Wereldt, en wee mij!
      
      
        Wel hoe mijn Bruydt, waar wilt gij heene?
        Dat gij mij voor zo hart belijdt,
        Gij schemer-ooght, en ziet allene
        Op 't punt van mijn rechtvaerdigheydt.
      
      
        Mijn grondeloose goedigheden,
        Die ziet gij bott'lijck over 't hoofd.
        Mijn liefde, trouw, gena en vreede,
        Daar schijnt dat gij niet aan gelooft.
      
      
        Zo ik op 't kwaad geen straf en dreyghde,
        Zo wierdt het kwaad doen, nooit belet,
        Ia elk soud' daar zijn hert toe neyge:
        Meer doen, als mijn Gebod en Wet.
      
      
        Dat ik mijn Wet zo nau bepaale,
        Is, dat gij nooit van 't heylsaem goed,
        Niet, sorgeloos'lijck af soud' dwalen:
        Dat gij met ernst betrachten moet.
      
      
        Is 't billijck, dat een Soon zijn Vader,
        Een Knecht, zijn Here vreest en eert?
        Zo is 't voor 't Schepsel, noch veel nader
        Te doen, al wat zijn God begeert.
      
      
        Dus, laat u van de wijsheydt raden,
        Doet altijdt liefst, dat God gebiet.
        Vliet, in zijn armen der genade;
        Hoed u voor eeuwig ziels verdriet.
      
      
        De geest is wel gewilligh Here!
        Maar, 't Vlees is zwak tot noodigh werk:
        Doch, om mijn van u Wet te keren,
        Zo schijnt het onverwinn'lijck sterk.
      
      
        Ik sta gepranght, wat zal ik kiesen?
        In zaken zo beswarelijck.
        Soeck ik mijn zelfs, 'k moet God verliesen.
        O schrik! dat 's te gevarelijck.
      
      
        Hoe zal ik veylighst tot u komen:
        Voor wien de Eng'len staan bevreesd?
        Ia zelfs de aldervroomste vromen,
        Die zijn voor u bevreesd geweest.
      
      
        Ik ben met Abram, As, en Aarde;
        Ik ben met Jacob, al te snoodt,
        Om zo in Konincklijcke waerde
        Met u te zijn een Disgenoodt.
      
      
        Wat practiseert gij al uytvluchten;
        En veel verschoonsels, tot u saeck?
        Zo gij niet walght van 's Hemels vruchten,
        Zo komt, en proeft haar zoete smaak.
      
      
        Dat zijn mijn alderwaertste gasten:
        Die schaem-root komen aan den Dis,
        En niet lichtvaerdigh toe en tsten
        Daar zulk een rein geselschap is.
      
      
        O lieve Bruydt! mijn Uytverkooren,
        Laat u bewegen, komt tot mijn,
        O weigert niet! of gij moet horen:
        Mijn vonnis recht voor groot en klein.
      
      
        Die weigeren, en excuseeren
        Met mij te houden Avondtmael,
        Die zullen naermaels ook ontbeeren
        De sit-plaets, in des Hemels Zael.
      
      
        En zit dan, aan mijn Tafel neder,
        Eet van mijn Brood, drinkt van mijn Wijn,
        Zo zal ik naermaels met u weder
        Eeuwig volmaeckt'lijck vrolijck zijn.
      
      
        Die haar met reynder witte zijde;
        Met kleed'ren der gerechtigheid,
        Inwendig naar den geest bereiden,
        Die zijn dan waer'lijck wel bereid.
      
      
        Die zullen eeuwig jubileeren
        Met de Eng'len, in Gods Koninckrijck,
        Daar 't Haleluja looft de Here
        Zal wezen, eeuwig God gelijk.
      
    
  