
    
      
        Vrintschap ons veel vreugde geeft.
        Zij het beste voor ons heeft.
        Zij wil wezen
        Zonder vrezen;
        Op dat zij die trou bemint,
        Die geen die haar heeft te vrint.
      
      
        Zij u ook ter maaltijt noot,
        Op een stuckje kaas en brood.
        Haare reeden,
        Zijn van vreeden.
        Haar goed hert geeft meer vermaack,
        Als de beste spijse-smaack.
      
      
        Zij bij u wil suffen niet,
        Zij geen vreugden u verbiet.
        Onder 't drinken,
        Zal zij klincken,
        't Geen zal u gezondheid zijn,
        Met een glaasje frisse wijn.
      
      
        Zij is altijd ongeveynst:
        Zij zo op u beste peynst.
        Als u drucken,
        Ongelucken,
        Goede raadt zij aan u geeft;
        Waar door druck wel van u sweeft.
      
      
        Als gij deese vrintschap vint,
        Kan 't zijn, hout haar dogh te vrint;
        Want na deesen,
        Zal zij wezen,
        Voor u waarder als het goud:
        Want gij op haar gunst vertrout.
      
      
        Zij en laat u in geen noot:
        Zij in armoed' u geeft brood:
        Als u 't lijden,
        Zal kastijden,
        Zal zij uwe hulpster zijn,
        Tot dat u verlaat de pijn.
      
      
        Zij ook selden 't quaade denckt,
        Als de aghterklap u krenckt.
        Al die liegen,
        En bedriegen,
        Zij bedroeft van haar laat gaan;
        Want geen boosheid neemt zij aan.
      
      
        Hebt gij een getrouwe vrint,
        Die als vrintschap is gesint,
        In u smerte,
        Stelt u herte
        Vrij op hem, hij zal in noot
        U getrouw zijn, tot de dood.
      
      
        Goede vrintschap gij wel vint;
        Maar wie vinden kan een vrint,
        Die hem trouw blijft,
        Als hem rouw drijft,
        Na zijn hert-sweer, gunst geniet;
        Zo een vrint gij selden ziet.
      
      
        Legt hem bij u vrintschap t'huys,
        Wanneer hij komt in u huis,
        Wilt hem geeven,
        Een bly leeven;
        Draaght sorgh, dat gij hem bemint;
        Want hij 's u een waarde vrint.
      
      
        Vrintschap zeer veel van hem hout,
        En van die op God vertrout.
        Die beminden,
        Zijn u vrinden!
        Maar als vrintschap is geveynst,
        Zij niet op u welstand peynst.
      
      
        Gij haar kunt vertrouwen niet;
        Want zo gij zit in 't verdriet,
        Zij zal geeven,
        U een leeven,
        Dat gij zult verlaaten zijn,
        Van haar, in u noot en pijn.
      
      
        Hebt gij overvloed van goed,
        Gij die vrintschap haalen moet:
        Laage staaten,
        Wil zij haaten.
        Als u armoe brengt het kruys,
        Zal zij blijven uit u huis.
      
      
        Als u voorspoet gaat voor wind,
        Gij die vrintschap bij u vint:
        Teegen hopen,
        Kan zij loopen,
        Na een stant, vol droefenis,
        Weg dan deese vrintschap is.
      
      
        Als 't haar interest niet verveelt,
        Zij aan u dan wat meedeelt:
        Krijgt zij schatten,
        Zij doet datten,
        Dat zij u veel voordeel doet,
        Als 't vermeerd'ren zal haar goed.
      
      
        Maar als dit niet lucken wil,
        Hout haar deese vrintschap stil.
        Een arm leeven
        Wils' u geeven.
        Zij niet meer na u omkijckt;
        Maar zij van u huis dan wijkt.
      
      
        Maar in uwe ongeval,
        U go vrintschap helpen zal:
        Deese daaden,
        Tot haar schaaden,
        Zal zij voor u voeren uit;
        Waar door grote liefde spruyt.
      
      
        O! de trouwe vrintschap geeft,
        Dat gij hier met vreugde leeft!
        Wilt wel merken,
        Op haar werken:
        Want zij zijne altijd goed,
        Als men u het quaade doet.
      
      
        O! dan altijd haar nagaat.
        Die geveynst is, maar verlaat:
        Mijdt haar daaden,
        En haar paaden:
        Doet gij 't niet, ligt zal u God
        Geeven een rampzaaligh lot.
      
      
        Bij hem zal de vrintschap zijn,
        Ieder trouw! maar niet in schijn.
        Met de vroomen
        Zal zij koomen
        In het eeuwig vaderland,
        Daar volmaackt zal zijn haar stant.
      
    
  