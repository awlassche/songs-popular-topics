
    
      
        ALs Venus laetst’-mael weinig neder-sat
        Bij mijn Clorinde, bij mijns herten schat,
        Zij zag haar wel-ghemaeckte leden aan,
        En haar zoet wezen schoonder dan de Maen.
      
      
        Zij zag haer’ lipjens rooder als een was
        Ghesloten in een witte marmer-kas:
        Flux roep zij met een over-droef gheween
        De kleine Minne-godtjens all’ by-een.
      
      
        Zij riep ghestoort, wat drommel baet mij dan
        Dat eertijdts ik den gulden appel wan?
        (Als Paris seyd’, dat hij aan mijnen mond
        Verr’ d’alder-purper-roodste lipjens bond.)
      
      
        Daar nu een’ dwazen Dichter anders wijst,
        Die sijn’ Clorinde tot den hemel prijst,
        En opentlijck in zijne dichten praet,
        Dat zij in schoonheydt mij te-boven gaat.
      
      
        Sa Godtjens, valt den Dichter op zijn huyt,
        En haalt flux all’ uwe quaedste pijlen uit:
        En schiet hem vel, en vlees, en haar, en been,
        En borst, en hert’, en longh’, en tongh’ in tween.
      
      
        Maar treft Clorinde met een’ pijl van loot,
        Dat zij altijdt zo koudt zij als de dood:
        Dat haar het teere bloed vervries’ in ’t lijf,
        En dat zij altijdt even killigh blijf.
      
      
        Het is ghebeurt, zo Cytheréa seyd’:
        Ik smoock ghelijck een aen-ghesteken heyd’:
        Ik treur, ik smelt, ik smoor, ik vlaeck, ik brand’
        In ’t diepste van ’t door-schoten ingewand.
      
      
        En gij Clorinde, laes! hebt op uwe borst
        Een dry-mael dobbel over-dicke korst
        Van steen, van ys, van marmer, en van snee:
        En hoe ik treur, of sucht’ gij lachter mee.
      
      
        Eylaes, eylaes! ondanckbaer als gij zijt!
        Weet gij waarom mijn droevig zieltjen lijdt?
        Het is alleen om dat ik u zo prees,
        En dat ik ’t Cytheréa teghen-wees.
      
      
        Ach! zoete Schaepjen, ‘k bidd’ u, weest niet kwaad,
        Gh’ en hebt in ’t minst’ geen oorsaeck tot dijn’ haat:
        Ghewis gh’ en weet niet wat de gramschap doet,
        Als zij in Venus domme herssens woet.
      
      
        Laat (bidd’ ik) dijnen hoogh-moedt zinken ne’er,
        En jont mij dijn voor-leden minne we’er:
        En trekt ten laatsten sachter zeden aan,
        Die sulcken schoonheydt beter zullen staan.
      
      
        Druckt boven-dien uwe lipjens aan de mijn’,
        Uwe lipjens oorsaeck van mijn’ staghe pijn,
        Uwe lipjens, welckers nooit ghehoorden lof
        Aan Venus eerst-mael gaf tot gramschap stof.
      
      
        Druckt uwe lipjens aan mijn’ wanghjens vrij,
        En suyght met enen wat venijns van mij,
        En vat ook tezamen van het viertjen wat,
        Dat in mijn hertjen langh’ verborghen zat.
      
      
        En weest voordt-aen niet voor de Go’on bedaert,
        Noch van dertel minne-mo’er vervaert:
        De Goden zelfs van hemel, aerd’, en hel,
        Volbrenghen van een maghet het bevel.
      
    
  