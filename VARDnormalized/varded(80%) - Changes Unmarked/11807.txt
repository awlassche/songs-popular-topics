
    
      
        IN de Stad te Caan' in Galile, een Bruyloft wierd gehouden,
        Daar Maria self ook mede was ter Feest:
        Iesus ook, does Hooghtijdt heeft verciert, ter eeren der getrouwden,
        Daar men in de vreughd, was vrolijck in den geest.
        Maar wat heesch geluid, reesser bij de Bruyt,
        Want de Wijn en al 't vermaeck was uit.
      
      
        Nu zo sprak, de Moeder tot haar Soon, de Wijn die is ten einde:
        Maar hij zeide Vrouw! wat gaat mij dit doch aan!
        Want mijn uyr, en tijd is noch niet hier: dies zij haar rugge wende,
        Sprak den Dienaars toe, doet wat gij zult verstaen:
        Na der Joden Wet, Kruiken zijn gezet,
        Die elk hielden twee of drie metret'.
      
      
        Iesus sprak, does Kruiken vult terstont, tot boven toe, met water:
        Draeghtse dan weerom, stracks na den Schaffer toe:
        Die verbaasd, na dat hij s' had geproeft, met wonderlijck geschater,
        Tot zijn Dienaars ylt, ei maakt mij dit eens vroe?
        Segh mij Bruydegom, hoe komt dit en waarom?
        Want ik sta in deze zake stom.
      
      
        Wat is dit! een yder schaft de best' en eelste drank voor henen:
        Als men is bekroost dan volgt de slechte Wijn:
        Maar gij hebt den slechten eerst gedischt, de best' is nu verscheenen,
        Wat een vreemde saeck! dit moet een wonder zijn!
        Ik heb nooit gezien, in een waerschap geschien,
        Dat men 't best zal op het laetste bien.
      
      
        Waar maar Christ, met zijne mild gonst, het houlijck wil vereren,
        ‘ Schoon de Wijn is uit, en alle hoop verdwijnt:
        ‘ Daar grijpt moed, want hij zal met genae' en zegen u vermeeren,
        ‘ Schoon hoe slecht u saeck ook in u ogen schijnt;
        Want zijn wonder-werck, is een zeker merck,
        Dat zijn macht en hand is even sterk.
      
    
  