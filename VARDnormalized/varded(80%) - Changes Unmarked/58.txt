
    
      
        Daar gaat de koele Vrijer heen,
        Daiphilo; kan 't geschieden,
        Daiphilo ach! 't is tegens reen,
        Dus Dorilee te vlieden.
      
      
        Is Daiphilo, dus los, dus licht,
        Dus wulps en ongebonden,
        Dus geyl, dat hij op trouw noch plicht,
        Zijn sinnen kluys wil gronden?
      
      
        Ghedenckt gij Daiphilo niet meer,
        Wat trouw gij hebt ghesworen,
        In 't suyer bos, en sprak veel eer
        Wenst ik mij ongebooren.
      
      
        Eer ik mijn trouwe liefd' verstoot,
        Ik zal u zo langh lieven
        Tot dat de al verslind'bre dood,
        Ons sieltjes zal door grieven.
      
      
        Nymph Dorilee was u hert,
        Het doelwit van u sinnen,
        De heelster van u pijn en smert,
        De bron-aar van u minne.
      
      
        De scepter-swayster van u siel,
        U hoogste vreughd ter wereld:
        Maar ach Fortuna 's wanckligh wiel,
        Keert om nu 't blank ghepeerelt.
      
      
        Van de hoofsche staat hem speelt in 't hoofd,
        't Is Granida. (wiens hulsel,
        De glans van zijn beloft verdooft,
        Door 't schitterent vergulsel.
      
      
        Ha Daiphilo, kan de hoofsche pracht,
        U sin zo licht verovren?
        Zie toe, zie toe, van 't hof u wacht,
        En laat u niet betovren
      
      
        Door opgepronckte schone schijn,
        Doch eenmael onder vonden
        Gevoeltmen eerst het scherp fenijn,
        't Geen schuylt in de hoofsche gronden
      
      
        Dewijl 't u nochtans zo behaagt,
        Gaat heen, Ã´ jonge hooflingh,
        Maar ziet dat gij daar na niet klaeght,
        Te zijn een out-verschooflingh.
      
    
  