
    
      
        AL brult het Wijff gelijk een Leeuw,
        En tiert gelijk een Beer,
        Zo zal dogh niet haar dul geschreeuw,
        Noch haar vergifte Spheer,
        Een vroom oprecht Godsaligh Man
        Bewegen tot de wraack:
        Maar hij ontvangt hier echter van
        Een Geestelijck vermaack.
      
      
        Hoe wel het vloeken veel vermagh
        Op een Godsaligh hert,
        Het maackt hem wel een Rouwe klagh,
        En lijden loose smert:
        Maar evenwel zal zijn gemoet
        De boze tong versmaan,
        En zal met een verliefde groet,
        Doen't boze Wijff vermaan.
      
      
        Haar schelden slaat hij in den wind,
        Haar knorren acht hij niet
        Zijn vromigheydt die hij bemindt,
        Maakt dat hij 't kwade vlied,
        Dus dan een vroom Godsaal'ge ziel
        Wordt niet door vier en vlam
        Verdreven tot des Satans kiel,
        Noch van des waerheydts stam.
      
    
  