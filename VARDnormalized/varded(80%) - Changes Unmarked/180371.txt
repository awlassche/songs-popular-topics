
    
      
        Mensch die in arme doexkens leit
        Is d’aldergrootste Majesteyt,
        Hij is die naar ons heeft verlangt,
        En wie den Hemel niet omvanght,
        Hij is gewis diet ons bemindt
        Iesus het aldersoetste kind
        Hij is die naar ons aller wensch,
        Christus geboren voor ons Mensch.
      
      
        Den os en esel hem bekend,
        Die heeft geschapen ‘t firmament,
        Die staan daar zeer verwondert aff,
        Dat hij komt liggen in het kaff,
        O lieve kind, dat mij bemindt!
        En vreest gij niet den noorden wind?
        O neen! o neen gij stueren mensch,
        Naar uwe Ziel is mijnen wensch.
      
      
        Wel tragen Mensch is dit niet moy?
        Hij lacht u aan al op het stroy,
        Dus komt ook met een bly gelaat:
        Want hij van zonden u onslaet,
        En zegt mijn hert is nu bereid,
        Voor u die in de Kribbe leidt,
        O Iesu Iesu niet meer weent!
        Beroerd mijn hert dat is versteent.
      
      
        Den Os en Esel laat hun draff,
        Keert u ook mensch van zonden aff,
        Op dat gij uit u vuyle graff,
        Ook hem komt groeten in het kaff:
        Want hij is Coninck boven all’,
        Die daar bij hun leidt in den stall’,
        Boven all’ zoete Kintjen moy,
        Ligt gij God Mensch voor mij op stroy?
      
      
        Komt in ‘t Geloof dan niet vertraagt,
        Hij is geboren van een Maagd,
        Christus den Prins van alle eer,
        Des hemelsch ende aarde Heer,
        O liefste kind van grootste staat!
        Neemt nu doch weg al mijn misdaad
        O Iesu Iesu soetste kind,
        Mijn hert aan uwe liefde bindt.
      
    
  