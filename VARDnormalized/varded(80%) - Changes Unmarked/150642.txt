
    
      
        HEeft yemandt lust zijn ogen te vermeyden
        En in een Beemdt van vreuchdt te laten weiden:
        Heeft yemandt lust een fraeye saeck,
        Een rijke bron van lieffelijck vermaeck,
        Een ding van onwaerderelijcker waerd’,
        Een Paradijs te zien op Aerd’:
      
      
        Die zie op’t huis daar enes Vaders zonen
        In stillen vreed’ en eendracht t’samen-woonen:
        Daar zich gelijckheydt van gemoed
        Vermaeghschapt heeft met eenicheydt in’t bloed:
        Daar hert aan hert, verdeeltheydt in verstandt
        Versmelten doet in liefden-brandt.
      
      
        O! edel huis! daar onderlinge goedtheydt
        De zielen knoopt met eeuwigh-soete soetheydt:
        Daar niemand zich de meeste acht,
        Maar elk met lust eens anders eer betracht.
        O Godlijck heil des Broeder-vreeds, waar bij,
        Waar bij doch vergelijck ik dy?
      
      
        Gelijcker-wijs het Balssem-vocht, gegoten
        Op A’rons hoofdt, ten haar komt afgevloten
        En zijnen gantsen baerdt benat,
        En om end om met dichte druppels spat,
        En neder-sijpt, met edel-geurigh zweet,
        Tot in het heilig Priester-kleedt:
      
      
        Alzo deilt ook de Broederlijcke Vrede
        De vrucht zijns heils aan al den zijnen mede;
        En maakt, als in een Enig lijff,
        De leden rad tot onderling gerijff;
        En spreydt den geur zijns soetheyts wijdt en verdt,
        Heen tot in des aenschouwers hert.
      
      
        Gelijk de Dauw, in frische Morgen-tijden,
        De heel Natuer, mildt-lavigh, doet verblijden,
        Als hij van Hermons toppen vliet’t
        En’t teere kruid op Syons Berg begiet
        En over-swemt het nieu-geboren gras
        Met dropjens daer’t na dorstend’ was:
      
      
        Zo zijn ook Vre’e en Eendracht onder Broeders,
        De koesteraers, de noodelijcke voeders,
        Het sap, het pit van wisse rust;
        Het merch, de ziel van wenschelijcke lust;
        De steun en stut van menschelijck geluk;
        Een tegen-kracht in ramp en druck.
      
      
        Te recht, te recht magh hij zich saligh noemen
        En van de volt des heils vol-mondigh roemen,
        Die leeft daar Broederlijcke vre’e,
        Op Deuchdt gegront, onwanckelijck houdt ste’e:
        Daar spijt, verwijt, argh-waen, en alles sterft
        Wat lust uyt-keert, en rust verderft.
      
      
        ’tIs Wel-doens aard, den Doender te bekroonen,
        En met zich zelfs zich zelven te beloonen:
        De Broeder-vreed’, omset met Deuchdt,
        Is ingesult’t in zijne eigen vreuchdt;
        En proeft, door smaec zijns soetheyts vol-vernoeght,
        Wat nut en kracht Eendracht toe-voeght.
      
      
        Hier bij komt God (zo is hem Tweedracht tegen!
        Zo lieft hij free!) en doet beloft’ van zegen;
        Van voorspoedt, die lang-leventheydt
        En zoet gemak tot zijn geselschap leidt;
        Van heil en luck, dat zijn geduring reckt
        En tot in alle eeuwen strekt.
      
    
  