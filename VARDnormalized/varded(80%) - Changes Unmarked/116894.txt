
    
      
        Bekeeringh dogh zo langh hier niet uytstelt,
        Tot dat de dood u krijgt in haar geweld:
        O neen! dit sou voor u te schaad'lijck zijn;
        Want dan zult gij nooit zien u Gods aanschijn.
      
      
        Zo langh als gij hier doet het sondigh quaat,
        Gij door bedrog na geen bekeeringh staat.
        En stelt haar ook niet uit een lange tijd;
        Want gij daar in u leeven kunt zijn kwijt.
      
      
        Dit uitstel heeft hier meenigh mensch berout;
        Want dit ons bij de dood maackt zeer benout.
        Bekeeringh dan niet zijn moet uytgestelt,
        Tot ons de dood in 't leeven needer-velt.
      
      
        Zo gij te langh in 't leeven met haar draalt,
        De naare dood u ligt uit 't leeven haalt:
        En gij de tijd dan niet weer krijgen kunt,
        Die God voor haar u leeven heeft vergunt.
      
      
        Gij zonder haar gaat na verdoemenis.
        En uwe tijd hier zeer onseecker is.
        Bekeert u dan, eer u de dood hier treft;
        En u gevaar, daar in gij zijt, beseft.
      
      
        Weet gij, ô mensch! wanneer gij sterven zult?
        En ook, wanneer de tijd zal zijn vervult,
        Dat u lighaam in 't graf verrotten moet?
        O neen! doet dan met u bekeeringh 't goed.
      
      
        Gij zonder haar de zonde hier na-jaaght:
        De zaaligheyt gij van u ziel zo waaght.
        Bekeert u dan, eer u de tijd ontglijt;
        Want morgen gij hem wel kunt wezen kwijt.
      
      
        Gij zijt met haar een weer-gebooren mensch.
        En zij met u dan doet na Godes wensch!
        Maar als zij niet bij u in 't leeven is,
        Aan vroome dit geeft veele droefenis.
      
      
        Dit uitstel hier wel meenigh mensch beweent.
        Neemt dan de tijd waar, die u God verleend;
        Waar in gij u opreght bekeeren moet:
        Hier dan in maackt, zo rat gij kunt, wat spoet.
      
      
        De wanhoop ligt die mensch hier zeer naar quelt,
        Die zijn bekeeringh al te langh uytstelt.
        Die God bespot, hij zijn bekeeringh stuyt,
        En ligt de deur van zijn genaade sluit.
      
      
        Agh! is het zo met Judas niet gegaan,
        Om dat hij kon zijn Here vals verraan?
        Waar over dat ook wanhoop bij hem kwam;
        En zij daar door zijn leeven van hem nam.
      
      
        Veel sondigh quaat bekeeringh hier nalaat.
        En aanstonts zij ook na 't berouw toe gaat;
        Waar na dat zij met vroomheyt gaat na God.
        Die vroomen eens zal schencken 't zaaligh lot.
      
      
        Moetwilligh dan na u verderf niet treet!
        Maar laat u 't quaat, dat gij doet, dogh zijn leed.
        Bekeeringh u moet leiden na Gods vreugd.
        Maar na 't verderf u leiden zal ondeught
      
      
        De hulpe Gods met haar bij u ligt zat,
        Als gij bleeft vroom op u bekeeringhs-padt.
        Gij weet, dat God bekeeringh helpen zal;
        Op dat het quaat den mensch niet brengt ten val.
      
      
        Die hem bekeert, die geeft aan God veel vreugd;
        En d'Engelen zijn daarom ook verheugt:
        Ja meer, als zij, dit over-vroome doen;
        Om dat zij van hun 't quaat niet meer vermoên.
      
      
        Bekeeringh nooit zal in den heemel staan;
        Maar zij zal met de weerelt vast vergaan.
        Daarna zal God vast werden hoog geëerd,
        Door veele, van die zij hier heeft bekeert.
      
    
  