
    
      
        WAt dwazer ding verzint den mense niet
        Als hij de reden drijft uit haar gebiet?
        O! zoo 't verstand mocht werken na zijn aart,
        Hoe maklijk wiert den mensch van 't quaat bewaart!
      
      
        Maar laas! qua lust die elk voor zich verkiest
        Maakt dat de geest haar edelheit verliest.
        En zoo die lust ten scherpsten werd gevoed,
        't Werd eindlijk quaad al wat den mense doet.
      
      
        Haat, toorn en wraak ontsteken zoo het hert'
        Dat zomtijdts 't bloed daar van bedorven werd.
        Bedorven bloed of oorzaakt snelle dood,
        Of lange ramp en quelling overgroot.
      
      
        Geen minder lot loopt vuilen overdaat.
        De wijsheit blijft geen brassers kameraadt.
        De gulsigheit verdwaast de eedle geest,
        En maakt de mensch een menschelijcke beest.
      
      
        De traagheit dooft de levendige kracht,
        Waar door 't gemoet ter sluimer werd gebracht.
        Zoo d'oeffningh sterft, waar doormen kracht verwerft,
        Zoo is men dood ook zelver eermen sterft.
      
      
        O droeven stant waar in de mensch zich stelt,
        Om dat qua lust en dwaasheit hem verzelt!
        Als ik bemerk des Zondaars droeve wee,
        Zoo vloeit mijn oog' van tranen als een zee.
      
      
        Met reden werd die zotterny belacht,
        Die 't alderwaarst' het alder onwaarst' acht.
        Den dwazen mensch, zoo zeer is hij verkeert,
        Verkeert zijn heil in onheil met begeert'.
      
      
        Wie ziet met lust dit dwaze wezen aan,
        En laat zijn geest in 't lachen onvoldaan?
        Want zoomen nauw op alle zaken ziet,
        't Quaadaardigh hert bereit zijn zelfs verdriet.
      
      
        Om dat de deugt, waar door 't meest al bestaat,
        Van d'ydle mensch moetwillens wordt versmaat,
        En dat hij zich der znootheit overgeeft,
        Dat maakt mijn ziel dat zij zoo treurig leeft.
      
      
        D. 't Belachen dient op dat de mensch zich schaam.
        Maar lachery en dwaasheit gaan veel t'zaam.
        Ten is niet quaat 't geen 't quaat maar openbaart.
        H. 't Geen 't quaat gelijkt schijnt ook van kwaden aart.
      
      
        Die stadigh zucht geeft stof tot ongeval.
        Die altijdt lacht besteet zijn tijd te mal.
        De droefheit spreit een nevel voor 't verstand.
        H. 't Verstand verliest door losse vreugt zijn stant.
      
      
        Daar vreugde rust op reeden isse goed.
        Geen vreugt, maar qua gewoont' ist die 't elk doet.
        Geen goed werd quaat ten zij 't zijn aart verlaat.
        Maar 't misbruik maakt een goed gebruik wel quaat.
      
      
        Geen misbruik maakt een recht gebruik ter schand.
        Die 't prijkel kent vermijt zulx door 't verstand.
        Wat raat zo lang de oorzaak blijft van 't quaat?
        Bedroeft zijn, vroom, en volgen goede raat.
      
    
  