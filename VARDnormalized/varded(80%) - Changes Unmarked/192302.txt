
    
      
        Alleen hoog verheeven Here!
        Die toekomt volmaakte ere,
        Die uw goedheid oopenbaar,
        Toonde dit voorleeden Iaar,
        Die nu ‘t oude is verdreeven,
        hebt een nieuw in plaats gegeeven,
        En met een ontelb’re stof,
        Tot uw roem en deugden lof.
      
      
        Heer! wie word niet opgetoogen?
        Die uw gunst beschouwt, met ogen
        Des verstands, wie niet bewerkt?
        En tot dank, en bee gesterkt:
        Laat het u, goedgunstig Vader!
        Niet mishaagen, dat ik naader
        Tot uw troon, en tot u smeek,
        En in Christus, dus aanspreek;
      
      
        God des lichts! zeer hoog geprezen,
        Ag! vernieuwt mijn geest’lijk weezen,
        Gij, die alle wijsheids schat
        In u zelfs volmaakt bevat,
        Wilt mij door uw Geest verlichyten,
        Uit uw Woord zoo onderrigten,
        Dat mijn zielen-oog beschouw,
        Uwen willen vaste trouw.
      
      
        Dat uw Geest mijn oogmerk leer,
        Hoe, te doelen op uw ere,
        Dat ik die elleenlijk stel
        Tot het wit, waar naar ik snel;
        Doet mij d’eigen eer veragten,
        En uw lof alleen betragten,
        Zelfs met missing van mijn roem,
        Laat vergaan die yd’le bloem.
      
      
        Laat mijn togten, zinnen, leeden,
        Zig maar tot uw dienst besteeden,
        Dat elk lichhaams lid, zig buig
        Voor u, als deugds waapentuig:
        Laat mijn handel leevens wijze,
        Doen en laaten zijn, ten prijze
        Van uw heerlijkheid en deugd;
        Nieuw, geheilig, en verjeught.
      
      
        Zijt alleen mijn ziels vermaaken,
        Doet mij in uw liefde blaaken,
        Neig mij tot uw wet en wil,
        Maak mij in uw weg meer stil:
        Geev’ mijn wille meer vermogen,
        Maak d’uitgangen opgetoogen,
        Laat uw dienst, mijn leeven lank,
        Zijn mijn keus, mijn spies, en drank.
      
      
        Teegenheid en swaare plaagen,
        Die natuur geeft stof van klaagen,
        Keer die zagt af, tot mijn baat,
        Naar uw alleen wijzen raadt;
        Dat ik mij nooyt zeer ontstelle,
        In verdriet en ramp mij quelle,
        Maar mij naar uw leiding voeg,
        En mij in uw raad vernoeg.
      
      
        Wilt mij verder gunstig hoeden,
        ‘t Lichhaam met zijn nooddruft voeden,
        Dog laat zeegens-oovervloed
        Nooyt verwekken trots en moed.
        En is ‘t Iaar nu snel geweeken?
        Gun dat ik mijn tijd bereeken,
        En voortaan, eer dat ik sterv’,
        Sterven leer, en ‘t leeven erv’.
      
    
  