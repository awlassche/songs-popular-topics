
    
      
        ALs Jesus in zijn Majesteyt
        Zal komen, zo hij heeft voorzeid,
        Geven regtveerdig Oordeel
        Over elk een, zonder voordeel.
      
      
        Den Reeken-boek zal open gaan,
        Elk zal daar loon na werk ontfaen,
        En rekeninge geven,
        Van zijn voorgaande leven.
      
      
        Mijn reekening is ongereet,
        Mijn bloed verandert al in zweet,
        Als ik denk aan mijn zonden,
        Die mijne Ziel doorwonden.
      
      
        Ik vinde mij in grote noot,
        Als ik denk op de eeuwige dood;
        ’t Was beter nooit gebooren,
        Als eeuwig zijn verlooren.
      
      
        Hoe heb ik zo den tijd verquist?
        Og hoe heb ik aldus gemist!
        Dat ik die schone straten
        Der deugden, heb verlaten.
      
      
        Van zinnen was ik heel berooft,
        Dat ik den vyand hebt gelooft,
        Het vlees heeft mij bedrogen,
        En de wereld gelogen.
      
      
        Maar ik wil volgen goeden raed,
        Om te bewenen mijn misdaed,
        En mij in tijds bereiden,
        Om wel van hier te scheiden.
      
      
        Weest mij genadig Jesus zoet,
        Door ’t storte van u dierbaer Bloed,
        Een beek van rode wonden,
        Verteerd mijn vuyle zonden.
      
    
  