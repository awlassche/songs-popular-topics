
    
      
        WAnneer een Maagd de Tafel dekt,
        En brengt zij 't Zout-vat niet,
        Haar Maeghdom wordt terstondt begeckt,
        't Is 't eerst daar 't volk na ziet:
        Een Zouteloose Maaltijd is
        Als een onteerde Maagd;
        Want eet men Vlees, of Struyf, of Vis,
        't Is Zout, daar men na vraagt.
      
      
        Een Zouteloose Maaltijd ist,
        Daar matigheyt ontbreekt,
        En daar men op een reys verquist,
        En door het keel-gat steekt,
        Zo veel als Man, en Kind, en Vrouw,
        Voor Huysingh, Drank, en Kost,
        Zich eerlyck meê generen souw,
        En zyn noch warm gedost.
      
      
        't Is ook een Maaltijd zonder Zout,
        Daar men Gods gaven stort,
        's Lands welvaert op veel drinken bout,
        En tegens zulke knort,
        Die voor die geen, die ziek en krank,
        In armoed haast versmacht,
        Bezorgt is; dat die spijs en drank
        Magh werden toe-gebracht.
      
      
        't Is schrick'lyck van die Rycke Vreck,
        Die Laz'rus voor zijn deur
        Versmachten liet, en in gebreck,
        En droefheyt, en getreur
        Niet troosten woud, hoe dat hij bad,
        Die nu swam in de Vocht,
        Bad namaels om een druppel nat,
        Dat hij niet krygen mocht.
      
      
        Die Dis is van geen Zout voorsien,
        Daar de eerbaerheyt verdwynt,
        En daar men oud en jonge Liên
        Met vuyle reden pynt,
        Daar yders mond een Hoer-huys is,
        En 't hert een snood Bordeel,
        Wiens keel-gat als een heete Smis
        Heeft nimmer drank te veel.
      
      
        Indien de mensch zijn waerdigheyt,
        En brossigheyt verstondt,
        En zag zijn net aerdigheyt,
        En klein geschapen mond,
        Hij soud wel zien dat hem de Heer
        Niet voort-braght als een Swijn,
        Wiens satheyt smyt de Trogh om-veer,
        En wentelt in de Wijn.
      
      
        't Is Zouteloos al wat men eet,
        Zo God geen zegen geeft,
        Indien men dan zijn Naam vergeet,
        En los daar henen leeft,
        Geen wonder dat ons Aerdts gestel
        Verrot, en stinckt van 't kwaad,
        En 't spoor-slaeghs zonder Zout, de Hel
        En 't eeuwig wee in-gaet.
      
    
  