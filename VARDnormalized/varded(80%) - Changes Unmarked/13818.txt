
    
      
        AL heeft ons nu begheven
        Den Zomer met haar vreugd,
        Men ziet hier weder leven,
        Van nieuws de groene jeugd,
        Aan deze twee, die heden mee,
        Het paren nu beginnen,
        Wij wenschen haar, dat zij voor ‘t jaar,
        De derde moghen winnen.
      
      
        Al is het Wout verstorven,
        En d’ ouden stam vergaen,
        Nochtans zijn niet bedorven
        De spruytjes met haar bla’en:
        Maar komen weer, al even zeer,
        Door warmt’ en vochts mee-deelen,
        Van tijd tot tijd, op ‘t aardrijk wijt
        Meer jonghe Woutjes teelen.
      
      
        Het gheeft de Bosch-Goddinnen,
        En al de Nimphjes vreemd,
        Dit onverwachte minnen,
        Dat haar ghespeel weg neemt,
        Die nu verlaat, de Maagden staat,
        En is geworden verder,
        Door d’ echte trouw, de rechte Vrouw,
        Van haar beminde herder.
      
      
        Laat u geen wonder geven,
        Dat u dees’ Maagd ontviel,
        Zij wil nu haast aankleven,
        Haar Lief, haar tweede ziel,
        Zij acht doch meer, haar Hoofd en Heer,
        Haar blijdtschap, haar vermaken,
        Dan Maeghde praet, of vryen staat,
        Die zij nu gaat versaken
      
      
        De Winters koude nachten,
        Hoeft zij te vrezen niet,
        Die gij noch moet verwachten,
        ‘t Welke menich Maagd verdriet:
        Maar deze twee, die moghen mee,
        Malkanders voetjes warmen,
        En als ‘t haar lust, nemen de rust,
        Elk in zijn Liefjes armen.
      
      
        Truert dan niet meer o Maagden,
        Gij hebt gheen truerens noot:
        Maar even zeer zij klaeghden,
        ‘t Verlies was al te groot,
        Ik sey sus, sus, hoe hebt gij dus
        De droefheyt ingheswolghen?
        Ei weent niet veel, om u Ghespeel:
        Maar wilt haar liever volghen.
      
      
        Zo zal men u bekroonen,
        Met Palm en Laurier groen,
        Iae vreugd en blijdschap tonen,
        Ghelijck wij nou hier doen,
        En yder mensch, zal met een wensch,
        V veel gheluck aenbieden,
        Op ‘t aertsche dal, ‘t welk wij voor al,
        Wenschen does echte Lieden.
      
    
  