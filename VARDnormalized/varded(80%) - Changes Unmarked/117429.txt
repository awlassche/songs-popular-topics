
    
      
        Als een Leeuw noch, jonk, en moedig,
        Fier, in krachten, overvloedig:
        Zoo zijn die oprecht van geest’
        God vertrouwen, onbevreest;
        In benauwde droeve dagen,
        In den strijdt, en ware plagen:
        In ramp, elend, tegenspoedt
        Houdt haar ziel noch goede moed!
      
      
        Maar wat sterkt haar zoo van binnen?
        Wat doet haar de vrees verwinnen?
        Wat geeft zulken moed in nood?
        Zelfs in vreeze van de dood?
        ’t Is ô ziel, om dat de Here!
        Met haar is, wat zal haar deeren?
        Hij troost haar met Stok en Staf,
        Dit neemt haar de vreeze af.
      
      
        d’Oneyndig God! hoog geprezen,
        Kan van niemand verre wezen,
        Bij alle, en over al;
        Boven, en in ’t aerdse dal,
        Is de Heer! Maar hij wil wonen,
        Zijn genaa en heil, betonen,
        In zijn liefds-gemeenzaamheyt;
        Aan d’oprechte toegezeydt.
      
      
        Maar wat troost is hier te lezen!
        Als de Heer! met ons zal wezen,
        Maakt ons geen gevaar verbaast,
        Hoe zeer ook de wereld raast!
        God! geeft troost, en zielen krachten!
        Tegen alle viands machten.
        ‘k Rust op hem, in zulken standt,
        ’k Voel hij ondersteund mijn hand!
      
      
        Al laagt gij in water-stromen!
        Ia moest in de vlammen komen!
        Vreest niet! hij wil uw bij staan,
        Geen van die zal uw beschaän.
        Ook voor duyzenden vijanden!
        Neemt hij u in zijne handen.
        ’k Ben (zeydt hij) uw heil en kracht!
        Schrik dan niet! rust in mijn macht.
      
      
        Maar hoe staa ik gants verlegen!
        Op de duistre naare wegen!
        En de Here licht mij niet!
        Hulp, noch troost, hij aan mij biedt!
        Zal de Herder mij begeven?
        Mij allene laten zweven?
        Zoo dwaal ik van hut, en koy,
        ‘k Raak, den Wolven tot een proy!
      
      
        Hij heeft nooit, noch zal verlaten,
        Die in zijne schaduw zaten:
        Al verbergt hij ‘t lieflijk licht!
        Dan zijn goedig aangezicht!
        Nooit zal hij van Vrome wijken,
        Zijne zorg, zal niet bezwijken.
        Hij schuilt: Na een oogenblik!
        Komt hij weer: dan vlied de schrik.
      
      
        Iaa ook in het droevig woelen!
        Doet hij in de ziel gevoelen.
        Zijne tegenwoordigheyt!
        Ook den geest die binnen leidt,
        Hoe komt die het herte roeren?
        En de ziel tot Iezus voeren?
        Door ‘t gebedt! gezucht! en klacht!
        Kleeftze aan: en houdt de Wacht.
      
      
        Den Stok, en Staf in zijn handen,
        Geeft ons troost: en slaat vijanden,
        Op dat geen Wolf, Leeuw, of Beer,
        Schapen! scheure of verteer!
        Wrevel-bokken, komt hij scheiden,
        Om zijn kudde wel te weiden.
        Hij voert en drijft, met verstandt,
        Ieder Schaapjen na zijn hand.
      
      
        Als hij mij dan hard komt jagen!
        Met zijn Roe, en Stok, (‘k voel slagen!
        Zoo dat ’t in mijn ziele smert!)
        Ach hoe beeft, en trilt mij ’t hert!
        ‘k Staa verbaast, in mijne paden,
        Gants bedwelmt, met angst beladen;
        ‘k Heb geen moed, ‘k en kan niet voort,
        Als mijn Herder is verstoort!
      
      
        Ziele! dit zijn liefde slagen:
        Gij zoud in uw weg vertragen,
        Daarom slaat hij met zijn Roe,
        Of dreygt met zijn Staf eens toe.
        Zomtijds raakt hij maar de vachten
        Van zijn Schaap, en Iispt het zachte.
        En zoo hij dat straffer doet,
        ’t Is om dat het wezen moet.
      
      
        Laat dit nooit uw troost, vermindren,
        God die doet zoo met zijn kindren,
        Door de tucht, en tegenheyt,
        Voert hij haar tot zaligheyt,
        Ziet, zoo zijn des Heren ogen!
        Op uw; hij wil niet gedoogen,
        Dat gij van zijn kudde dwaalt;
        Zijnen Stok, uw weder haalt,
      
      
        God is met ons! in genaden!
        Wie? of wat? kan ons dan schaden!
        Hoe krijg ik den Heer met mij?
        Dat ik in zijn gunste zij?
        Maakt door Iezus met hem vrede!
        Wijkt van ongerechtigheden,
        Die ons scheiden van den Heer!
        Dwaalde gij: keert tot hem weer.
      
      
        In ‘t genaâ verbond, komt treden;
        Met gelove, en gebeden,
        Roept hem aan, dan nadert hij!
        Scheid uw van des werelds zij;
        Nadert hem, met d’heylige Scharen,
        Die zijn woord, en dienst, bewaren.
        Zijn der zamen twee, of dry,
        In zijn Naam’; daar is hij bij!
      
      
        Zalig zijnze, die de Here!
        Zich verkiest, om te verkeren
        In zijn tegenwoordigheyt!
        Tot haar troost, en zaligheyt.
        Onze zonden maakten scheyding,
        Iezus! door de vree-bereyding
        Baant den weg tot God te gaan,
        Nu hij voor ons heeft voldaan.
      
      
        Herder! ô blijft bij ons wonen!
        Komt uw gunste verder tonen,
        Staat ons bij in alle nood,
        Troost ons in de bange dood!
        Als gij eyndelijk zult scheiden
        Schaap, en Bok: komt ons dan leiden,
        Staande aan uw Rechterhand,)
        In het zalig Vaderlandt!
      
    
  