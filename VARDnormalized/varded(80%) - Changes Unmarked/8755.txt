
    
      
        DOen Daphne d'overschoone Maagd
        Van Apollo hare vlucht nam ten bosschewaert in
        En van hem snel wiert na gejaecht,
        Hij liep en hij riep vast; o schone Godin,
        Toeft wat, toeft wat, weest niet verbolgen,
        Ei waarom loopje? jou zelven besint,
        Leeuwen, noch Beeren, noch Tigers die volghen,
        Maar 'tis Apollo die u zo besint,
        Wilt u erbarmen// ziet
        Acht gij mijn karmen// niet,
        Laat gij mijn Godtheyt dan in de ly?
        Hebt deernis o Daphne, hebt deernis met mij.
      
      
        De geen daar gij zo schuw van vlucht
        Is Harder, noch kinckel die 'tVee hoed of weyt:
        Maar 'tis een God die door de lucht
        De gulde glans van zijne stralen uit spreyt,
        d'Oppersten Iupiter is mijn Heer Vader,
        Charos en Delphos en Tenedos staan
        Tot mijn gebied en bevel allegader,
        Ik ben de Son, en mijn Zuster de Maen:
        Kruiden en bloemen// die
        Ik nau te noemen// zie,
        Locken mijn stralen alleen uit d'Aert,
        Mach u dit niet locken? o schone bedaert.
      
      
        Nooit wordt ik oud, staegh blijf ik iongh,
        Mijn hair en vergrijst nooit, maar blijft even geel,
        En dat mijn stem, wanneer ik zong
        Bij de negen Musen, en't spel van mijn veel,
        V (o mijn Daphne) mocht komen ter oren,
        Dat gij zo langh u loopen eens liet,
        't Sou buiten twijffel u hartje bekooren
        Om mij te helpen uit mijn verdriet;
        Och! hoe gerusjes// wou
        Ik dan met kusjes// jou
        Liefjen onthalen, als een Godin:
        Nu Daphnee staat, Daphne hoort doch na mijn min.
      
      
        Maar 't was om niet wat Phebus riep,
        Want Daphne vloot van hem zo snel als zij kon,
        Waarom hij ook soe schichtig liep,
        Dat hij haar in't loopen ten laatsten verwon:
        Penaus, Peneus, Phebus bestormt mij,
        Helpt mij o Vader, riep Daphne vertsaagd,
        Kuysse Diana komt (bid ik) vervormt gij
        Stracks deze schoonheid, verhoord doch u Maagd:
        Want ik wil sterven// eer
        Hij sou verwerven// meer,
        Dood gij zijt mij zeer wellekoom,
        En daar mee werd Daphne vervormt in een boom.
      
      
        Den droeven Phebus bleeck van rou,
        Omhelsde met tranen den lieven Laurier,
        En seyd: O boom, beeld van mijn vrou,
        Blijft altijd jong, en een vyand van't vier,
        Spartelt en klatert wanneer men u blaed'ren
        Werpt in het vier, doet als Daphnee deet,
        Doen haar het vier van mijn minne wou naed'ren,
        Strijd dan als Daphnee mij weder street:
        Leert hier de Maegden door,
        Als men haar jaegt, het oor
        Nimmer te buigen na geyle lust,
        En daar mee heeft Phebus den boom eens gekust.
      
    
  