
    
      
        'KBen besprenght met 'treyne waeter
        Doch mijn ziele dorst na meer.
        O mijn ziel ! wat drinckvat staeter
        Op de Tafel van u Heer?
        Dorst ik doch wat naarder gaan,
        En mijn ziel dorst zo verslaen:
        'kSou dan voor die heyl'ge spijze
        Danckelijck mijn Heylandt prijse.
      
      
        Is dit 'teygen bloed des Heren?
        Neen, ik zie maar suyvre wijn:
        'tPausdom zoudt ons gaerne leren
        Dat het brood waar vlees moet zijn.
        Dit is brood dat 'tlichaem voet:
        Maar 'tgeloof denckt Christi Bloed:
        'kDien geen Mis-godt, 'twaer een schande
        'kWensch maar ene offerande.
      
      
        Christi bloed voor mij vergooten
        Beeld mij deze Beecker af:
        'kEet met Christi dischgenooten
        'tBroot zo als hij 'tselve gaf:
        Is mijn ziel in stervens noot?
        'kWort gesterkt door heilig Brood:
        Schrik ik voor mijn grote zonden?
        Mijn pardon zijn Christi wonden.
      
      
        Maar hoe heb ik derven treeden
        Om die spijs te grijpen aan?
        'kBen van boven tot beneden,
        Onreyn, en met schuld belaen:
        Maar dit geeft mij noch een moet,
        Dat mijns Heren dierbaer Bloed
        Ook van grote zonden heiligt,
        En voor straf ten vollen veylight.
      
    
  