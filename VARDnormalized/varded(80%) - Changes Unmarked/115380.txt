
    
      
        Ga ‘swerelts minnaers vliet,
        Mijn liefde kent gij niet,
        Ik singh mijn Bruyd’gom een rein Lied,
        Die mij vond langhe eer ik hem vandt,
        Om dat zijn liefde in mij brand.
      
      
        Waar ziet gij schoonste om?
        Naar u, trekt mij ik kom,
        Waar zijt gij vriend mijn Bruyd’gom?
        En zegget die mijn ziele belust
        waar dat gij in de middag rust?
      
      
        Zuster Bruydt gij zijt mijn,
        Lieflijck is u aenschijn
        Gelijk de duiven ogen zijn,
        Een Lelie onder der doornen dwanck
        Is zij die ik mijn leven schanck.
      
      
        Een troost woord van mijn vriend,
        Is mij een duizend vreugd,
        Boven mijn leven en alle geneugt
        Nochtans die troost mijn ziele eerlanck,
        Ik ben van zijne liefde krank.
      
      
        Hij seynt mij boden veel,
        Hij troost mij wel van veer,
        Door brieven, maar O mijn lief wanneer?
        Wanneer zal hij mij kussen fijn
        Zelfs met de kus zijns mondts divijn.
      
      
        Dochters van Syon reen,
        Jerusalems gemeen,
        Waar wildy schone der Wijven heen?
        Komt ziet, hij die mijn ziele behaagt,
        Die is geboren van een maagd.
      
      
        O schoonheid overschoon,
        Mijn lief is Godes Soon,
        Mijn Broeder en ook des mensen Soon,
        Die door zijn liefd’ mijn ziele verzaedt,
        Die sterf den dood om mijn misdaedt.
      
      
        De dood van mijn lief wis
        Mijn eeuwig leven is,
        Mijn lief is mijn en ik ben zijn,
        Komt gaan wij Christ geloovige stam,
        Komt tot de Bruyloft van het Lam.
      
    
  