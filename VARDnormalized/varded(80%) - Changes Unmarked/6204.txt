
    
      
        ALs Pieter-man// niet slapen kan
        Door 't peysen om de Vrijster,
        Zo kleed hij hem// en heft zijn stem,
        Tot singhen, als een Lijster.
      
      
        Doch zijn gezang// gaat droef en bang,
        Doordien het hart van binnen
        Met zoete smart// geprickelt wardt,
        Van weghen zijn Vriendinne.
      
      
        Dus gaat hij sacht// op 't onverwacht
        Voor 't venster van zijn Grietjen;
        Al waar hij speelt// en mede queelt,
        Een aerdigh Minne-Liedtjen.
      
      
        Als Grietjes hart// dan wakker wart,
        En de Ooghjes zich ontsluyten:
        Zo komt zij aan// de Venster staan,
        En steekt het hoofd daar buiten.
      
      
        Als Pieter haar// dan wordt gewaar;
        Hij zegt: ach Lief! u ogen
        Die lichten mijn// als 't Ster-gheschijn,
        Van 's Hemels blaeuwe booghen.
      
      
        V schoonigheydt// o zoete Meyt!
        Heeft mij niet laten rusten;
        Mijn docht in't slaap// mijn lieve Schaep:
        Dat ik u Wanghen kusten.
      
      
        Dit dromen zoet// heeft mij 't gemoet
        Met yver gaan ontsteken;
        Ik most op-staen// en tot u gaan,
        Of't hart scheen mij te breecken.
      
      
        Hier zijnde wil// ik heus, en stil
        Met u mijn tijd verdrijven.
        God geve maar// dat ik daar naar
        V schoonheydt mach beklijven.
      
      
        Hierom Vriendin// ist met u sin:
        Wilt mij daar binnen laten:
        Schout Klappers kwaad// die vroeg en laat
        Gaan snoff'len langs de straten.
      
      
        Dit Venus Kint// vriend'lijck gesint,
        Heeft 't deurtjen op-gheslooten,
        Dies zij dan van// haar Pieter-man
        Veel kluchjes heeft ghenooten.
      
    
  