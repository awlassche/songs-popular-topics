
    
      
        AMaril wat wilt gij maken,
        Door een kus u toegebrocht?
        ’t Inkernaet deed op u kaken,
        Dat ik met u moeite sogt.
      
      
        En daar questi is gereesen,
        Eer men uit het leven scheyd,
        Moet den peys getroffen wezen,
        Noch een kusje, lieve Meyd.
      
      
        Zoeten Engel, laat u raden,
        En gedenck het leed niet meer:
        ‘k Beveel mij dan aan u genaden:
        Dus kus ik een derde keer.
      
      
        ’t Zal ten pleyten doch verstrecken;
        Want ik zie ik moeter aan.
        Noch een reysje bek aan bekken,
        Eer wij na den Reghter gaan.
      
      
        ’t Vonnis is voor u gebooren,
        Ja zo seecker als ik leef,
        Kost en moeite was verlooren,
        Daarom noch een kusje geef.
      
      
        Ziet de Heren zullen ’t vinden,
        Dat mijn lieve Amaril,
        Haar met Cloris moet verbinden;
        Noch hier op een kusjen wil.
      
      
        Wilt u van het pleyten myen,
        Daar gij ’t vonnis nu al weet:
        Kom mijn Engel, laat het glyen?
        Noch een kusjen in ’t secreet.
      
      
        Wij twee zielen samen leven,
        Maakt hierom dan geen verdriet,
        Noch een kus op trou gegeven,
        Dan zo roert het niemand niet.
      
    
  