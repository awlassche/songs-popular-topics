
    
      
        Nv zich ondanckbaer toont mijn Herderinne,
        Dat overvloedigh rechtvaerdige minne,
        En laght om 't leed dat zij mijn ziel zo quelt,
        Mij sou houden in haar banden ghewelt,
        Haar wezen, schoon gelaat, acht ic niet meer,
        Lichtvaerdig, smadich acht ik veel te zeer,
        Want liefde troosteloos, de liefde pijn
        't Is min, het waar veel beter dood te zijn.
      
      
        Wijt van bedwangen zijn al mijn gepeynsen,
        'k Heb geen vermaeck in haar stuur gelaat,
        Meynt zij dat ik zal lijden al haar veynsen,
        En mij zal ophouden met 'er praet,
        Al 't zoet gelonck gelach acht zij voor spot,
        Dies wil ik breecken liefde, band, en slot,
        Want liefde troosteloos, de liefde pijn
        't Is min, het waar veel beter dood te zijn.
      
      
        Haar tover-oogen die mij zo veel tranen
        Kosten, en waren mijn eertijds zo lief,
        Krijghen mijn voeten niet meer op de bane,
        Die ik versleet tot haar dienste gerief.
        Als ik met liefde ben op haar gesint,
        Wil ik beminnen, en ook zijn bemint,
        Want liefde troosteloos, de liefde pijn
        't Is min, het waar veel beter dood te zijn.
      
    
  