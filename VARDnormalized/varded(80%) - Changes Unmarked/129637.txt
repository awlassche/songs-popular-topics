
    
      
        Klorinde, mijn leven,
        Die ik er bemin
        En nooit zal begeeven
        Maar eeuwig bezin,
        Gij gaat voor mij vlugten
        En lagt met mijn smart
        En laat mij mijn zugten
        Nog smooren in ’t hart.
        Dus tegen de reden
        Ontfonkt gij mijn hart
        En ’t blijft nog op heden
        In strikken verwart.
      
      
        Door liefde gedreven
        Klaag ik u mijn pijn.
        Wil dan, lieve leven,
        Medogende zijn.
        Maar zo gij mijn klagten
        En zugten verdooft
        En Kupidoos kragten
        Niet agt of gelooft,
        Zal hij eens ontsteeken
        In u ene vlam:
        Dog zig van u wreeken
        Die zijn eer ontnam
      
      
        Hij ziet Zelfs op Goden,
        Nog mensen magt:
        Apollo mogt doden
        Draak Pijthon met kragt,
        Maar moest ook gevoelen
        Een pijl van dit wigt
        En mogt zig niet koelen
        In Dafnes gezigt.
        Verander uw zinnen,
        Mijn lief, neem dit aan,
        Op dat u het minnen,
        Niet duur koom te staan.
      
      
        Eer hij   u leer lonken,
        Door wraake daar van,
        Op een die u vonken
        Nooit uitblusschen kan.
        Dan moet gij de smarten,
        - Zo gij hem niet eert -
        Der leidende harten
        Zien op u   gekeert
        En zult het beklaagen
        En voelen te laat
        Hoe zwaar ’t is te dragen,
        Te lijden die smaad.
      
    
  