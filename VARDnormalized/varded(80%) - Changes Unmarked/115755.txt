
    
      
        AEnhoort een droevig Lied,
        Wat ik u zingen zal,
        Al wat ‘er is geschiet
        Hier op het aerdtsche dal;
        Het schip de zwarte Haen
        Van Sluys is afgevaren,
        Al na de Smirnsche kant,
        Daar doen veel Turcken waren.
      
      
        Vier Turcksche schepen groot,
        Die kwamen ons aan boord,
        Men spaerd’ geen kruid of loot
        Ons Schipper, zo ’t behoort,
        Seyd’ mannen kloeck valjant,
        En spaert geen lijf of leven:
        Steeck ’t liever in de brandt,
        Als aan de Turck te geven.
      
      
        Vijf uuren met getreur
        Heeft dezen slagh geduert,
        ’t Was niet als vlam en vuer,
        Dat heeft men daar gespeurt;
        Ons Schipper kloeck van aard,
        Die wou het niet op-geven,
        Tot dat den lesten man
        Verlaten sou zijn leven.
      
      
        Hij schoot zo vreesselijck,
        Den wreden Turckschen moord,
        Wij moesten op de wijck,
        Ons’ mast raeckt buiten boord,
        Wij wisten genen weg
        Waar wij ons zouden wenden;
        Wij raakten tot meerder verdriet,
        En noch tot groot ellende.
      
      
        Wij dreven voor de wind
        Op Gods genade heen;
        O schrickelijck ellend,
        Al waar mijn hert van steen,
        Van ijzer of metael,
        Noch sou het moeten schreyen,
        Want ik u een verhaal
        Ons druck en groot lyen.
      
      
        Door enen groten wind
        Zo is ons schip gestrant,
        En dat op een Eyland,
        Dat men daar liggen vand,
        Genaamd de S. del
        Is het Eylandt geheeten,
        Wij zochten over al,
        Men vond’ daar niet te eten.
      
      
        Zeventien weken wilt verstaen,
        In deze droefheyt groot,
        Men had geen spijs of drank,
        En daar toe ook geen brood:
        Men was met droefheyt belaen,
        Men sucht zo meenigh-werven:
        Wij raken hier niet van daen,
        Hier moeten wij alle sterven.
      
      
        Den Schipper zeer bedroeft,
        Die sprak tot ons vermaeck,
        Ik heb tot ons behoef,
        Daar noch een deel Toebak:
        Daar mee behiel men ’t lijf
        Ontrent de drie vier weken;
        Daar na al met verdriet
        Drie honden op gegeten.
      
      
        Die honden waren op,
        Doe waren wij bedroeft,
        Men wrongh zijn handen daar,
        Men trok ’t haar uit het hoofd:
        Den Schipper kloeck van moet,
        Die sprak zo meenigh-werven,
        t’Za smijt de dobbel-steen,
        Wie voor ons al zal sterven,
      
      
        Al viel het schoon mijn beurt,
        Ik ben ter dood bereid;
        Een stenen hert dat treurt:
        Heeft den Schipper gezeid,
        t’Za smijtse uit de hand,
        En dat voor ons allen,
        En wie het droevig lot
        Van ons zal overvallen.
      
      
        ’t Viel op de Hoogh-bootsman
        Het droevige nood-lot,
        Hij stak zijn handen uit,
        Hij riep zo zeer tot God,
        Eet nu het vlees van mijn,
        Door hongers-noot verheven,
        Het bloed tot enen drank,
        Ik wil ’t u al vergeven.
      
      
        Den Leeraer, zo ’t behoort,
        Die nam hem bij der hand,
        Hij heeft hem zo vertroost;
        Och! och blijft doch volstand,
        Trouwt vast op uwen God:
        Och ja! sprak hij verheven;
        Adieu mijn Cameraet,
        Ik ga u nu begeven.
      
      
        Och Hemel, Son en Maen,
        Wat schrickelijcke nood,
        Niemand van haar al
        Die hem brengen wouw ter dood:
        Doen smeet men weer het lot
        Wie dat hem zoude slachten,
        Het viel op Jan de Blaeuw;
        O God van grote machten.
      
      
        Hij hief zijn handen op,
        Hij riep tot God zijn nood:
        Wilt mij vergeven doch
        Wij doen ’t van hongers-nood,
        Adieu mijn maets voor ’t lest,
        ’t Vlees al van mijn boncken,
        Ik ben ter dood bereid
        ’t Is al voor u geschonken.
      
      
        Den Slachter quaem ‘er aan,
        Een bijl al in zijn hand,
        Hij gaf hem zo een slagh,
        Dat hij ter aarden lag;
        Men leyd’ hem op een block,
        Men hieuw het vlees in stukken,
        Zij greepen al daar naar,
        Men zag hem zo ontrucken.
      
      
        De boncken op een schael,
        ’t Mensen vlees bij nood;
        Hij deelden ’t over al,
        Dat door den honger groot;
        Zij greepen al daar na,
        En aten arm en benen,
        En dronken ’t mensen bloed,
        Eylaes wie sou niet wenen
      
      
        Maar wat een groten rouw
        Zag men gebeuren noch,
        En dat van Jan de Blaeuw,
        Dat hij hem hadd’ gebrocht,
        Vermoort dien man zo zwaer,
        Ja brought hem om het leven,
        En Gods gebod zo klaer
        En zwaer had overtreden.
      
      
        Hij had zo zwaer berouw,
        En sprong doen over boord,
        Zo dat hij in den grondt
        Door ’t water is versmoort;
        Men vist hem daar we’er uit,
        Al bij het Schip verheven,
        Men deelt zijn vlees voorwaar,
        En over al gegeven.
      
      
        Zij wrongen haar handen daar,
        En trokken ’t haar uit ’t hoofd,
        Wat schrickelijck gebaer,
        Och vrienden ’t vrij gelooft;
        Men zag geen land of zand,
        Niet als de wilde baren;
        Och Hemels grote God
        Helpt ons uit dit bezwaren.
      
      
        Doen zag men Godes gunst,
        En zijn genade groot,
        Een grote sterke wind,
        Met hoge water-vloet,
        Twee Visioenen mee,
        Als Engels hoog verheven,
        Die hielpen ons van daar,
        Doen zijn wij weg gedreven.
      
      
        Doen dreev’ men voor de wind,
        Op Gods genaden heen;
        Een Land word ons bekent,
        Een Tooren ons verscheen,
        Yrlandt wilt dit verstaen,
        Kingsael raakten wij t’lande;
        Daar lagen noch vier dood,
        Men mensen vlees in d’handen.
      
      
        Men bracht daar spijs en drank,
        En bier met goede wijn,
        Men zag die plaets in roer,
        De mensen vol van pijn,
        Zij liepen in dat schip,
        En sagen mensen boncken,
        Die lagen over al,
        En ’t vlees al van de schoncken.
      
      
        Zij vielen op haar knieën,
        En dankten haren God,
        Voor enen goede Ree,
        Dat haar gegeven werd.
        En bidt doch al te samen,
        Die zo zijn kost moet winnen,
        Dat zij een goede Ree
        Of haven mogen vinden.
      
    
  