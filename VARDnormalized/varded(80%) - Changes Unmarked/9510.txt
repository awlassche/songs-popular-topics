
    
      
        HEer, hoe snel vergaen de Iaren,
        Als de baren
        Snedigh volgen op malka'er:
        Zo is nu dit Iaer verscheenen,
        En verdweenen
        Als of 't nooit geweest en waar.
      
      
        Als de pijlen van de Boghen,
        Af-gevloghen,
        Schielijck dringhen door de lucht;
        Even zo, ja noch veel snelder,
        Tien-mael felder,
        Is de tijd in hare vlucht.
      
      
        Hebben wij geen vrucht ghesneden
        't Jaar voor-leden,
        Die voor Gode mach bestaan:
        Laat ons nu met alle krachten
        Vlijtigh trachten,
        Dat wij beter ganghen gaan.
      
      
        Ziet eens, dat in d'aerd' besturven
        Scheen verdurven,
        Zal haast komen voor den dach,
        Aenghenamer dan te voren,
        Nieu-ghebooren,
        En veel schoonder als het plach.
      
      
        Laat ons met dees' nieuwe tyen
        Ons ook vlyen,
        Om te werden jong en nieu:
        Alle boosheid van ons legghen,
        En gaan zeggen
        's Werelts ydelheydt Adieu.
      
      
        Dat wij namaels niet en klaghen,
        Want de dagen
        Zijn gaer weinig, boos en kort.
        Denckt, hoe menigh in het bloeyen,
        En het groeyen
        Van zijn Ieucht, geslaghen wordt.
      
      
        Al hoe moedigh wij nu schijnen,
        Zonder quijnen,
        Zonder letsel, zonder pijn,
        Wie weet, of wij met malkander,
        Tot het ander
        Iaer, op aarde zullen zijn?
      
      
        Ia, dat niet en is t'ontvlieden,
        't Kan geschieden,
        Morgen eer de Zonnen rijst,
        Dat de Wormen, dat de Pieren,
        En meer dieren,
        Van dit lichaam zijn ghespijst.
      
      
        Ziet mij aan, al ben ik heden
        Fris van leden,
        Als een varsch ontloocken Roos,
        Eer het zwart de Landen decket,
        En betrecket,
        Kan ik legghen ziele-loos.
      
      
        Dus, al staat u Hof vol Bloemen,
        Wilt niet roemen,
        Want ook op een koude nacht
        Kan haar luyster, en haar brallen,
        Neder-vallen,
        En haast zijn tot niet gebracht.
      
      
        Zo onseecker is het leven
        Ons gegheven,
        Dat wij weten niet met al,
        Op wat uyr, of tijd, de Koning
        Onze wooningh
        Van het licht beroven zal.
      
      
        Dat wij daarom onze zaken
        Vaerdigh maecken.
        Waecken, dat wij onverdacht
        Niet en werden wegh-genomen,
        Als hij komen
        Zal, in d'eerst' of tweede wacht.
      
      
        Hoe de sorgheloose Maagden
        Haar beklaeghden,
        Doe men haar niet in en liet,
        Kan men dencken uit de woorden,
        Die zij hoorden,
        Segghend'; Ik en ken u niet.
      
      
        Om dit onheyl niet te wachten,
        Laat ons trachten
        Dat altijdt de Lampe brandt:
        Dat wij moghen met de Wijze,
        Enen prijse,
        Krijghen in ons Vaderlandt.
      
      
        Dit wil ons de Here gunnen,
        Dat wij kunnen
        Staande blijven met malka'er:
        Zijnen Geest wil met ons werken,
        En verstercken
        Onzen Geest, in 't Nieuwe-Iaer.
      
    
  