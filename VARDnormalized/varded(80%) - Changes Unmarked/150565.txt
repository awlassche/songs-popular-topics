
    
      
        God, strenge Heer, geduchte straffer,
        Groot werelt-richter, wraeck-beschaffer:
        O! dat de glans uws glorijs strael’!
        O! dat vergelding eenmael koom’
        En met geterghden plage-stroom
        Op bozer mensen hoomoedt dael’!
      
      
        Hoe lang noch zal der goddeloosen
        Verdurven hoop zich minne-koosen
        En snorcken trots? hoe lang roemt noch
        De deuchd-niet van sijn’ spotterny?
        De booswicht van sijn’ schelmery?
        De slimmert van zijn schalck bedroch?
      
      
        Vw’ volk wordt, Heer, van haar vertreden
        Vw’ erff-deel lijdt haar woesticheden.
        Zij brengen We’eu en Wees om hals.
        Zij moorden (o onwaerdigh ding!)
        Den aen-geheymden vreemdeling:
        En noch zijn zij gerust in all’s.
      
      
        Does tale heeft het hert van binnen:
        (Zo gants verdurven zijn de sinnen)
        Waar toe ’tgedachte niet bestaan?
        Daar is, daar is geen God die’t ziet.
        Israëls God aanschouwt het niet:
        Waarom niet onzen wil gedaan?
      
      
        Dom-sinnigh volk, vereeltte oren,
        Ontmenschte aard, ach! kond gij horen,
        Zo hoort. Off wilt gij eeuwelijck
        In uwe verbeestheydt henen gaan,
        En ’therte, vol van zotten waen,
        Niet heffen uit des domheydts slijk?
      
      
        Wie derfter ’tgeen hij zelfs kan gonnen?
        Hoe? sou dan die niet horen konnen
        Die d’oore zelver heeft geplant?
        Kan die wel bloot zijn van gesicht
        Die maker is van’t ooge-licht?
        O! recht-verfoeylijck onverstandt!
      
      
        Sou’ hij aan haar geen straffe plegen
        Dien hij ’tgeheymnis zijner wegen
        Door klare lessen stelt in’t naakt,
        Daar doch de donck’re herten-wet
        Die hij den Heyd’nen heeft gezet
        Den overtreder strafbaer maakt?
      
      
        Weg toeverlaet der dwaser logen
        Die uwe zielen houdt bedrogen.
        Selff ’sMenschen hert door-straelt Gods oogh
        En ziet wat in de duysterheydt
        Zijns grondt-gedachts verholen leit,
        En d’ydelheydt van zijn gepoogh.
      
      
        Gelukkig magh de mensch wel heten
        Dien gij, o God uwe wil laat weten
        Door-naeckter wetten vaste leer:
        Het zal sijn’ ziele ruste maken
        Wanneerder kwade dagen naken,
        Ter tijd toe dat het lot eens keer:
      
      
        Ter tijd toe dat den boosheydts slaven
        De kuil des onheyls werd’ gegraven
        Ten onverrijsselijcken val.
        Want God (des houd’ ik mij gewis)
        Zijn uytverkoren erffenis,
        (Zijn volk) doch niet verlaten zal.
      
      
        Het wezen zal den schijn verdrijven.
        Want recht is recht en moet recht blijven.
        Daarom, wie ’trecht heeft op zijn zy’
        (Wanneer de saeck nu koomt in’t licht
        En staat ter proeff van’t rein gesicht)
        Dien vallen alle vromen bij.
      
      
        Wie zal zich mij ten selschap geven
        Om door rechtvaerdigh tegen-streven
        Den quaedt-gesinden ’thoofd te bien?
        Wie is er die’t met mij wil staan
        Om tegen mensen a’n te gaan
        Die ondeuchdt werken, deuchde vlien?
      
      
        Had God zich mijns niet aengenomen
        Om tijdelijck ter hulp te komen,
        uit waer’t geweest; mijn draad moest aff;
        De donckerheydt had mij om-vat
        En mijne ziel eer langh gehad
        In’t eeuwigh-eeuwigh-stille graff.
      
      
        Had gij mijn struyckelende gangen
        Niet onder-stut, en mij om-vangen
        Met vleug’len der barmherticheydt,
        ’tWaer lang met mij ten endt geweest,
        Heb ik, met opgetogen geest
        Zo menigmaal tot God gezeid.
      
      
        Mijn hert, (door’t voor-spoock van den evel)
        Betogen met een dicken nevel
        Van veelerhande fantasy,
        Had onrust in zijn diepsten grondt,
        Doe gij zo zoeten troost toe-sondt
        En kwaamt mijn’ ziel met vreuchde bij.
      
      
        De Recht-verkreupelende zetel
        Der boosewichten (hoe vermetel)
        Zal die zich plaatsen neven dy?
        Heeft hij wel iets met God gemeyn
        Die, naar het oogh uytwendigh rein,
        Een hert draagt vol bedriegery?
      
      
        Die zich met hopen t’saem gaat geven
        En uit is om des vromen leven?
        Die, dorstig na onnoosel bloed,
        Den goeden aan durff met geweld
        En ’tonrechtvaerdigh vonnis veld
        Na ’tvoorschrift van zijn boos gemoed?
      
      
        Der zulker kwaad zal mij niet treffen,
        Want God zal mij het hoofdt verheffen
        En wezen mijns vertrouwens rots.
        Maar hun zendt hij, met smaedt en kruys
        Den loon van hare boosheydt t’huys:
        O billijck oordeel onzes Gods!
      
    
  