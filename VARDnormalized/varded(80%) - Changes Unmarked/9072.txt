
    
      
        ONnosel hert! O Duive zonder gal!
        Die door een slag bewaart werd voor een val,
        En daar op dringt uw sugt door wolck en lugt:
        Wat verslijt gij all' (Duive zonder gal)
        Wat verslijt gij all' uw dagen
        (O Duyv! O! zoete duyv!) in clagen?
      
      
        't Is 't aanschijn maar, dat sig u tegen stelt,
        En tot uw nut toont uyterlijck geweld:
        Mijn hand staat (want het slaan is Vaderlijck)
        Maar het hert is uw; waarom sijt gij schuw?
        Maar het hert is u gestadig
        (O! duyv! o! zoete duyv!) genadig.
      
      
        Uw tranen all vergader ik bij een,
        Maack Hemel-dranck van 't liefelijck geween,
        Een drank ten drank op't eewig bruilofs-feest:
        Want het hert is uw; waarom sijt gij schuw?
        Want het hert is u gestadig
        (O! duyv! o! zoete duyv!) gestadig.
      
      
        't Verbrijzeld hert dat in uw boezem leit,
        Schijnt door de tranen nemen die gij schreyt,
        En trekt mij 't lieflijck hert ter boezem uit.
        Dies het hert is uw; waarom sijt gij schuw?
        Dies het hert is u gestadig
        (O! duyv! o! zoete duyv!) gestadig.
      
      
        Gebroken clanck van 't eel gebroken hert!
        'k Blijv hangen in uw soeticheyd verwert
        Gij stelt mijn siel, gij steelt mijn gunst, en al.
        Dies het hert is uw; waarom sijt gij schuw?
        Dies het hert is u gestadig
        (O! duyv! o! zoete duyv!) gestadig.
      
      
        Com geev mij dan uw tanger herte weer:
        Ist ruw, ik zal het formen na mijn leer;
        Ik zal 't veraarden, schikken na mijn dienst.
        Zo hebt gij mijn hert ('t einde van uw smert)
        Zo hebt gij mijn hert te huwen
        (O! duyv! o! zoete duyv!) aan 't uwen.
      
    
  