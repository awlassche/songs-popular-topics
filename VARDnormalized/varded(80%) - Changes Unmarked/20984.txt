
    
      
        Maria Maagd! in deughden net,
        O overschoone Vrouw!
        Gij zijt die op mijn vreugden let,
        En op mijn bitt'ren rouw.
        Gij zijt mijn ziels behouw,
        Maria hoog verheven,
        In 't Hemelrijcks gebouw,
        Waar lof u wordt ghe-ge-ven.
      
      
        Gij vroom voor mij gestreden hebt
        Bij God door uwe gebe'en;
        Waarom mijn ziel met reden scheyt
        Een vreugd na haar geween.
        Des koom ik tot u tre'en,
        Om u hier van te loven,
        Door wien ik mijn gesteen
        Gekomen ben te boven.
      
      
        Gij zijt voor mij gebleven Borgh
        Bij Iesus onzen Heer;
        Gij voor mijn eeuwig leven sorgh
        Draagt, Maget! meer en meer.
        Ziet wat een grote eer
        Aan mij gij komt betonen!
        Och wanneer zal ik we'er
        U gunste komen loonen!
      
      
        Zo langh mij deze aarde draagt,
        Zo langh ik leven zal,
        Zal ik u loven, waerde Maagd!
        Op dezes weerelts dal.
        En met de Eng'len all',
        Als ik bij u zal komen,
        Als binnen 's Hemels wall'
        Ik zijn zal aangekomen.
      
      
        Maria, 's Hemels Coningin!
        Zijt van u slaef gegroet:
        Ei! brengt mij 's Hemels wooningh in,
        Bij 't alderhoochste Goed:
        Ik bidd' u, Maagd! versaet,
        Vergoelijckt mijne zonden,
        Ik bidd' u met ootmoedt,
        Door Iesus rode wonden.
      
      
        Vaart wel; Gebenedijden wilt
        Dit Boecxken, ende mij:
        Die gene die 't benijden, stilt;
        Staat mij, en 't Boecxken bij.
        Maakt dat van zonden vrij
        Ik koom tot 's Hemels Haven,
        Waar eeuwelijck zijn bly
        Uwe Dienaars, en uwe Slaven.
      
      
        Verkrijgen wilt dat vordeel doet
        Does ongeveynsden Swaen,
        Die zich na Godes oordeel spoedt,
        Om zijnen loon t'ontfaen.
        Maakt dat dien Swaen mach staan
        Aan Godes Rechter-zyde,
        En dat in 's Hemels baen
        Die Swaen zich mach verblijden.
      
    
  