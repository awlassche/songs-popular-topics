
    
      
        Hoewel ik niet en heb te schryve
        Uit een verrykt en breed gemoed,
        Nochtans op dat de liefde blyve,
        Zo werd gij dus van mij begroet:
        Al 't heil verdiend door Jezus bloed,
      
      
        Dat wenst myn ziel u tot een zegen,
        Beminde vrienden, treed maar aan,
        Al find men schoon geen breed wegen
        Om na het vaderland te gaan,
        De reis is kort en haast gedaan.
      
      
        Het zal ons ginder niet berouwen,
        Dat wij hier in dit vreemde land
        Geen vaste wooning wilden bouwen
        Op 't fondament van 't driftig zand;
        De tyd schuift alles aan een kant.
      
      
        En of 't de wereld schynt verlooren,
        't Geen in 't geloof werd uitgezaait,
        Daar werd een bloempjen uit gebooren
        Dat ons geen dag noch tyd ontmaait.
        Och wierd het Menschdom omgedraait!
      
      
        En zag na God met reine ogen,
        Wat waard een welbedochte keur!
        Hoe droevig find men zich bedroogen
        Als 't einde komt voor 's levens deur;
        Weg ydelheid van 's werelds fleur.
      
      
        Uwe schoonheid kan ons niet bekooren,
        Wij leggen 't op een schoonheid aan
        Daar alle schoon uit werd gebooren,
        Uwe schoonheid moet als gras vergaan,
        Maar die ik meen blyft eeuwig staan.
      
      
        Al mogt ons hier op aarden beuren
        Een scepter en een goude kroon,
        Al liet men ons in weelden keuren,
        En vierden ons als grote Goôn,
        't Waar drek te achten tegen 't schoon.
      
      
        Dat wij met ons gemoed beminnen,
        Nooit uitgesprooken noch bepaalt,
        Nooit afgemeeten met de zinnen,
        Hoe hoog, hoe diep, hoe ver gehaald,
        Nooit recht beschreeven of gemaalt.
      
      
        Wie mag toch deze schoonheid weezen?
        't Is Jezus, d'alderzoetste Bron
        In 't Wezen Gods, die hoog gereezen,
        Van eeuwigheid, gelyk een Zon,
        Wiens Weezen nooit met tyd begon,
      
      
        Zo lieflyk blinkt door alle Kooren,
        Dat zich de grote Seraphyn
        Met duizend duizenden laat horen
        Tot lof van d'eeuw'ge Zonneschyn.
        ô Mensch, wat moet dat wonder zyn!
      
      
        Daar uit des Vaders eeuw'ge krachten
        Ontelb're wond'ren breeken voort,
        Zo schoon voor ogen en gedachten
        't Geen eeuwig 't Engels hert bekoord
        Te zetten zynen lofzang voort.
      
      
        De vreugde wil daar nimmer zinken,
        Het Heil klimt op in eeuwigheid,
        Men ziet'er duizend Zonnen blinken,
        Men meet geen plaats noch telt geen tyd.
        Wat eeuwig is, is lang en wyd.
      
      
        Weg wereld met uwe slechte leuren,
        Wij waaren immers veel te dwaas
        Daar ons die schoonheid mag gebeuren,
        Dat wij ons voor een tyd, helaas!
        Vergaapten aan een lokkend aas?
      
      
        Ga dan maar voort, beminde vrinden
        Wij volgen ook bij Godes hand,
        Op dat wij eens malkander vinden
        In 't alderliefste vaderland,
        Dan is de moeiten aan een kant.
      
    
  