
    
      
        Veel geschreeuws, en weinig wol,
        Heeft men van geschooren zwynen.
        Is 'er een der woorden vol;
        't Mag aan slechten wysheid schynen:
        Maar het zal tot lucht verdwynen.
        't Is maar ydel zot geraas.
        In gehele woorden-stroomen,
        Zal geen droppel wysheids komen
        Uit de lippen van een dwaas.
      
      
        Bellen klinken in het oor:
        Maar ook aan de narrekappen.
        Schoon ik rommelpotten hoor,
        Zal ik 't deuntje niet beklappen,
        Zij, die als een ratel snappen,
        Maken wel een groot gerucht,
        Maar betonen zich dus gekken,
        Die tot lachen slechts verwekken,
        Door een enk'le narrenklucht.
      
      
        Weinig woorden, ryk van zin,
        Zullen ryp verstand bewyzen.
        Daar is nut en leering in.
        En dat zullen wyze pryzen.
        Zwygt gij jongen: laat de gryzen
        Oordeel vellen van een zaak.
        't Lang bevinden hunner jaaren
        Maakt hen in het stuk ervaren.
        Die 't niet doen, beklagen 't vaak.
      
    
  