
    
      
        'k ZIe de Zon bestraalt de Kimmen
        Met zyn heug'lyk Morgen-Ligt,
        En verdryft uit ons gezigt
        Nare nagts stik-donk're schimmen.
        Op myn logge ziel! dit 's stof
        Tot des Heren dank en lof.
      
      
        'k Kom myn Morgen-Offer leggen
        Op die goude Reuk-Altaar.
        Dat het God gevallig waar'!
        'k Kom u dank, ô Vader, zeggen,
        Dat gij mij weêr hebt bewaakt,
        En u goedheid nieuw gemaakt.
      
      
        Nooit en sluimeren uw ogen,
        Trouwe Hoeder, dat uw volk,
        Als door vuur-kolom en wolk
        Veilig zeker slapen mogen;
        Mits uw zorg hen zo bewaart
        Dat geen quaad hen wedervaart.
      
      
        Briescht de duivel om ons henen:
        Sluipt de pest in duisternis:
        Zo'er bange nacht schrik is:
        Al dat onheil is verdwenen,
        Als gij met uw oog maar wenkt;
        Wyl geen ramp dan naakt of krenkt.
      
      
        ô Myn Ziel! wilt steeds erkennen
        Al wat u de Here doet;
        Dat gij Hem geen quaad voor goed
        Moogt vergelden maar gewennen
        Zo aan Hem en zyn gebod,
        Dat Hij weder zij U God.
      
      
        Immers had gij, Heer, regtveerdig
        Weggenomen, onverwagt,
        Mine ziel voorleden nagt:
        Ja 'k beken, ik was het weerdig
        Dat myn deel was in den kuil
        Vol van knerssing en gehuil.
      
      
        't Is nu dag, dies moet ik werken,
        Eer de nagt des doods genaakt,
        Als men 't werken eeuwig staakt,
        'k moet nu tyt en stond op merken:
        'k Moet steeds bezig zyn, dat Gij
        Nooit vint dat ik ledig zij.
      
      
        Op dat werken volgt het rusten:
        Op die rust het werken weêr,
        Tot de dienst van onze Heer,
        Met vernieuwde kragt en lusten,
        In de dag der euwigheid,
        Daar men nimmer nagt verbeid.
      
      
        't Is nu dag; 't past dat myn handel
        Nagt en duisternis verzaak':
        Dat ik nugt'ren ben, en waak':
        'k Vast nu dat myn gantse wandel
        Zij als van een Kind van 't Ligt,
        Altyd voor Gods aangezigt.
      
      
        Leev' ik onder duisterlingen,
        Onder kind'ren van de nagt,
        Bij een krom verdraait geslagt:
        Sterker moet myn ligt doordringen,
        En zo schynen meer en meer,
        Dat het strekk' tot Vaders eer.
      
      
        Lâat derhalven dog u stralen,
        Zonne der geregtigheid,
        Die genezing van u spreid,
        Innig in myn ziele dalen:
        Morgen-Ster ga op in mij,
        Dat ik ligt in u meê zij.
      
      
        Dat u Geest mij leid'en lere,
        Na den regel van u woord:
        'k Ga van ligt tot ligt dan voord.
        'k Zal mij nimmermeer dan keren
        Van 't regt en enge pad
        't Welk ons brengt ter Hemel-stad.
      
      
        'k Wil tot myn beroep nu treden,
        Om in 't aanschyns zweet myn brood
        t'Eten, zo Gij eens gebood:
        Geev' mij weêr myn nooddruft heden,
        En vergenoegen met myn deel,
        't Zij het weinig is, of veel.
      
      
        Voorder myner handen werken:
        Zegen Heer al myn bedryv',
        Dat het in u gunst beklyv'.
        Laat dog u genâ mij sterken.
        Willen, werken, geef het al,
        Dat het aan U welgevall'.
      
      
        Laat u Eng'len mij zo dragen
        Dat myn mond, of hand, of voet,
        Aanstoot, strik, nog kuil ontmoet:
        Dat ik vrij blyf van de plagen,
        Die mij anders onverwagt
        Treffen zouden eer ik 't dagt.
      
      
        Laat geen zonden mij verrassen;
        Hoed mij, Heer, voor schaad en schand;
        Vat mij met de regter-hand:
        Laat u Zoon myn schuld afwassen,
        Dat ze tussen U en mij
        Nimmermeer een scheits-muur zij.
      
      
        'k Zal dan dezen dag beleven
        Als een dag van Zaligheid,
        Onder u getrou geleid',
        'k Zal U dank en ere geven,
        Zo Gij, Here, waardig zyt,
        Deze dag en alle tyd.
      
      
        't Geen ik heb voor mij gebeden,
        Laat dat ook geschonken zyn
        Aan al d'uwen, en de myn':
        Want wij zyn malkanders leden.
        Stort alom u zegen: ja
        Gun myn vyand zelf genâ.
      
      
        Die Gij 't roer van Land of Kerken
        Hebt gegeven in de hand,
        Ider na zyn Ampt en stand;
        Laat u Geest hen to bewerken,
        Dat ons heil gestadig groey',
        En in vaste welstand bloey'.
      
      
        Bouw dog Zions schone mueren:
        Breek de Poorten van de Hel:
        Babels spitzen nedervel:
        Laat u Kerk het al verduren
        Wat met herte, mond of hand,
        Tegen uwe Schaar zig kant.
      
      
        Doet het bloedig zwaard opsteken:
        Water, honger, pest en brand
        Weer' van Huis, en Stad, en Land:
        En wat meer ons mogt ontbreken,
        Bidden wij U al te zaam
        Om U Zoons wil, in zyn Naam.
      
    
  