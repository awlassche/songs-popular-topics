
    
      
        Snode Pest voor alle herten,
        Nimmer satte Gierigheid,
        Die met duisende van smerten
        Op hoopt 's mensen levens tyd:
        Al wie uwe Drift beminnen,
        Scheppen nimmer vreugd of lust,
        Wijl de Goudsugt alle sinnen
        Steeds door vrees of sorg ontrust.
      
      
        Wat kan uwe Rykdom geven,
        Dwaze vrekken, die verwoed
        Tot het einde van uw leven
        Als de blinde mollen wroed,
        Midden in uw goude bergen,
        Die uw schraapsugt om 't bezit
        Van nog groter schatten tergen
        Als u eenig doel en wit.
      
      
        Van 't begin der koele morgen
        Tot de zwart geverfde nagt
        Stellen duysende van sorgen
        Al u sinnen op de wagt.
        Komt u woeker u niet wekken
        Eer de Son haar kimmen kust,
        't Minst geritsel zal u strekken
        Tot verstoting uwer rust.
      
      
        Maar wat baat u ydel pogen,
        Daar gij nimmer in u schat
        Rust nog vreugde kunt beoogen,
        Schoon gij heel de Waareld had;
        En gij met u overleiden,
        Zo vergeefs van u gehaat,
        Moet van uwe Rykdom scheiden
        Waar in al u Heil bestaat.
      
      
        Tragt u Hert na rust en vreugde,
        Toomd u driften zo verwoed,
        Volgd het spoor der ware deugden,
        Die u leiden tot het goed.
        Dat alleen is regt bestendig:
        Tragt na een gerust gemoed,
        Wie dat heeft is noit elendig,
        Midden in zijn tegenspoed.
      
    
  