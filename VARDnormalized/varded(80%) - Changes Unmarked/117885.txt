
    
      
        HEer Jesu, al mijn lust,
        Der zielen hoogste rust,
        Die all', (wie tot u koomen)
        Wilt met des leevens stromen
        Verquikken en verzaaden,
        Ik kom tot u be-laaden.
      
      
        Wat tydlick is, vergaet,
        't Veroudt als een gewaedt,
        Niet is er dat kan blyven,
        Of lange vast beklyven
        In 't weereldsche getimmer,
        Maar gij verandert nimmer.
      
      
        Al gaaft gij alles mij,
        En met u zelfs daar bij,
        't Souw noit mijn ziel vernoegen,
        Noch waere rust toevoegen,
        Want alles is verderff'lyck,
        Maar d'eed'le ziel onsterff'lyck.
      
      
        In en met u alleen
        Is mijne ziel te vreen,
        Zij zal van rust versaedt zijn,
        Zo maar uw zoet gelaat schijn,
        En met zijn heldre straalen
        Kom op mijn herte daalen.
      
      
        Hoe brandend' is uw min!
        Hoe lieff'lick stort gij s'in!
        Hoe groot, hoe hoog, hoe heerlick,
        Hoe diep en ongrondeerlick!
        Ei laat mij zonder vrezen,
        Daar meed' vernoeget wezen.
      
      
        Gij zijt mij alles, Heer;
        Gij zijt in smaat mijn eer,
        Mijn lof en roem in schanden,
        Mijn vryheid in mijn banden,
        In noot mijn lot en erve,
        Mijn leeven als ik sterve.
      
      
        Mijn troost, mijn vreugd, mijn licht,
        Mijn heil en toeversicht,
        Ik geev' aan u mij over;
        Geeft dat den Helschen Roover
        Doch nimmer weer verslinde
        Dees' rust die 'k in u vinde.
      
      
        Zo zal mijn hert altijd
        Zijn in uw heil verblijdt
        Ik zal om deze dingen
        U Here lief'lick singhen,
        Om dat gij uit genaden,
        Mij doet zo veel weldaden.
      
      
        O Heer ik lov' u dan
        Zo veel ik loven kan
        Wijl ik uit al mijn kraghte,
        Na uwe ruste trachte,
        En dat ik u hier boven
        In eeuwigheid magh loven.
      
    
  