
    
      
        EEn Lied zal ik u zingen
        Hoort toe Man ende Vrou,
        Ter zee meent ons te dwingen
        Den Grave van Bossu,
        Duc d’Albe was hij zeer getrou,
        Syn Admirael dat segh ik jou,
        Nu was dit syn offici,
        Syn schip hiet Inquisitie.
      
      
        Op de zee is hij gekomen
        Met alle zijne macht,
        De Geusen al zonder schroomen
        Hebben daar op gewaght,
        Ons Edele Admirael wijs bedacht,
        Hij heeft al na Bossu getracht,
        Om tegen hem te kampen
        En lustig aan Boordt te klampen.
      
      
        Als de Papisten vernamen.
        Dat de Geusen daar waren ontrent,
        Oft als zij bij haar kwamen
        Zo hebben zij het afgewent;
        Zij waren bevreesd voor dit ellent,
        Maar Schulenburgh ’t zij u bekent
        En mochte dat niet ontvryven
        Gevangen moest hij daar blijven.
      
      
        In October den elfden dagen,
        Hoort wel na dit bescheyt,
        De Geusen die daar lagen
        Tot Enteren wel bereid,
        Maar de Papisten voorwaar gezeid,
        Zij hebben ’t liever afgeleyt,
        Want zij haar meest verlieten
        Op al haar sterke schieten.
      
      
        Die lest aan malkander toogen,
        De Geusen smeten van boven neer,
        De Potten met Kalcke die vloogen
        Uit de meersen hoe langer hoe meer,
        In spangiaerts ogen was dat een zweer
        De Kalck stoof hoe langer hoe zeer,
        Haar scheepen men wit zag werden,
        Met de Kalck men hen aenveerden.
      
      
        De Papisten hoort mijn gewagen
        Lieten Bossu al in ’t verdriet,
        Maar de Geusen al zonder vertsagen
        Besweeken malkander niet
        Alzo ’t daar klaerlijck is geschiet,
        Twee vroome Capiteynen hoor’et bediet,
        Onzen Admirael bij stonden
        En dreven met hem aan de gronden.
      
      
        Men ging daar met geschut in klinken
        Om de spanjaerts te maken tam,
        Capiteynen Vesten schip deden zij sinken,
        Eer’t spel ten einde kwam;
        De ander seylden na moordam,
        Hier om zo was Bossu zeer gram,
        Dat zij hem lieten verlooren,
        Trouwe hadden zij hem geswooren.
      
      
        Zij worden daar bestreden.
        Bevochten aan elken kant,
        Bossu heeft na gebeden
        Onzen Admirael triumphant,
        Zijn signet streeck hij van zijn hand
        Zijn gulde Vlies, vat dit verstand,
        Dat heeft hij overgegeven
        Om te behouden zijn Lijf en leven.
      
      
        Men zag daar domineren
        De Geusen met blijden geluid,
        Voor Hoorn triumpheren
        Al met zo schone buit,
        Van metael Geschut, en ook van kruid,
        Moordam komt morgen weder uit
        Te Hoorn binnen de palen
        Om uw Inquisiti te halen.
      
    
  