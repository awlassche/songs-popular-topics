
    
      
        MYn Goodje, Guytje, afgherecht,
        Op alle troetel-kuuren,
        Helpt ons tureluren
        Van de zoete Echt,
        Van al de lusjes,
        Die daar omme gaan,
        Van al die leckere kusjes,
        Die daar uit ontstaen,
        Als ’t Ambacht wordt gedaan.
      
      
        Dit Ambacht werd van klein en groot
        Al even graegh bedreven,
        ’t Geeft een dubbelt leven
        Aan een Bed-ghenoot.
        Verliefde Monden
        Doen een mengel-strijdt:
        Men kampt daar zonder wonden,
        Want men doet of lijdt,
        De vreugd is daar altijdt.
      
      
        Het braefste Feest werd in het Bedt,
        Van twee alleen gehouden.
        ‘k Wed de Maagden zouden
        ’t Suyckere bancket
        Niet eensjes achten,
        Hadden zij de smaak
        Van het bancket der nachten,
        Wisten zij ’t vermaeck
        En inhout van de saeck.
      
      
        Het staat aan u, tot dezen staat,
        O Maagden, ook te komen,
        Wilmen daar van dromen,
        Als dat komt, ’t vergaet.
        Droom werd bedrogen,
        Maar de seeckerheydt,
        Die nooit en heeft ghelogen,
        Die het stomm’lingh zeid,
        Is in de daedt geleid,
      
      
        Loopt dan u zelven niet in ’t licht
        Die niet na trouw wil loopen,
        Zal ’t met rouw bekoopen,
        Slaat maar u gesicht
        Op die ghepaerde,
        Welker rekeningh
        Was, dat hier op aarde
        Trouwen was een ding,
        Daar aan een Hemel hing.
      
      
        Een open Hemel vol genucht,
        Ontstaet uit treckebecken,
        Kussen, soenen, lecken.
        Nieuwe vrucht op vrucht,
        Ghewenschte looten,
        Nu en dan ghe-ent,
        Wensch ik den Echt-ghenooten,
        Nooit en zij ghewend
        Haar heils begin ten end.
      
    
  