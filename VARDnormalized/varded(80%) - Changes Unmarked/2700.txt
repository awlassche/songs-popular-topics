
    
      
        MYn zoete Cloris, zie de Lente nu eens bloosen,
        Zie hoe z' 'er jeugdig hoofd met goudsbloem heeft verguld;
        Zie hoe z' 'er tuiten huld,
        En hoese zwanger gaat met leelyen en roosen.
      
      
        Het leeuwerikje lokt, door vrolik quinckelieren,
        Den landtman in de lugt, den steeman in den hof.
        Hier gaat de weelde grof.
        O Cloris; dit 's gewis een bruiloft voor de dieren.
      
      
        Gints snoeit den hovenier de dartle wijngaardranken.
        Daar toont Silvaen zijn kunst en ent een jonge loot,
        Die nooit geen wortel schoot:
        Hier voor koomt Pomena hem dankbaarlik bedanken.
      
      
        De lieve fruitgodin alrede naar de vrugten,
        Op 't allerhoogst verlangt: z' ontziet geen ongemak:
        Maar grijpt een volle tak,
        En vult'er open schoot met dartele genugten.
      
      
        Mijn Cloris, kunt gij dit in u verstand niet vatten;
        Die enten is de trou, daar al dit al door leeft;
        De vrugten die 't ons geeft,
        Zijn lieve kinderen, d'alwaardste huwlix schatten.
      
    
  