
    
      
        Fonteine zoet // alleyne goed
        Om ons te wassen schone
        In Christus bloed // waar door men moet
        Worden volmaakt ydoone,
        Al die sondigh belaen
        Haar in dit water baen,
        Zullen rein worden saen,
        Dus komen wij ghestadigh
        Tot u, wilt ons ontfaen,
        Want gij zijt zeer ghenadigh,
        Een klaer Fonteyn, zijt gij alleyn,
        Levendig water fijn // als wijn,
        Die 'therte rein // verheugt certain,
        End' oprecht Medecijn.
      
      
        Dit water klaer, is openbaer,
        Ghepresenteert te drinken,
        Al die daar naar // dorsten voorwaar,
        Om niet wil hij dat schincken,
        Al die komen tot hem,
        In 't nieu Ierusalem,
        Horende na zijn stem,
        End' haar zelven versaken,
        Zullen als Schaepkens tem
        Van dien goeden drank smaken,
        In eeuwigheydt // werd haar bereid,
        Te zijn in zijne vreugd // verheugt,
        Dit al voorzeid // met goed bescheyt,
        Doet ons dit water deugd.
      
      
        Maar Israel // verliet rebel,
        Die goede water ader,
        En graefden snel // vuyl putten fel,
        Waterloos allegader,
        Veel vreemde vonden zijn
        Ghebruyckt op dit termijn,
        Buiten Christum divijn,
        Om salighheydt verwerven,
        Maar eylaes Gods aenschijn
        Zullen zij moeten derven,
        Want alle die, afgoderye
        End' zulke zonden doen, zeer koen
        Gods heerschappije, zal straffen wie
        Zij zijn, naar dit saysoen.
      
      
        Gods straffe zal // die sondaer al
        Treffen, end' niemand sparen,
        Op den weg smal // zonder afval,
        Wilt ons o Heer bewaren,
        Laeft ons met des gheests drank,
        Want wij inwendig krank,
        Moeten ons leven langh
        V hulpe zijn deelachtig,
        Om gaan den rechten ganck
        Anders zijn wij niet machtig,
        Wat ons gheschiet // verlaat ons niet,
        Hier nu noch nemmermeer, o Heer,
        Als gij ons ziet // in zwaar verdriet,
        Draecht onze swackheydt teer.
      
      
        Prinse gij zijt, tot aller tijd,
        Die ons helpt 'tveldt behouden,
        Gij voor ons strijd // als wij met vlijt
        Vyerigh zonder vercouden,
        Vrymoedigh blijven staan,
        Zonder u af te gaan,
        Met 'tharnasch aenghedaen
        Bereid om kloeck te vechten,
        Doende na u vermaen,
        Als go getrouwe knechten:
        O Prinse God, ik bidt in 'tslot,
        Mijn gebedt doch verhoord en voort
        Na u ghebodt // leit ons recht tot
        'Slevens fonteyn accoort.
      
    
  