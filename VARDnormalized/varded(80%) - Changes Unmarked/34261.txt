
    
      
        NV Jenneken, mijn zoete bek,
        Ik bidd’ u staat wat stil.
        Wat let u, zegt mij ouden geck?
        Bediedt mij uwen wil.
        Al ’t geld dat gij hier liggen ziet
        Zal voor u zijn beset.
        Neen, Kael-kop, ik en soeck u niet;
        Dat gij zoekt, soeck ik met.
      
      
        Van land, en zand, en geld, en goed
        Zo ben ik machtig rijk.
        Dat acht ik niet, o slechten bloed,
        Ik wacht naar mijns gelijk.
        Het goed is daar men wel af vaart,
        Dus Meysken hier op let.
        Gij hebt mij veel te grijsen baert;
        Dat gij zoekt, soeck ik met.
      
      
        Nu Juffrouw, geeft mij enen soon,
        Ik schenck u al dit geld.
        Dat zal ik aan een jonger doen,
        Al had hij niet een spelt.
        Gelooft, Lief, dat ik u versoeck
        Op eer, en naar Gods wet.
        Weg, weg, weg Hansken Hanghe-broeck;
        Dat gij soeck, soeck ik met.
      
      
        Ik zal u kopen wat u lust,
        En doen dat gij ghebiedt.
        Neen Vaerken, houdt u doch gherust,
        Want gij en dient mij niet;
        Waert gij maar twintig jaren oud,
        Zo waar ik haast besteedt:
        Maar nu zo zydy grijs en koudt;
        Dat gij zoekt, soeck ik met.
      
      
        Laat Dochter dezen Mellick-muyl,
        En neemt een deftigh man.
        Och! nam ik sulcken ouden uyl,
        Ik waerder qualijck an:
        Want ik sou bij u levend’ lijf,
        Behalven u gequet,
        V Maagd zijn, en u Weef u Wijf;
        Dat gij zoekt, soeck ik met.
      
      
        Vaart wel dan ouden Rochelaer,
        Ik zie naar mijns gelijk:
        En weet gij niet, o Lammert-Vaer,
        Dat wie genoeght is rijk.
        Ei! staat doch stil, God segen’ ons,
        Verhoord doch mijn gebedt.
        Neen Hansken Vaer, gij zoekt wat jonghs;
        Dat gij zoekt, soeck ik met.
      
    
  