
    
      
        Ik heb den Heer van gantser herten lief,
        Om dat hij heeft geluisterd na mijn klaegen:
        Hij hoorde mij in mijn bedroefde daegen
        Doe tegen mij het onweer zich verhief.
      
      
        Ik was beset met strikken van de dood
        En zag geen raed hoe icker uit souw raecken;
        Ik was benaeut en wist niet wat gaan maecken:
        Des riep ik, Heer, verlost mij uit den nood.
      
      
        Hij hoorde mij en heeftm’er uytgeredt,
        Gelijk hij is getrouw en vol genaede
        Voor yder die met anxst en druck belaede
        Zendt na zijn Troon zijn ijverig gebedt.
      
      
        Ik was bij na verteerd en uytgemerght,
        Maar Godes hand behiel mij in het leven,
        Dies, mijne ziel, will’ u ter ruste geven:
        Want hij heeft u behouden en geberght.
      
      
        Hij is’t die mij heeft van de dood bewaard;
        Mijn ogen voor een vloed van droeve traenen;
        Hij heeft mij doen op vaste voeten staan, en
        Hij zal mij weer doen leven onvervaert.
      
      
        Ik heb gelooft, des sprak ik koen en stout:
        Want staer op God zo werd gij niet bedroogen,
        Maar bij den mensch en vindmen niet als logen;
        Ter tijd mijns ramps heb ik op God vertrout.
      
      
        Maar, nu hij mij does weldaed heeft gedaan,
        Wat weder-loon zal ik den Here geven?
        Den kelck des dancks, voor dat hij mij doet leven,
        Neem ik, en zal zijn naam gaan roepen aan.
      
      
        Ik zal terstond van ’t geen ik heb belooft
        Voor Godes volk mij suyv’ren en ontbinden,
        Die kostlijck acht het leven zijner vrinden,
        En zorgt dat het niet licht en werd geroofd.
      
      
        Wel aan, mijn God, ik ben uw arme knecht,
        Een zoon, die van u dienstmaeghd is gebooren;
        Ik ben, dien gij verloste van te voren
        Uit banden, die de dood mij had gevlecht.
      
      
        Ik zal u naam aenroepen nu terstond
        En offer doen van lof en danckbaerheden,
        En zal aan u betaelen, nu op heden,
        Voor al uw volk daar ik mij voor verbond.
      
      
        ’k Zal offer doen, en ’t geen ik heb belooft
        Zal ik, o God, in u gewijde Zaelen
        In’t midden van Ierusalem betaelen;
        Lof zij u: lof, die nooit en zij verdooft.
      
    
  