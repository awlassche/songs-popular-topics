
    
      
        Vaart wel mijn Volk, Ik heb gedaan
        Te kruyssen op Neptunus weiden,
        En ben bereid met God te gaan,
        Die mij tot hier toe heeft bescheiden,
        Zijn komst verbeyden
        Die haast volgen zal,
        Om mij te leiden
        Uit dit Iammerdal.
      
      
        Och! dat ik mocht in deze Slagh
        Mijn trouwe dienst aan ’t Land besteden,
        Den Enggels-man soud’ deze dag/
        Zijn wiekken kort zien af-gesneden,
        En al zijn leden
        Vol van smert en pijn,
        En gij zoudt heden
        Overwinners zijn.
      
      
        Maar neen God heeft dat niet gewild,
        ‘t Is over mij aldus besloten:
        Daar is al volk genoeg gespilt
        En mensen bloed genoeg vergoten,
        Op beide Vloten
        Zo van de een als d’aar,
        Ter ne’er geschoten:
        Maar noch meer van haar.
      
      
        Vaart wel noch eens, mijn Ziel verlangt
        Inwendig om met God te spreken:
        Want na de flaaut’ die mij bevanght,
        Zal haast de band mijns levens breken.
        ’k Heb nooit geweken,
        Nu begeeft het mij;
        Heer! hoort mijn smeken:
        Want ik ben na-by.
      
      
        Gelijk een Hert zeer dorstig tracht
        Na ’t suyver nat van verssche gronden,
        Alzo verlangt mijn Ziel met kracht
        Na u, en wenscht te zijn ontbonden.
        Delght uit mijn zonden
        Beide groot en veel:
        Want in u wonden
        Rust mijn troost geheel.
      
      
        Mijn Ziele singh noch eens een Lied
        Hier is het einde van u swerven,
        De Dood en is zo bitter niet
        Die door ‘t Geloof in Christo sterven;
        ’t Vlees moet verderven
        Zal het we’er op-staan,
        Zal ’t beter erven
        ’t Moet te niete gaan.
      
      
        Al wie de Dood met vreugd verbeyt
        Die kan zij schaad’ noch hinder geven,
        Maar door de Dood wordt haar bereid
        De weg, om hoog te zijn verheven,
        En daar beneven
        Ook een goed geleid,
        Na ’t Opper-leven
        In der eeuwigheid.
      
      
        O grote God! voltrek u werk,
        En laat u liefd’ noch eens ontbranden
        Tot u zo duer-gekochte Kerk,
        V Tortel-duyf in deze Landen,
        Slaat haar Vijanden
        Daar zij zo voor vreest.
        In uwe handen
        Geef ik mijnen Geest.
      
    
  