
    
      
        Waar toe does sware suchtjens
        Verdoolde Herderin?
        Hervat eens u genuchtjens,
        En stelt uit uwen sin
        Al dit treuren, al dit kermen,
        En wilt mij u slaef ontfermen,
        Laat weerom, zoete blom, eens wermen
        ’t Hertcken door de min.
      
      
        V wel geschickte leden,
        En blondt gekroeset haar,
        Naar ieder een aen-beden,
        Wensch ik voor een Autaer,
        Om tot offerhand’ te geven
        ’t Voedsel van mijn jeughdig leven,
        Want gij zijt // t’aller tijd // hier verheven,
        Dat zweer ik u voorwaar.
      
      
        V blosende schoon wangskens
        Die stelen aan mijn ziel
        Veel duizend wreede pranghskens,
        En soecken haar verniel.
        Kan ik genen troost verwerven,
        Zo zal ik gewilligh sterven,
        Willigh // noch billich // en kan ik niet derven
        ’t Geen’ mij zo wel beviel.
      
    
  