
    
      
        O Eeuwig Heer, Almachtig Hemels God!
        Op u genaed en Goddelijck gebod
        Treed ik nu toe, vrymoedigh zonder schromen,
        Vermits mijn Geest tot u is op-genomen,
        En bid u aan in uwen Tempel rein,
        Daar elk u prijst en looft u in 't gemeyn.
      
      
        Leit mij, o Heer, in u gerechtigheid,
        En over mij u vleugelen uytspreyt,
        Leit mij (o God!) eeuwig in u voet-paden,
        Gij zijt mijn troost, mijn Heylant vol genaden,
        Want ik heb lust tot uwe wooningh schoon,
        Gij, gij o Heer, gij schenckt des levens Kroon.
      
      
        U wooningh is zeer lieffelijck en zoet,
        Rondom verciert met volle overvloed,
        Heer Sebaoth! Mijn ziel die moet u loven,
        Want mij verlangt na u schone Voor-hoven;
        Komt laat ons al t'saem voor God met ootmoedt
        Neder knielen, en vallen hem te voet.
      
      
        Hij is de Heer die ons dit alles schenckt,
        Die 't moede Schaep in varsche Weiden brengt,
        Aanbidt dien God gij volkeren al te same,
        Verheft den Heer: want heilig is zijn name.
        Ik roep u aan met een oprecht gemoed,
        Door u genaed mijn trouwe hulpe doet.
      
    
  