
    
      
        HEb doch, o mensch, geen tegenheid
        In uwen swaeren arrebeid,
        Die gij neemt aan om Christi wil,
        Maar houd u lijdsaem ende stil:
        En zijt getrouw tot dat gij sterft,
        En van hem 's leevens kroon verwerft.
      
      
        Laat zijn beloft' u altijd zijn
        Een sterkt' en troost in druk en pijn;
        Want hij het uit genaden al
        In overvloed vergelden zal
        Al wat gij voor hem doet en lijd;
        Ja hij komt haast, dies weest verblijd.
      
      
        Al uwe swarigheit en schrik
        Verdwijnt dan in een oogenblik,
        Na dees' verdrukkinge zo licht
        Komt 't eeuwig heerlikheits gewicht.
        Het is maar kort, hoe lang het zij,
        Wat eens gaat metter tijd voorbij.
      
      
        Vaertvoort dan, en met neerstigheit
        In zijnen Wijngaard arrebeit:
        Draegt hier de hitte van den dag
        Met zuchten, wenen en geklag;
        Een goeden avond zal het weer
        Versoeten al na uw begeer.
      
      
        Versaekt u zelfs neemt op uw kruys,
        Volgt Christum onder veel gedruys,
        Door d'enge poort langs 't naeuwe pad,
        Tot in zijn eeuw'ge vreden-stadt,
        Daar niet en is het minst gewach
        Van moeit, gekrijt of rouw-geklach.
      
      
        O! had gij eens gezien, hoe schoon
        't Kruys-dragend heir daar, voor zijn troon
        Van vreugt en blijdschap zege-praelt,
        En van Gods gunste werd bestraelt;
        Gij soud niet wezen zo bevreesd,
        Maar u verheugen in den geest.
      
      
        Gij soud dan zeggen in der haast:
        Wat zal mij maken zo verbaasd?
        Hoe lang, hoe veel, hoe zwaar men lijd
        In deze tegenwoord'gen tijd,
        't Is te weerderen niet met al
        Bij d'heerlikheit die komen zal.
      
      
        Gij soud voorwaar tot dezer stond
        U zelfs verned'ren tot den gront,
        En liever zijn geworpen neer,
        Als over andren Opper-heer:
        Wat nu is tegen uwen sin,
        Dat soud gij houden voor gewin.
      
      
        Zo acht dan nu voortaan de smaet
        Om Christi wil uw eer en staat,
        En meerder rijkdom ende schat
        Als ooit het rijk Egypten had:
        Siend' op den loon die God vergelt
        En uit genaed heeft voor gesteld.
      
      
        O Here, schrijft mij dit in 't hert,
        Op dat ik midden in mijn smert
        Daar mede mij verheugen mach,
        En wachten op dees' blijden dach.
        Komt haast, mijn God, en maekt een end
        Van deese dagen vol elend.
      
    
  