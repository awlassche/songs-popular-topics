
    
      
        PHÅ“bus, bij een Boom, en Bron
        Was in 't groen ter ne'er geseten:
        Cupid' zeide, heeft de Son
        't Wreede Pithon ne'er gesmeten?
        Hij zal me'e van Cypres weten;
        Zond hij Pijlen op den Draek:
        Draegt Diaen haar Boog voor Dieren,
        'k Tors mijn schichten, om te stieren,
        Niet tot rouw, maar vermaek.
      
      
        Mits zo torst hij Iupijns  Soon,
        Die hij in zijn Daphne wonde:
        Toen sprak 't Boefje, bij de Go'on,
        'k Weet hij voelt 't geen ik hem gonde.
        Maar de Maegt, die gants geen wonde
        Voelde, vlood voor hem ras,
        Langs de Bossen (voor het kussen,
        Welk Apol om lust te blussen
        Zocht) of s' een der winden was.
      
      
        Peneus maekt haar tot een Boom
        Van Heym wetende Laurieren.
        Dies Apollo zwoer, dat Room
        Al haar Helden souw vercieren,
        Met dat Loof, en Feesten vieren.
        Dat zijn Kooker, Lier, en Kruyn,
        Souw' die Telgen eeuwig dragen:
        Theben souw' haar Segen-wagen,
        Vol besteeken als een ruyn.
      
      
        't Dwergje, ziende dat zijn pijl
        Recht een Treurspel had gebrouwen;
        Slaat zijn wieken, inder yl,
        Na de schoonste aller Vrouwen,
        Daar zij heerlijk zat te aenschouwen,
        Voor Tapijt van Mirts en Roos.
        Moeder riep hij, ach mijn schichten,
        Zijn die om de Trouw' te stichten!
        Hoe kwam 't dan dat zij 't niet koos?
      
      
        Soontje, seydse, weest gerust,
        Gij zult noch de grootste raken:
        Hier me'e heefts' hem eens gekust,
        Aan zijn lippen ende kaken,
        Om haar zeggen vast te maken.
        Dus hij we'er met even graegt,
        Menig hartje heeft doorschooten.
        Wie heeft 't minnen oyt verdrooten,
        Als de liefd' we'er gunste draegt?
      
    
  