
    
      
        O Meysje, in wiens Jaren
        Men nu drie sesjes telt,
        Wij komen hier vergaren.
        Tot vreugde toe-gestelt,
        Om 't uur van uw geboor-
        Te weêr te vieren, door
        Zoete dingen;
        Geef myn zingen
        Dan gehoor.
      
      
        Daar is niet aengenaemer
        Als 't bloempje in syn jeugd;
        Ook vindt men niet bequaemer,
        Om de allersoetste vreugd
        Te smaecken, dan een Maagd,
        Die op haar kaeckjes draagt
        Rode Roosjes
        Welckers bloosjes
        Elk behaagt.
      
      
        Want 't bloempje, daar te voren
        Het oogh vermaeck in schept,
        Zal niemand meer bekoren
        Als 't dor is en verlept;
        En Maagden, na de konst
        Gevryt, zyn zonder gonst,
        Als maar simpel
        Kreuck of rimpel
        't Voorhoofd fronst.
      
      
        Dus Meysje van drie sesjes,
        Eer gij zo veel verjaert,
        Dat gij de knorr'ge Besjes
        Gelijckt in beeld en aard,
        Zo wil ik wenschen, dat
        Gij haast wordt moê en zat
        de Eensaemheden,
        En betreden
        Beter pad.
      
      
        Ik meen het pad van trouwen,
        Op dat, eer deze dag
        Wij wederom beschouwen,
        Men u bezoeken magh,
        In Bruylofts blijde schijn.
        Wie wenscht dit meer met mijn?
        Al te samen!
        'k Segh dan Amen;
        't Moet zo zijn.
      
    
  