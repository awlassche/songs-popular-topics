
    
      
        Gheluckigh, overluckigh,
        Gesegent paar! die op den dag van heden:
        Na al u lyden druckigh
        Syt in de Echt (door Gods beschick) getreden
        Want eer de grond // Des werelts stond,
        Of eer gij waert in wezen;
        Heeft God u beiden //
        Door zijn voorzienicheyden
        Wt gelesen.
      
      
        Wt zo veel duizend zielen,
        Gelijk hij sach, als daar toekomend' waren.
        Want eer u sinnen vielen
        Besloot de Heer u beiden te vergaren.
        En nu gij t'saem // In den lichaam
        Den ander zijt verschenen;
        Heeft God almachtig //
        U herten zeer eendrachtigh
        Gaan vereenen.
      
      
        Recht als hij Adam dede;
        Die hij toebrocht zijn uitgenomen Yve,
        Zo doet den Vorst der Vrede
        Nu huyden ook, met u waerde gelieve!
        Die deze Staat // Met God aengaat:
        En vollight zijn gebieden.
        Gij moogt in eeren //
        Nu wassen en vermeeren
        Jonge Lieden.
      
      
        't Zijn geen Lycurgus Wetten
        Die Haydens woest tot huwen plegh te dringen
        Noch geen mensen insetten,
        Vol beusel-marckt, van sotte vreemde dingen.
        Maar 't is 't gebod // Van onzen God
        En Here alder Heren;
        Om dat wij souwen //
        De gayle zonden schouwen,
        En afweeren.
      
      
        Veel beter ist te trouwen
        Dan door Wellust onkuyschelijck te branden,
        Doch die hem kan onthouwen
        Is d'Eenicheyt geen zonden noch geen schanden
        Die suyver leeft // En niet en sneeft,
        Die zijn in bey te prysen:
        Dan zulke mensen //
        Die zijn hier wel te wenschen,
        Niet te wysen.
      
      
        Doch onder alle staten
        Hoe grootsch, hoe hoog, hoe heerlijck datse schynen,
        Is geen zo uitermaten
        Als d'Echten-stant in 's werels rond te vynen.
        Geluckich dan // Is Wijf en Man
        Door 't Huwelijck besloten;
        Daar zij met sinnen //
        En Goddelijcke minnen
        Werd genoten.
      
      
        De God die 't eerste wonder
        In Canaan deed', moet stadich met u wand'ren.
        Die druck u Tweedracht onder,
        En doet in Wijn u Water droef verand'ren.
        Bruydegom Heer // Vrou Bruyt vol eer,
        God laat u tezamen leven
        In zo veel vreugden //
        Als hij een mensch, vol deughden
        Hier kan geven.
      
    
  