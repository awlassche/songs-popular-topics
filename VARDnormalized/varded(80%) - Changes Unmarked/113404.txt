
    
      
        Ik vryden op een tijd een zoet Menniste Susje,
        Dien ik zeer hoffelijck kwam groeten met een kusje,
        Maar wat ik deed' was wind, zij zey bij ja en neen
        Dit vrijen krenckt mijn eer, ik bidje gaat doch heen.
      
      
        't Is onze Zusters niet geoorloft te verkeere
        Als bij het fijnste volk, bij Broeders van ons Leer:
        Ik klaeghde van mijn brand, ik kermde van mijn smart,
        Ik zwoer haar liefde was gemetselt in mijn hart.
      
      
        Maar wat ik deed of liet, ik kon haar niet bewegen,
        Ik sprak nau, of zij wist daar een Schriftuer-plaets tegen,
        En daar mee dreef zij mij gelijk de wind de pluym,
        Want ik wist daar niet af, zij kont al op haar duim.
      
      
        S' had Moses in haar hoofd, s' had David opgegeten,
        S' had in haar breyn gebond een Klooster vol Profeten
        En al de Apostelen die woonden in haar Lijf,
        Ik docht, sint-velten speelt met dit geleerde Wijf.
      
      
        Zij en sach niet aan mij, oft scheen haar te mishagen,
        Dan was mijn haar te lang, dan al te wit mijn kragen,
        Pouvretten al te weyts, het stijfsel al te blaeuw,
        Dan was mijn broeck te wijd, dan 't wambas al te naeuw.
      
      
        Elk kousebant te langh, 'k had rosen op mijn schoenen;
        In 't kort, zij maakten zond zo wereltschen man te soenen,
        Wel goeden avond dan Juffrouw, sey ik; en zij,
        Gaat in des Heren naam, zijn wijsheid blijf u bij,
      
      
        't En was niet langh daar na, Ik kwam weer bij treden,
        Verandert bey in spraeck, in wezen en in kleden,
        Mijn mantel was gants sleght en zwart, mijn haar gekort,
        Mijn wit gesteven kraegh zo plat gelijk een bort.
      
      
        Op al mijn kleeren zat niet een uytwendig koortje,
        En daar kwam uit mijn mond niet een onheblijck woortje,
        Vrede zij in dezen huize zeide ik: en ik zag
        Gelijk S. Steven deed', de Hemel open lag.
      
      
        't Wit van mijn oogh om hoog, ik noemde haar niet als Zuster,
        Doen stelde zij, zo 't scheen, haar hartje wat geruster,
        Ik las haar altemets een schoon Cappittel voor
        En lelden haar niet als van Godsdienst aan het oor.
      
      
        Dus kroop ik in haar gonst: zij toonden haar wat blijer,
        En ik wierd metter tijd, wat stouter en wat vrijer,
        Eens nam ickx in den arm, en sey: ik wil het doen,
        Bij Ja en Neen, en gaf haar op zen Fries een soon.
      
      
        Doen bloosde zij quansuys, en sey: ei laat dat wezen,
        Men moet het klappen van langh tonghde mensen vresen,
        Ik zwoer haar dat ik wel zo heymelijck en secreet
        Waar als de nacht, en sey: voorzeker datje 't weet.
      
      
        Ik wil de keers uit doen: O zweer niet seyse, trouwen,
        Doet uit de kaers, op dat gij uwen eed moogt houwen,
        Doen knoffeld' ik rondom in 't duister tottertijt
        Dat ik een bedde vond; ik nam haar in mijn zijd.
      
      
        En sey voorwaar mijn lief, hier willen wij met lusten
        En vrolijke geneught den avond tezamen rusten:
        Zweert gij voorwaar, seyd zij: daar ik u zo vermaen,
        O Broeder had gij niet dien zwaren eed gedaan.
      
      
        Ik had om al de wereld bij u niet willen komen,
        Maar uwe stoutheyt u ten quaetsten af-genomen,
        Zo komt gij dan, seyd' ik: Ja seyds' al ist mij leed,
        Ik kom om dat gij niet soud' breken uwen eed.
      
    
  