
    
      
        't Is goed een goeden raad te vinden,
        Maar 't komt op 't uit te voeren aan.
        Wie zal de kat de bel aanbinden?
        Wat muizen zullen dat bestaan?
      
      
        Wat konnen zulke raaden baaten,
        Hoe wis, hoe wel beraamt in schyn,
        Als men die onverzocht moet laten:
        Wyl niemand durft de daader zyn.
      
      
        Gij weet wel midd'len voor te dragen:
        Maar schuift den last op 's naasten bult,
        En wilt uwe huid daar niet aan wagen.
        Mislukt het, 't zal zyn 's anders schuld.
      
      
        Gij woud van ver wel staan bekyken,
        Wat uitslag doch uw raad genoot;
        Mits dat gij 't onweÃªr kont ontwyken,
        En veilig blyven buiten schoot.
      
      
        Hoor raader, mag ik ook eens raaden,
        Ik raade, dat gij voor moogt gaan,
        Om aan te wyzen zulke paden,
        Als gij wilt and'ren in doen slaan.
      
    
  