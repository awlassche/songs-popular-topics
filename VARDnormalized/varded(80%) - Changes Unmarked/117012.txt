
    
      
        Voor wie bewaart de gierigheid
        Haar geld en schatten bij malkander?
        Zij ligt met geltsught hun weghleyt,
        Tot erffenis voor enen ander.
      
      
        Of zij hier veele schatten heeft,
        Zo schijnt zij hier zeer arm te leeven.
        Zij altijd na veel schatten streeft,
        Al wil de voorspoet haar veel geeven.
      
      
        Hoe veel dat zij hier winnen kan,
        Zo zal dit selden haar vernoegen;
        Hoe naar! zij heeft geen nut daar van,
        Hoe veel 't fortuyn haar toe wil voegen.
      
      
        Hoe rijk zij is, zij armoe lijdt.
        Zij, als een arm mensch, hier wil leeven.
        Milddaadigheyt zij schroomigh mijdt.
        Zij durft haar self geen nootdruft geeven.
      
      
        Al heeft zij bij haar veele schat,
        Zo is het, of 't niet is het haare;
        De gelt-sught haar ligt ingeeft, dat
        Zij 't geld zal na haar dood bewaaren.
      
      
        Zij altijd dan zeer arrem is,
        Om dat zij 't geld niet durft uytgeeven;
        Zij is als een wanstaltenis;
        Zij als een schim op aardt wil leeven.
      
      
        Hoe spaarsaam is de gierigheid,
        Al heeft zij bij haar veele schatten?
        Voor and ren zij haar goed weghleyt.
        Wie haare werckingh kan bevatten?
      
      
        Als zij hier weinig goed'ren heeft,
        Zij altijd blijft bij hun de zelve;
        Met weinig geld zij spaarsaam leeft;
        Zij 't overschot wel sou weghdelven.
      
      
        Om dat zij wezen sou bevrijt,
        Dat haar de schat niet wordt ontstoolen;
        Hoe naar gaat dan de gierigheid,
        Op aarde met armoede doolen?
      
      
        Hoe of wel haar gedaghten zijn?
        Zij denckt ligt, dat zij weer zal leeven,
        Daar 't zonne-light haar held re schijn
        Op and re weerelden zal geeven;
      
      
        Om daar te hebben weer 't genot,
        Van al haar nu verkreegen schatten.
        Hoe grouwlijck naar hier is haar lot?
        Ik kan haar gelt-sught niet bevatten.
      
      
        Of sou zij spaaren al haar geld,
        Voor schaade, die zij nogh zal lijden?
        Een sorgh, die heydens is, haar quelt;
        Wie weet, of zij zal zien die tijden?
      
      
        Zij doet haar zelven selden goed.
        Laat zij haar geld maar lustig spaaren;
        Haar erfgenaamen dit goed doet;
        Die zullen daar eens wel van vaaren.
      
      
        Haar geld, dat zij heeft weghgeleyt,
        Zij, na haar dood, wel radt verquisten;
        Spaart dan u schat, Ã´! gierigheid;
        Zij zullen 't haalen uit u kisten.
      
      
        U zelven maar geen nootdruft gunt;
        Zij zullen u schat wel verteren;
        Gij wel verseeckert wezen kunt,
        Dat zij daar zullen mee braveeren.
      
      
        U weegen loopen na den hel;
        U schat, die gij komt na te laaten,
        U erfgenaamen ligt doen sell
        Na die plaats gaan, als zij God haaten.
      
      
        Noemt gierigheid geen suynigheyt.
        Men geeft haar veeltijts deesen naame.
        Doet gij het, gij u zelfs misleyt;
        Om dat gij haar werk u moet schaamen.
      
      
        Hoe naar! zij niet te helpen is,
        Van haare goddeloose weegen.
        Zij gaat het pad des heemels mis;
        En zij misbruyckt des Heren zeegen.
      
      
        De dronckenschap is niet zeer ligt
        Van 't dronken drinken af te leiden:
        Van 't geen hier gierigheid verright,
        Men haar zal selden af doen scheiden.
      
      
        Zij is ligt een zeer naare straf,
        Voor sulcken, daar zij bij moet wezen:
        Ziet dan van haare werken af;
        Wilt zonder haar u Schepper vrezen.
      
      
        Zij raapt, en schraapt haar geld bij een;
        Voor armen heeft zij weinig over.
        Haar schat krijgt zij van God te leen;
        Hoe laat zij hun dan leeven poover.
      
      
        Het geen zij aan den armen geeft,
        Dat doet zij met veel bitt're smerten;
        En als zij het gegeeven heeft,
        Zo knaaght haar dit zeer langh in 't herte.
      
      
        Zij doet haar zelfs dan selden goed;
        Nogh minder dit haar Eevennaasten:
        En als zij al wat geeven moet,
        Zo zal zij haar hier mee niet haasten.
      
      
        Neemt hier een maatigh vroom genot,
        Van alle uwe aardtse goed'ren.
        Leeft vroom. Hoopt op een zaaligh lot.
        Geeft veel aan uwe arme broed'ren.
      
      
        Die dit durft neemen van zijn goed,
        Geniet een gaaf van 's heemels Here.
        Van overdaat g' u waghten moet.
        En laat de wellust van u keren.
      
      
        Verdoemt is gierigheyts quaa stant.
        Wilt zonder haar met vroomheyt leeven;
        Op dat God 't eeuwig vaderland
        U, na u dood, door gunst magh geeven.
      
    
  