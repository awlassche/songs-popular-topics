
    
      
        WEl op mijn Harp, wilt lieffelijck uytbeelden,
        Hoe dat Gods volk vervallen is door weelden:
        't Welk Moyses zag van in voorleden tijden,
        En David ging het selfde ooc belijden:
        Hoe IsraÃ«l is gansch geweken af,
        Doordat het hem van God tot weelden gaf.
      
      
        Geen raad en wasser om haar te verleiden,
        Zo lang als zij (gedwongen) tot God schreyden:
        Maar als de Roed' eens op hiel van kastijden,
        En datse de hand Gods niet en wilden lijden,
        Terstont sachmense dwalen uit den weg
        En maakten met vlees en bloed overlegh.
      
      
        Alzo ginckt ook met de Apostelsche Kercken,
        Gelijc men in den ouden tijd kan merken;
        Zo langh 't vervolgh haar over al benouden,
        En datse haar geen Tabernakel bouden:
        Maar zwerfde als Pelgerims hier en daar,
        Doen stond de Kerck in 't cruys als een Pilaer.
      
      
        De Bisschoppen die men doen heeft gevonden,
        Die waeren vroom, onstraffelijck van gronden,
        Men sachse niet trachten na hooghe staten,
        Maar hebben goed exempel na gelaten:
        Want zij al meest gelijk Slach-schapen zoet
        Hebben haar leer bezegelt met haar bloed.
      
      
        Geen Vier, noch Zweert, noch ook der Dieren tanden
        Noch hongher, noch doolen in vreemde Landen,
        Noch spot, noch smaedt, noch goederen beroven,
        En kond in haar de liefde Gods verdooven,
        Iae hoe het Cruys haar meerder heeft gesmert,
        Hoe meer haar Ziel in God ghedrongen werd.
      
      
        Zo dat van spijt verdweenen de tirannen,
        Als zij ontelbaer vrouwen ende mannen
        Vrymoedigh sagen haar ten viere geven
        En datse met haar wreetheydt niet bedreven,
        Dan datse 't zaad maar zaeyden overvloed,
        't Welc scheen te zijn der Martelaren bloed.
      
      
        Och! wat een vreugd wasser doen te aenschouwen,
        Als de Natuer was in zulk zwaer benouwen,
        Hoogheydts verderf en kondet niet in breecken,
        Men hoefde niet konstigh te leren spreeken:
        't Smaeckten al zoet wat uit de Liefde kwam,
        Als 't maar en wees de weghen van het Lam.
      
      
        Niemand na geld of goed behoefd' te trachten,
        Of dat men hem uit ydel eer sou achten,
        Ook hoefde men geen Kercken groot te maecken:
        De predick-stoelen waren de brant-staken
        Op de Recht-plaets, 't volk hoorde aan 't Sermoen:
        De Trommels waren de luy-klocken doen.
      
      
        de Vader van 't kint, 't kint van de vader scheyde,
        De vrou haar man, de man zijn vrouw geleyde
        Ter dood, gelijk als na een Bruyloft jeughdigh,
        In hechtenis sprongen de tranen vreuchdigh
        In schrijven van der liefden brieven zoet:
        Den stijl was gants ghericht na het gemoed.
      
      
        't En kwam niet nau in de vergaderingen,
        Wie dat er eerst sou spreecken, of sou zingen,
        Of waar de plaets van Bisschop, of diaken:
        Men hoefden ook gheen nieuwen text te maecken,
        Altijdt was daar materi bij der hand,
        Om 't hert tot troost te openen 't verstandt.
      
      
        Somtijdts werd daar een groetenis gelesen,
        Somtijdts werd 't volk tot lijdtsaemheydt gewezen:
        Den kloecken strijdt van zo veel vrome Helden,
        Tot opmerck men somtijdts ten toone stelden,
        Zij waren veel gestadigh in gebeen,
        In 't veld of in verworpen huyskens kleen.
      
      
        Door Liefd' de herten smolten al in enen,
        Men sach persoon van groten noch van kleenen,
        Van rijk, noch arm, 't waren gemeine leden,
        Elk de anders nood ghewilligh hulpe deden:
        Want niemand uit oorzake van 't ghewin
        Kwam tot 't Gheloof, maar uit ghedrongen min.
      
      
        God gaf zijn Kerck veel Mannen van verstande,
        Die elk om 't meest in groten yver brande;
        Die goed noch bloed en zochten te bevryden,
        Want haar goed was: om 's Heren wil te lijden,
        de Een in de Stad, de ander op 't Veld zeer vlack,
        Met kommer, druck, en zeer veel ongemack.
      
    
  