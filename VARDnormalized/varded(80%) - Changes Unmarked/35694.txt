
    
      
        'T Is eer
        Te volgen God zijn Heer.
        En die niet trouwen;
        Haar zuyver houwen
        Zullen 't Lam volgen na 's Hemels lantsdouwen
        Zingen 't liet dan geen Man
        Noch Weduw zingen kan,
        Veel min de Vrouwen.
      
      
        Dit haeght
        Zo Geertruyt Godes Maagd,
        Dat zij haar leden
        Heeft al besneden.
        Van haar jeugd heeft Christus paden betrede.
        Al 's werelts pracht en goed,
        't Vermaeck, en edel bloed
        Verfoeyt zij mede.
      
      
        Een Prins,
        Wiens gelijke geenzins
        Wasser te vinden.
        Cupidoos blinde
        Zocht Sint Geertruyt aan 't Echte juck te bind,
        De Coninh Dagobert
        Met hare Vader 't hert
        Zochten 't en Vrinden.
      
      
        Zij spreekt,
        Geen wijsheid haar ontbreekt:
        Rook zijn de staten,
        Wind is uwe praten;
        'k Zal Christus mijn Bruydegom niet verlaten:
        Mijn Lief besluyt het al,
        Zijn goed is zonder val.
        't Werelts ik hate.
      
      
        Dit Lam
        Ontloopt haar Vader gram,
        Al Conincx lagen,
        Haar Vryers plagen.
        In Vranckrijck blijft na haars Moeders behagen.
        De dood de Prins aentast,
        En haar Vader verrast
        Na korte dagen.
      
      
        Als zij
        En hare Moeder vrij
        Waren van 't quellen;
        Haar huis te Nivellen
        Tot een maagden Klooster maken, en stellen
        Sint Geert verkooren is,
        Voor Moeder en Abdis
        Van haar gezelle.
      
      
        Zij Licht,
        Zij leert, zij yder sticht;
        De zonde mijden,
        Haar vlees castijden,
        De siecken vertroost, de Pelgrims verblijden:
        Zij God in alles looft.
        't Hemels vier op haar hoofd
        Rust enig tijden.
      
      
        De zee
        Gebiedt, zee-monsters mee.
        Als Ultaen zeyde,
        Dat zij souw scheyde,
        Met de meeste blijdtschap de dood verbeyde.
        Een zoet Engelen-choor
        Leiden Geertrudis in 't spoor
        Van 's Hemels weiden
      
      
        Buigt niet
        (Als na de wind het riet)
        Na die u raden:
        Draeft 's wereldts paden.
        God blijft bij u, vervolgen u de kwaden.
        Gods wil nooit tegen-staet.
        In deughden al voort gaat.
        Wilt kwaad versmaden.
      
      
        O maagd!
        En Abdis Geertruyt jaagt,
        Door uwe gebeden,
        Van 't Land en Steden
        Rotten en Muyzen, met al dat breeckt vreden.
        Verdrijft van 't minst tot 't meest,
        Dat schadight onze geest,
        En 't lichaam mede.
      
    
  