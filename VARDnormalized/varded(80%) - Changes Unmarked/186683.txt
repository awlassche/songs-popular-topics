
    
      
        Heer, onze Heer, hoe heerlik groot van waarde
        Is uwen naam, langs 't gansche rond der aarde,
        Dewijle gij uw majesteits geweld
        Ver booven 't hoogst des heemels hebt gesteld!
      
      
        Gij doet den mond der kinders, en die suigen,
        Uw sterke kracht grondvestig klaar getuigen,
        Op dat daar door de vyand, heet van wraak,
        Uw erfparty, uit dwang, syn laster staak.
      
      
        Als ik, met lust, uw heemelryks gebouwen,
        Als werken van uw vingers, gaa beschouwen,
        En, in hun kring, uw welbereide maan,
        En hel gestarnt geschikt zie gaan, en staan,
      
      
        Wat is de mensch, dat gij, in syn ellende,
        Hem steeds gedenkt, en als iet waardigs kende?
        Wat is de soon des mensen voor een kind,
        Dat gij hem acht, besoekt, en zoo bemint?
      
      
        Gij maakte hem, slechs voor een weinig jaaren,
        Van minder staat, dan God, en d'engelschaaren,
        Ook hebtge dies uw goedheit hem betoond,
        En hem, met eer, en heerlikheit, gekroont.
      
      
        Gij doet hem, naa uw goddelyk begeren,
        De werken van uw handen ooverheeren,
        Gij set hem in des weerelds magtig goed,
        En onderwerpt hier alles synen voet.
      
      
        Waar schaapen gaan, op bergen, en in daalen,
        Waar ossen, langs begraasde landen, dwaalen.
        Die alle, met de beesten in het veld,
        Schoon wild van aart, staan onder syn geweld.
      
      
        De voogelen, die om den heemel sweeven,
        De vissen, die in 't wilde zeeschuim leeven,
        De dieren, die de paaden van de zeen
        Doorwandelen, zyn onder hem alleen.
      
      
        O Here, die de hoogste zyt geseeten,
        En onze heer, met waarheit, werd geheeten,
        Hoe heerlik is uw grote naam op aard,
        Aan ieder eind, alom te recht vermaart!
      
    
  