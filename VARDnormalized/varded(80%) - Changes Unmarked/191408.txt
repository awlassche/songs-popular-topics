
    
      
        HEt is gewis, ik weet het wel,
        God is getrouw aan Israel,
        Den reinen is hij goedertieren:
        Nochtans zo raeckt’ ik over stier, en
        Ik was bij na aan grond geseylt
        Wijl mijn verstand Gods hoogte peylt,
        En om de waarom al te diep
        In het gericht des Heren liep.
      
      
        Ik merkte met een nijdigh oogh
        Hoe het geluk zich gunstigh boog
        Tot nut en vreugde der verdwaesden,
        Hoe hier de goddeloose graesden;
        Ik zag den loop haars levens aan,
        ’t Was altijds op een effen baen,
        Geen pijn noch quael tot aan haar dood;
        Haar krachten frisch en even groot.
      
      
        Dus sprak ich uit een zwack gemoet:
        ’t Gaat dezen niet als’t andren doet:
        Wat tegenspoedt, wat wee, wat plaegen,
        Wat rampen hebben zij te draegen?
        Daarom zwelt haar den boezem op
        En in haar opgeblaese krop
        Is wind van nortse hovaerdy:
        In ’t hert geweld en tyranny.
      
      
        Haar ogen puylen uit van vet,
        Daar ’s niet dat hare weelde let,
        Iae het geluk, dat zij verwachten,
        Stijgt zelver boven haar gedachten.
        Den armen stroopen zij de huid,
        Iae suygen’t mergh ter schoncken uit:
        De goede werd van haar verdruckt,
        Geknilt, geknevelt en gepluckt.
      
      
        Noch wijder gaat haar sotterny;
        Den Hemel zelver is niet vrij;
        Zij quaemen nergens daerse ’t gaeven,
        Haar woord moet hoogst van alle draeven.
        Daarom zo valt het volk haar toe
        Des gullen waeters eenmael moe,
        Dat haar zo ruim geschonken werd,
        En spreekt met een vertwijfelt hert:
      
      
        Souw God zich ook wel trekken aan
        Hoe dat op aerd de dingen gaan,
        En die ten Hemel is geseten
        Sou die ook van de mensen weten?
        Dit volk past immers op geen God
        En vreest noch hem, noch zijn gebod,
        Nochtans zo sijnse wel gerust
        En hebben wat haar hertje lust:
      
      
        Waar toe zo neem ik dan de pijn
        Om suyver en om rein te zijn?
        Waar toe in onschuld mij gewassen?
        Waar toe getreurt in zak en assen?
        Dewijl ik doch van dat het daeght
        Met alle rampen werd geplaagd
        En alle mergen in mijn huis
        Zie nieuwe straf en ander kruys?
      
      
        Ik was bij na al mee verleid,
        Doch trad te rugh, en heb gezeid
        Zal ik dan trouweloos verdoemen
        Al die zich Godes kindren noemen?
        Maar als ik noch bij mijn vernuft
        De waarom zocht, bleef ik versuft:
        Die steylte was mij al te hoog
        En buiten reyck van ’s mensen oogh:
      
      
        Tot dat ik ging mij zelven af
        En mij ten heiligdom begaf
        Om uit des Heren woord te spooren
        Wat eynd’ den bozen was beschooren.
        Daar zag ik, Heer, wel klaer, hoe dat
        Zij van u zijn gesteld op’t gladt,
        Hoe los zij staan, hoe op een kort
        Gij haar in’t slijk ter neder stort.
      
      
        Hoe schielijck, als u gramschap blaeckt
        Zijn zij verwoest en weg geraeckt!
        Gij veltse door een enkel schricken
        En doets’ in volle weelden sticken.
        Het gaat met haar, als met een beeldt
        Dat ’s nachts in ’s mensen sinnen speelt
        Wanneer hij slaapt, en henen raeckt
        Zo haast hij van zijn droom ontwaeckt.
      
      
        Doe mij den boezem zwol van spijt,
        Doen ik geprickt wierd van de nijd
        Die mij een doorn was in mijn nieren,
        Was ik voor u, gelijk de dieren,
        Onwetend, dom en zonder ree,
        Gelijk het onverstandigh vee,
        Dat zonder kennis henen vaart
        En volgt de drift van haren aard.
      
      
        Maar naemaels, beter onderrecht,
        Heb ik mij vast aan u gehecht
        En ben bij u gestaegh gebleven:
        Gij hebt mij uwe hand gegeven
        En mij wel trouwelijck gevat;
        Gij zult mij leiden op het pad
        Door uwen raed, en voeren op
        Den alder-hooghsten eeren-top.
      
      
        Wie is er in den Hemel dan
        Als gij, daar ik op bouwen kan?
        En wat is, nevens u, beneden
        Waar aan mijn lust zich kan besteden?
        Als al de wereld van mij wijkt,
        Wanneer mijn vlees en hert bezwijckt,
        Sijt gij, o allerhoogste God,
        Mijn heil, mijn rotz, mijn deel, mijn lot.
      
      
        Die zich te wijd van u begeeft
        Wat is het einde dat hij heeft?
        Wat is het dat hem staat te wachten?
        Gij roept hem uit, en zijn geslachten.
        Wat mij belanght, het is mij goed
        Te wezen onder uw behoed:
        Op u zal ik betrouwen, Heer,
        U zal ik roemen meer en meer.
      
    
  