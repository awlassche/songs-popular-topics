
    
      
        Dankoffer zoet, den Here moet
        Gheschieden nu, en te allen Iaren
        Van zijn wonderen, die hij doet
        Onder 'sMenschen kinderen scharen,
        Die met schepen op die Zee varen,
        End' haren // handel drijven daar
        Op grote wateren vol baren,
        Die zien zijn wonderwerken klaer.
      
      
        Zij ondersoecken 'sHeeren werk,
        Zijn wonderen ter Zee beseven,
        Met een woord uytghesproken sterk
        Can hij sulcken stormwindt geven,
        Dat die baren worden verheven,
        En t'schip ghedreven // vaart terstont
        Op na den hemel, boven schreven,
        En daalt dan weder in den afgront.
      
      
        Der Mensen zielen worden dan
        Door 'sHeeren macht met angst beladen,
        Zij tuymelen als enen Man
        Die droncke gaat onrechte paden,
        En t'eynden zijnde van alle raden,
        Vol van ghenaden // den Here groot,
        Die haar behoeden kan voor schaden,
        Aenroepen zij in haren noot.
      
      
        De Here die is goedertier,
        Hij helps' uit angst en droefheyt mede,
        Hij stilt dat onweders dangier,
        Dat die baren moeten in vrede
        Dalen in hare legherstede,
        Die stillichede // maakt haar verblijdt,
        En dat zij zijn, na wensch end' bede,
        Weder te lande uit nood bevrijdt.
      
      
        Die zullen dancken den Here vrij,
        Van zijn goedheid met verjolijsen,
        End voor zijn wonderen, die hij
        S'Menschen kinderen gaat bewijzen,
        End' hem inder ghemeynten prijzen,
        Zijn fame rijsen // end' roemen wijdt,
        Bij die ouders, want gij kan spijzen
        Al wat hier leeft int Aerdtsche krijt.
      
      
        Met vijf broden, end' vissen twee,
        Cond' hij zo menigh Mensch versaden,
        Hij dreef zijn Iongheren ter Zee,
        Zonder hem zij te schepe traden,
        Tegen den avond, t'began te spaden,
        Die vrij van kwaden // is zonder ergh,
        Ons tot een voorbeeld vol weldaden,
        Ginck alleen bidden op enen berg.
      
      
        T'Schip was midden op der Zeeplas,
        Door die baren in zwaar bestrijden,
        Midts dat den wind haar tegen was,
        In die vierde nachtwake tijden
        Zagen zij Iesum comen schrijden,
        Tot haar bezijden // opt water vocht,
        Dit ded' haar herte vreze lijden,
        Zij spraken het is een ghedrocht.
      
      
        Zij riepen door den angst torment,
        Iesus tot haar sprak, datment hoorde,
        Hebt enen goeden moed, Ik bent,
        En vreest u niet, Petrus antwoorde,
        Here zijt ghyt, heet met acoorde
        Mij buiten board // comen snel,
        Tot opt water, als d'onghestoorde,
        Van komen kreeg Petrus bevel.
      
      
        Hij trad uit t'schip zeer wel ghesint,
        Opt water, zonder achterdincken,
        Gaande, sach enen sterken wind,
        Hij verschrickt' end' began te zinken,
        Riep, Heer helpt, of ik moet verdrincken:
        Maar Iesus ginck, end' greep zijn hand
        O klein gheloovig', als die hincken,
        Waarom twijffelt gij inconstant?
      
      
        Dus kwamen zij int schip gegaan,
        Met dit vermaen // van goeder famen,
        Doe is den wind gaan legghen saen,
        En die daar int schipken waren, kwamen
        En vielen voor hem neder tsamen,
        Met namen // Gods Zone voorwaar
        Beleden zij hem na 'tbetamen,
        End' ontquamen 'tperijckel zwaar.
      
      
        In perijckel dag ende nacht,
        In die diepte der Zee beneden,
        Heeft Paulus den tijd toeghebracht,
        En driemaal schipbrake gheleden,
        Veel perijckel heeft hem bestreden,
        In landen, steden // over al, ziet,
        Maar valse Broeders, vol onvreden,
        Deden hem moeyt, end' zwaar verdriet.
      
      
        Veel valse Broeders men noch vindt,
        Periculeus om te hantieren,
        Wiens woord als den kancker verslindt,
        Want zij haar tonghen misregieren,
        Iae spreken schier wat zij verzieren,
        Schrijven papieren // vol leughens coen,
        O Broeders, merckt op haar manieren,
        Of zij ghelijck d'Apostels doen.
      
      
        Oorlof Broeders, wilt voor besluyt,
        T'Schip der Consciency bewaren,
        Daar in tgheloof, en seylt recht uit
        Oyt compass van Gods woord verklaren,
        Door schalcke winden, noch wilde baren,
        En wilt niet varen // buiten 'tghebodt,
        Maar om in s'Levens haven vergaren,
        Anckert u hope vast in God.
      
    
  