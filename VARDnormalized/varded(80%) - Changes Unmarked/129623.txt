
    
      
        ‘Ei lieve Jan, loopt met een set
        En haalt den Doctoor hier:
        Ik weet niet wat ons Neeltje let,
        Myn deert dat jonge dier.
        ‘t Word een zo frayen Vrystertje,
        En zij is alzo krank:
        Zij sugt, zij steent, zij maakt geween,
        Haar lust nog spies nog drank.’
      
      
        ‘Goeden dag patroon.’ ‘Wel Goeden dag, Doctoor,
        Myn dochter gaat zo af,
        En weetje daar geen rade voor:
        Zo raakt zij licht in ‘t graf.
        En sou ik dan myn jongste kind,
        Myn Dochter in myn hert
        Die ik altyd zo heb bemint,
        Die leit in grote smert.’
      
      
        ‘Waar is u dochter, beste man?’
        ‘Ach, zij leit in ‘t Salet.’
        ‘Kom, wil ik haar besoeken dan
        En treden voor haar bed.
        Ik heb zo menig zoete maagd
        Genesen van haar pyn.’
        ‘Och Doctoor, mij dat wel behaagt,
        Wilt ook haar Doctor zyn.’
      
      
        ‘Goedendag Neeltje, hoe is het al,
        U siekten is myn leed.
        U pols die slaat zo dapper snel,
        En ‘t heel Lyf is heet.
        Maar na dat ik bemerken kan,
        Patroon, houd goede moet:
        Een Vryer haar genese kan,
        ‘t Is liefde die ‘t haar doet.’
      
      
        ‘Sus, sus, en wat geseg is dat,
        Is ‘t liefde? ‘t Mogt, de droes!
        Ik schop de Kleuter een voet voor ‘t gat,
        De kop word myn zo kroes.’
        ‘Ja, ‘t is haar eerst, en zij is jong,
        ‘t Is kalver liefd’ oprecht.
        Die komt zo op een stel en sprong
        En neemt de jeugd heel weg.’
      
      
        ‘Sta op, jou kleuter, dit ‘s een deun.
        Hoe stelt gij dus den dief?’
        ‘Och Vader, ‘t is een Edelmans Zeun,
        En ik heb hem zo lief.
        Hij heeft myn met zijn praat verleid,
        Ik ben op hem zo groen!’
        ‘Een vent die niemendal en heyt!
        Wat soud gij daar mee doen.
      
      
        Daar ‘s Jaques die u wel begeert,
        Die staat gij niet te woord.
        Hij is van alles gestoffeert
        Wat tot den winkel hoort.
        Wat dunkt u dog van sulken saak?’
        ‘Daar ‘s Klaartje, myn speelmeyt.
        ‘Zyn suyker is niet zoet van smaak,’
        Heeft zij myn wel gezeid.’
      
      
        ‘Ei hoor, en wat geseg is dat!
        Hoe komt de jeugd zo dom!
        Hebt gij al sulken praat gehad?’
        ‘Wel Vader, wel waarom?
        Als meysjes bij malkander zijn,
        Gij weet niet wat een praat
        Dat er van sulke zaken zyn
        En watter al om gaat.’
      
      
        ‘Heer doktoor, geeft wat goeden raat
        Te halen in d’ Apteek,
        Op dat does siekte over gaat.’
        ‘Wat Pimpernel met Eek
        En maagde palm en liefde-kruit
        Gestoten onder een:
        O, dat is voor een sieke Bruid
        Probatum ongemeen.’
      
      
        ‘Dank heb, Heer, voor het goed bescheit,
        Komt, zit een weinig neer.’
        ‘O Neen, ik word al lang verbeyt.
        Maar weest gerust, ik zweer,
        Does siekten is er veel aan vast,
        Dus dunkt mij, met verlof,
        De liefde is een grote last.
        Slaat dog geen huw’lyk of.’
      
    
  