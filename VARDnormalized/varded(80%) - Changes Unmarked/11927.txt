
    
      
        ONs aller volken recht, natuur en reden leert,
        Dat yder wettig Heer moet van ons zijn geÃ«erd:
        En dat men genen dienst aan ymant schuldig zij;
        Die over ons niet heeft een wettigh Heerschappy.
      
      
        Zo ist. Waarom dan mensch, betoond gij sulcken eer,
        Die door natuur en recht niet zijn u wettigh Heer?
        De weerelt, en het vleysch, en Satan en zijn niet
        U Prinsen van natuur. Wat volgt gij haar ghebiet?
      
      
        Den Duyvel heeft nooit iet voortreffelijcks ghedaan,
        Waarom gij onder hem, als uwen Heer, soud staan?
        Gheen schoonheid is bij hem; geen eygenschap hij heeft,
        Waarom hij waardigh is, dat gij zijn wet beleeft.
      
      
        Het leven gheeft hij niet, hij is een Moordenaer.
        Hij voedt u lichaam niet, noch helpt u uit ghevaar.
        Daar is gheen loon bij hem, want hij verstooten is
        Uit al zijn heerlijckheyt, en swerft in duysternis.
      
      
        Hij ook niet maghtigh is, het gheen hij heeft belooft
        Te geven; want hij is van alle goed berooft.
        Dat ymant niet en heeft, en nooit verkrijghen kan,
        Dat gheeft hij nimmermeer aan does of gheenen man.
      
      
        Den Satan heeft geen goed, bij hem en is gheen recht
        Om geven 't geen hij looft aan zijnen dienstb'ren knecht.
        God aller dingen Heer alleen heeft recht en macht
        Om doen, al wat hij heeft den vroomen toe-ghedacht.
      
      
        Elk geeft, het geen hij heeft; Zo doet den Satan me'e,
        Gods gramschap is bij hem, hij geeft ook herten-wee,
        Gods wraack verbolgendheid, den dood en Helsche pijn.
        Gheen and're goederen bij hem te vinden zijn.
      
      
        Wie dient om sulcken loon? wie volghter sulcken Heldt,
        Die zijn ghetrouwe knecht voor 't goede quaat vergelt?
        Of volgt gij dezen Gheest, om dat hij is van dy
        Verkooren tot u Hoofd met macht en Heerschappy?
      
      
        Met recht verlaat gij hem, die tegen recht en re'en
        Zich tot een Coninck maackt, en rechten komt verte'en.
        Gheen onderdaan heeft recht een Heer te stellen in
        Alwaar een wettigh is, na haar verkeerden sin.
      
      
        Of zo het is gheschiet; zo is het wel ghedaan,
        Zo gij den eersten eert, en laat den laatsten gaan.
        God, Schepper aller ding, stelt onder u ghebiet,
        Al wat hij heeft ghemaackt, en wat u ooghe ziet.
      
      
        Zijt gij des weerelts Heer, wat dwaasheydt komt u aan,
        Dat gij u knecht ten dienst, of hem ter hand wilt staan?
        Of dient gij haar om loon? dat is voorwaar te slecht;
        Wie is er, die om loon ghehoorsaem is zijn knecht?
      
      
        De reden leert dat zelfs dat hij die dienen moet,
        Heeft minder dan zijn Heer, van't weereltlijcke goed.
        Dit rond u dienen moet, zo sijt gij dan haar Heer
        Zo hebt gij ook als Heer, dan deze weerelt meer.
      
      
        De weerelt is een kist, die grote schatten heeft,
        Maar God is d'eyghenaer, en die alleenigh gheeft.
        De wereld niet en geeft, maar zij alleen bewaart,
        Dat God voor zijns gelijk, dat is, den vroomen, spaart,
      
      
        Wilt gij dan 'sweerelts goed, zo dient den eyghenaar,
        Die u dat geven zal, en beter goed hier naar.
        En schoon de wereld kon voor dienst u geven loon,
        Het allerwenschelijcks, een Keyserlijcke Croon.
      
      
        't Waar evenwel gheen recht, daarom te wijken aff
        Van God, die alle ding en u het leven gaff.
        Waarom? zij biedt u schae, zij geeft maar tijdelijck;
        God beide, hier het Aartscht, hier na zijn Koninkrijk.
      
      
        Het gheen de wereld gheeft, verrottingh eenmaal ziet,
        Gods gaven roest en mot en dieven schenden niet.
        Al 't weereltlijcke goed het leven niet verlengd,
        Dat onzen God belooft, ons in het eeuwig brengt.
      
      
        De weerelt zo beloont, dat zij ons derven doet
        Het loon, en boven dat het allerhooghste goed.
        Wij missen om haar dienst de weerelt, en Gods vreugd
        Het ene door den dood het ander door ondeucht.
      
      
        Wat zal het zijn, of ik de wereld heel bezat,
        En eeuwig missen moest, Gods uytverkooren Stat?
        Die meerder winnen kan, wat reden heeft hij doch
        Dat hij om minder loon, een Here vol bedroch
      
      
        Soud dienen? wilt gij dan het allermeeste loon?
        Dient met een recht ghemoet God en zijn liefste Soon.
        Verkort u Adel niet, door 't soecken van het geen,
        Dat uwe voeten zelfs als nietigh stoff vertreen.
      
      
        U zelven gij verkort, in dien gij u cieraat
        In deze weerelt zoekt, die eenmael doch vergaat.
        Wie was er oyt zo dwaes; dat hij zijn knechts gewaat
        Oyt om zijn leden sloeg te proncken over straadt?
      
      
        Het waardighste Juweel, het aller-eelste dier
        Dat God voor dezen schiep, dat zijn de mensen hier.
        Sijt gij het eelste dier, maackt u geen Beest gelijk,
        Die om het aartsch ghewin zich wentelt in het slijk.
      
      
        Aansiet u maacksel, want dat duydelijck u leert
        Dat gij involghen moet, dat God op u begeert.
        Is ook het vleysch u Heer, of is het uwen God?
        o! Neen. Wat volgt gij dan in alles haar ghebodt?
      
      
        De kitteling van 'tvleesch is licht u aangenaam:
        Doch zult gij om die lust ontheylighen Gods naam?
        't Zij ver! een Christen mensch kan altijd vrolijck zijn,
        Hem zijn Gewis en God ghelijck een Musicijn,
      
      
        Een Musicijn, die hem en oor-en hert-vreught geeft.
        En maackt, dat hij ook zelfs in smerte vreughdig leeft.
        De maat gheeft lijffs-vermaack; als ymant zich verbrast.
        Zo voelt hij dat de spijs hem zij een zwaren last.
      
      
        De weelde van het vlees met lijff en jaren slijt,
        Door't sterven raackt gij die en 'sHeeren vreugde kwijt.
        s'Vleeschs weelde 't zij hoe vast, duert maar uws levens draat
        En naderhand daar uit een helsche pijn ontstaat.
      
      
        Doch wie zijn schepper dient van herten, hier verwerft
        Herts-vreucht, en Gods vermaack hij daar-en-boven erft.
        Genomen dat wij dan op Aarden leden pijn
        Om God en om zijn heil, 't zal echter beter zijn,
      
      
        Dan die geen Heren zijn te dienen om 't gewin
        Der Aarden, dat ons nooit brengt in des Heren min.
        God is ons rechten Heer, wie hem ghehoorsaam dient,
        Maackt hij zijn heil gemeen, en lieft hem als zijn vriend.
      
    
  