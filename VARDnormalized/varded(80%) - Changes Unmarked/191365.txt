
    
      
        Hoog wil ik heffen uwen lof
        Die mij doet rijsen uit het stof
        En voert ter top van hoge staat,
        O Heer mijn God, die niet en laat
        Mijn vyand in mijn quaed verblijden,
        Maar maakt ze rood die mij benyden.
      
      
        Wanneer ik tot u heb geschreyt
        Vond ik u tot mijn hulp bereid:
        Gij, Here, hebt mij weer hersteld
        Die van de dood schier was gevelt:
        Gij hebt mij ’tleven weer geschonken
        Die schier ten graeve was gezonken.
      
      
        Gij die Gods huisgenoten zijt
        Psalm zingt den Heer tot aller tijd;
        En vieret de gedachtenis
        Van uwen God, die heilig is.
        Want zijnen toorn heeft haast een ende
        Voor die hem soecken in ellende.
      
      
        Zijn gramschap heeft geen langen duyr,
        Zijn goedheyd reckt ons levens uyr;
        Indien den avond droefheyd brengt
        En heel de nacht ons pijn verlengd
        God geeft des mergens wel weer reden
        En nieuwe stof tot vroolijckheden.
      
      
        Ook sey ik eertijds onbedacht
        (Geeert, gestreelt en hoog geacht)
        Na dat ik wensch zo gaat het mij,
        ’Tis al voor wind, voor stroom en ty,
        Mijn voet staat vast, hoe kan ik vallen?
        Ik legh bewaard in hoge wallen.
      
      
        Maar doe uw aengesight verdween
        Kreeg ik een schrik, door al mijn leen,
        Dies riep ik tot u in mijn nood:
        Wat voordeel is er in mijn dood?
        Zo ik ten graeve kom te daelen
        Zal dan het stof uw lof verhaelen?
      
      
        Zal dan een lijck ter aerd gebracht
        In enen eyndeloose nacht
        Oirkonden van uw heerlijckheyd
        Of roemen uwe Majesteyt?
        Hoor, Here, hoor, wilt mij behoeden
        En u tot mijne bystant spoeden.
      
      
        Uw hulp was ree, en ’tquaed geweerd,
        Mijn wee-klacht in een rey verkeert,
        Mijn kruys, mijn pack van mij geleid
        En ik omgordt met vroolickheyd,
        Op dat ik, Heer, uw lof verkonde.
        Dat zal ik doen met vollen monde.
      
    
  