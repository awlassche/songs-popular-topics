
    
      
        GOds Zoon, om openbaar
        Te wijzen aan 't verstand,
        Hoe 't wezen zal hier naar
        Als hij 't gerichte spant,
        Om yder straf of loon
        Na hij verdient te ge-ven;
        Stelt in zijn leer ten toon
        Een spiegel voor ons le-ven.
      
      
        Daar waren, zeit hij, tien
        Jonkvrouwen, allegaar
        Met lampen wel verzien:
        Waar van de vijve maar
        Des olys dierbaar nat
        In hare lampen deden,
        En namen, boven dat,
        Haar volle vaten mede.
      
      
        De andere, dwaas bedacht
        Al gaf de lamp geen schijn,
        Die hebben niet getracht
        Om ook verzien te zijn.
        Haar vaten bleven bloot,
        Haar lampen zonder luister.
        De blintheit is zeer groot,
        Daar 't alles is in 't duister.
      
      
        De Maagden, in dien staat
        Beraden t'zamen, om
        Dat elk met zijn cieraat
        Des hemels Bruidegom
        Zou treden in 't gemoet,
        Om zijn gena te smaken;
        En elk zijn heerlijk goed
        Tot eigendom te maken.
      
      
        Als nu de Bruidegom wat
        Te lange heeft gebeit,
        Heeft haar de slaap gevatt
        En hun ter rust geleit:
        Maar wijl de nagt' genaakt
        Werd een geroep vernomen,
        Den Bruigom komt: ontwaakt,
        En wilt hem tegen komen.
      
      
        Een yder zeer verschrikt
        Stond veerdigh op de been:
        De Wijze, wel geschikt
        Met oly, gingen heen.
        De dwaze zeiden och!
        Ons lampen die verdwijnen:
        Geeft ons wat oly toch,
        Op datze mogen schijnen.
      
      
        De Wijze zeide neen
        Wij horen hier niet na,
        Op dat ons in 't gemeen
        De oly niet ontga.
        Die zaak is vol gevaar.
        Wilt na de stad toe loopen,
        En oly met malkaar
        In uwe vaten kopen.
      
      
        Dit hebben zij gedaan:
        Maar als zij gingen voort,
        Doen kwam de Bruigom aan
        En nam hun, na zijn woord,
        Ter blijde bruiloft in
        Als zijne gunstgenoten,
        Verheerlijkt na haar zin.
        Doen wiert de deur geslooten.
      
      
        De andere kwamen weer
        Met roepen en geklop,
        En zeiden Here Heer!
        Wij bidden doet ons op.
        Hij zeide, wijkt en vliet,
        Wat vordert uw verlangen?
        Want ik en ken' u niet.
        Ik wil u noit ontvangen.
      
      
        O droefheit overgroot!
        O schrikkelijke schrik!
        Helaas! de snelle dood
        Kan, in een oogenblik,
        Wanneer men 't niet en weet
        Op 't schielijxt ons verraszen.
        O zaligh! die gereed
        Zijn komste weet te paszen!
      
      
        Die nu het aards versmaat,
        En Christi wil beleeft,
        Waar iszer schoonder staat
        Als hij verkoren heeft?
        Want boven al het zoet
        Van 't goddelijke leven;
        Zal God noch 't hoogste goed
        Tot een vergelding' geven.
      
      
        Maar 't moeten Maaghden zijn
        Die, heiligh na Gods Wet,
        Van quaat en kwaden schijn
        Haar houden onbesmet.
        Want lampen zonder licht,
        En onvercierde vaten,
        Hoe schoon voor elx gezicht,
        't Kan voor den Heer niet baten.
      
    
  