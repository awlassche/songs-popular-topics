
    
      
        O Algenoegzaam Zaligmaker,
        Getrouwe Borg en Zielen-waker,
        Gij noodigt al wie is belast,
        En neemt die aan met open armen,
        Ik hou aan uw beloften vast:
        Wilt, Davids Zoon, u mijns erbarmen!
      
      
        Ik werp mij aan uw voeten neder,
        'k Omhels die weenend', 'k rijs niet weder.
        O kom ik om, zo kom ik om!
        Waar zoud ik, ach! mij heen begeven?
        Gij zaligt doch uw eigendom:
        En buiten U is heil noch leven.
      
      
        Al scheent Gij mij schoon af te drijven:
        Ik mag, ik wil niet van U blijven.
        Mijn ziele kleeft U achter aan.
        'k Blijv bij U, wat mij ook bejegend.
        Ik zal U, Heer niet laten gaan
        Voor dat Gij mij ook hebt gezegend.
      
      
        Ik zal al bevend' tot U komen
        En raaken 't uiterst van uw zoomen.
        Ik hoop' op U, al dood Gij mij.
        'k Wil tegens hoop' op hoopp' geloven.
        Dat wet en duivel mij bestry,
        Ik houd' het hoofd gemoedigt boven.
      
      
        Ik zal mij tot uw Tafel voegen:
        Een kruimtje zal mij vergenoegen,
        't Geen ook een hondeken geniet.
        Ik zal in dood, ik zal in leven,
        't Zij hoe of wat'er ook geschied,
        Steeds onafscheid'lijk aan U kleven.
      
      
        Zoud ik 't getuig'nis niet geloven,
        Van Vader, Woord en Geest daar boven:
        Van Water, Bloed en Geest beneên:
        Die, twee-maal drie, getuig'nis geven,
        Zo zij die Een zijn, als tot een,
        Dat in den Zoon is 't eeuwig leven.
      
      
        Zijn mijne zonden overvloedig;
        Daar voor zijn uwe wonden bloedig:
        Gij Wist' aan 't kruis het handschrift uit.
        d'Onschatb're prijs van uw voldoening
        Wrocht, volgens 't eeuwig vreê-besluit,
        Voor grootste zondaars zelf verzoening.
      
      
        Zegt Kain: groter zijn mijn zonden,
        Dan dat vergeving werd gevonden:
        Gij liegt, ô Kain! Is er niet
        Aan Saul, den Moordenaar, Manasse
        En meer, barmhertigheid geschied?
        Wat kan zijn bloed niet suiver wassen?
      
      
        En of ik al, Heer Jesu Christe,
        Uw troost-gevoel en inspraak mist,
        En dat ik de verzekering
        Van uwen Geest niet mogt erlangen;
        Ja dat het alles mij ontging:
        Noch blijv' ik echter aan U hangen.
      
      
        Is 't in mijn ziel vol duisternissen,
        En moet ik 't heug'lijk troost-licht missen;
        'k Vertrouw op U, en grijp U aan.
        Wilt met uw staf maar bij mij wezen:
        Al moest ik door 's doods schaduw gaan;
        Die Gij bewaart heeft niet te vreezen.
      
      
        Gij wilt wel eens beproeven, Here,
        Of wij U om U zelf begeren;
        Of om het goed dat Gij ons geeft.
        O 'k wil het alles gaarne derven,
        Wat zoet-of goedheid dat het heeft,
        Mag ik alleen U zelf verwerven.
      
      
        Gevoelig' invloed van genade,
        En troost, kan 't hert in vreugd doen baaden:
        Doch daar aan hangt geen zaligheid.
        Tot Jesus gaan, Hem aan te kleven,
        Uit dorst na zijn gerechtigheid',
        Geeft deel aan Hem, en recht ten leven.
      
      
        Ik wil dan op dien Rotssteen steunen,
        En lief'lijk op dien Liefsten leunen.
        O 't is geen riedstaf, maar een Zuil.
        Hij zal mij op zijn arm doen rusten.
        'k Zal, als ik in zijn wonden schuil',
        Mij veilig in Gods gunst verlusten.
      
      
        O buig u dan, mijn ziel, niet neder,
        Maar keer tot uwe rust eens weder:
        Wijl Balsem is in Gilead.
        Daar is een Jesus, zijt g' elendig.
        Uw Heiland heeft een volle schat:
        En Gods genaad' is ook onendig.
      
    
  