
    
      
        AL 't levenloos en 't leven // wat rept en niet en rept,
        Werd, door des Scheppers hand,
        Een nieuwe kragt gegeven, nieuw leven in geschept,
        Nieuw voetsel ingeplant.
        Niets blijft in enen standt.
        't Versterven, en verrijsen
        Heerst al wat wezen heeft;
        Op dat men God souw prijzen,
        Die steeds nieuw gaven geeft.
      
      
        Den Hemel, als ontsloten, stort dauw en, voetsel uit,
        Tot vreugd en vrughtbearheyt:
        Dies telgen, tak, en loten, en bloemen, gras en kruid
        De Wereld overspreyt,
        Alt saam tot nut bereid
        Van 's Mensen smaack en sinnen,
        In vollen overvloed;
        Op dat men souw beminnen
        Die deze dingen doet.
      
      
        De stromende Revieren, omcinghelt van 't geboomt,
        Belommert van de blaan,
        Daar in de Pluym-gedieren // met sangh te samen koomt,
        Om ons te wijzen aan
        Verheugt tot God te gaan,
        Die spreken zonder spreken,
        Zij dwingen zonder dwangh,
        En tonen danckbaer teken,
        Door haar verheven sangh.
      
      
        Treet in de blyde paden // kreuckt 't Jeughdich klaver gras,
        Plucked af 't bedauwt gebloemt,
        Wilt uwe lust versaden met 'tvruchtbaar Velt-gewas,
        En uwen Gever roemt,
        En hem u Vader noemt,
        Die de Vaderlijcke Minne
        Aan u, als Kint bewijst;
        Dies hem, met hert en sinne,
        Eerbiedich looft en prijst.
      
    
  