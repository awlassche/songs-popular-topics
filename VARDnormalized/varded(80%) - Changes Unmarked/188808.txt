
    
      
        Ziet Heer, in 't duister woudt,
        En 's wereldts slimme wegen,
        Uw ballingen benouwt,
        Vermoeid, en vol gevaer,
        En reyckt ons hier de hand
        Met Goddelijcken zegen.
        Zonder u onderstandt
        Valt ons de reys te zwaar.
      
      
        Den Vyandt boos, en fel,
        Die zoekt ons te verderven,
        Als eertijdts Jezabel
        Eliam heeft getracht,
        Die in zo zwaren nood
        Gods hulp niet en kost derven,
        Waar wierdt gespijst met brood,
        En kreeg wÃªer nieuwe kracht.
      
      
        O Jesu! bly Gesant
        Van God ons toegesonden,
        Die in dit ballinck-landt
        Uw Dienaars spijst, en voedt
        Met levend' Hemels-Broodt
        Voor krancken, en gezonden,
        Een Teyr-spijs tot de dood,
        Die ons weer leven doet.
      
      
        Goeden Samaritaen,
        Die ons op weg' komt vinden,
        Eer wij verloren gaan,
        En van de dood bevrijdt:
        Met Olie, Zalf, en Wijn
        Ons Wonden komt verbinden.
        En spijst om vroom te zijn
        Ook in den laatsten strijdt.
      
      
        Geeft dat wij door does spijs
        Versterckt eens vrij geraecken,
        Ten einde van ons reys
        Tot 's Hemels Vaderlandt;
        En mogen daar onthaelt
        Ons eeuwiglijck vermaecken,
        Daar arbeid wordt betaalt,
        En onrust uytgebant.
      
    
  