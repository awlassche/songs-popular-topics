
    
      
        JERUSALEM was ene Stad,
        Die haare Poorten heeft gehad;
        En GOD heeft deese Stad verkooren,
        Dat s' als de Zeetel van syn Ryk,
        Niet hebben zoude haar's gelyk;
        Dies moet men grote dingen horen:
      
      
        Dog, wij gedenken nu niet meer,
        Aan 't oude SALEM, dat wel eer
        Het voorbeeld was; maar aan die Steed,
        Die het JERUSALEM in geest
        Genaamt wordt, en waar van men leest,
        Dat GOD aldaar wordt aangebeeden.
      
      
        Die Stad ligt in dat schone Oort,
        Dat aan den SOON toebehoort;
        Zij heeft haar' Poorten, en haar Deuren,
        De BURGEREN van deese Steed',
        Genieten Waarheid, Liefd', en Vreed';
        O Zaelig, wien dit mag gebeuren!
      
      
        Die STAD is wys'lyk toebereidt,
        S' is de ingang tot de Eeuwigheid;
        Wie daar door opklimt van beneeden,
        Komt in die hoge plaats, die God
        Gebouwd heeft, om te blyven tot
        In de Eeuwigheid der Eeuwigheeden.
      
      
        Gelukkig, die haar Poorte vindt,
        En daar toe ingaat, als een kind!
        Wilt gij, O mensch, dit stuk beseffen,
        Ei soekt ze niet zo verr' en wyd,
        Gaat van Uwe herte niet ter syd';
        Want ziet daar is s' als aan te treffen.
      
      
        Haar' ingang is in onzen geest;
        Doch, ziet! hoe is ze toe geweest,
        Voor haaren HEERE, ende KONING!
        Wanneer men sig zo lange tyd
        Aan and'ren hadde toegewydt,
        En vreemden diende tot een wooning.
      
      
        De siel' is immers toebereidt
        Tot 't blyven in der Eeuwigheid:
        En zal ze weig'ren HEM te eeren!
        Wie sulks te doen zal onderstaan,
        Zal HIJ door zijne macht verslaan,
        En in syn toorne haast omkeren!
      
      
        O dat die eeuw'ge Ziele-Poort,
        Geoopent blyve van nu voort;
        Op dat de KONING, naar behaagen,
        Doortrekk' in zijne grote Kracht,
        Met oeff'ning' van syn' hoge Macht!
        En ik HEM dien' all' mine dagen!
      
      
        Maak HEM, myn hert'! ene ruyme baan,
        Laat niets HEM in de wege staan,
        Dat HIJ niet spoedig in sou' ryden:
        Stell' s' werelds snoode voddery,
        En wat uit 't eig'ne komt daar bij,
        Gewilliglyk, als aan de syden.
      
      
        Roep HEM, als Overwinnaer, uit:
        ENE, die den Machtigen syn' buit
        Genoomen heeft, en heil wil schenken,
        Aan allen, die HEM hulde doen,
        En door syn scepter laeten hoên,
        Om Synes Naams te doen gedenken!
      
      
        Wat schaamte doet 't myn' Ziele aan,
        Dat GIJ zo lange hebt gestaan;
        Als waart GIJ mine Stad niet weerdig!
        ô! KONING! 'k hebbe U niet gekend,
        Maar mij aan de ydelheid gewend,
        Nu open' ik de Poorten veerdig!
      
      
        Neem-in de plaatse van myn hert!
        En, is 't ook daar nog zeer verwert,
        O dat Uwe Geest 't eens helder maake!
        Het worde alles weggevaagt,
        Wat U daar nog niet in behaagt,
        Dat het tot suyverheid geraake!
      
      
        Ai still' ook eens al 't woest gedruys,
        Dat dikwils in myn's herten Huis
        Mij onbekwaam maakt om te merken,
        Op 't Godd'lyk woord van Uwen mond,
        Dat tot mij spreekt tot meen'ger stond;
        Om 't, in Uwe vreze, uit te werken!
      
      
        Treed' in, hoe soud' GIJ buiten staan?
        Of als een Vreemd'ling verder gaan;
        Ik oop'ne U myn's Herte zaalen:
        Woon eeuwig daar, ô ZIELEN-VRIEND!
        Word't eeuwig, daar, van mij gediend!
        'K will U, op Uwe Vrugt', onthaalen.
      
      
        Vertoon daar Uwe Majesteit,
        Verschyn daar in Uwe Heerlykheid:
        O mocht myn' Ziel Uwe Aanschyn, schouwen!
        En door dit saalige gesicht,
        Verleevendiget, en verlicht,
        Voortaan op Uwe Goedheid bouwen!
      
      
        En Gij, ô Zions burgery'!
        Verhoogd toch deesen VORST met mij;
        Dien LEEUW, uit Juda's stam gesprooten!
        Is iemand ergens, HEM gelyk,
        In luyster, magt, of Koningryk?
        Dien ROEM van all' syn gunstgenoten!
      
      
        Wordt wel Uwe Stad nog eens benaauwt,
        En Uwen Kind'ren toegegraauwt;
        Schynt somtyds laaf'nis haar benoomen,
        Daar zullen egter voor en na,
        Wel beekskens blyven van genae',
        Die van den Stroom der Volheid koomen!
      
      
        JOHANNES zag voor uit die Stad,
        Hoe dat ze peerlen-Poorten hadd'
        Die dag en nagt ook stonden open;
        En, hoe daar de Eng'len hielden wagt,
        Op dat 'er niets wierd' ingebragt,
        Dat sig in smetten had verlopen.
      
      
        ô STIGTER van die schone Stad,
        Die GIJ ze hebt zo lief gehad,
        Dat GIJ s' ook met Uw bloed, woud' kopen,
        Blyf' in ons midden! Blyf nabij!
        Bewaak de plaats! bewaak ook mij!
        Wij zullen op Uwe goedheid hopen!
      
    
  