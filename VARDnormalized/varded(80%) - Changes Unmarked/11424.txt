
    
      
        MYn Zangerin wil ik u naam toe wyden
        O schone Nymph', op dat tot gene tyden
        Of nijt, of tijd haar geheugh' doet vergeten:
        Maar datse mach met u onsterflijck heten.
      
      
        Zo veel harten verwonnen van u ogen!
        Zo veel slaven die in u dienst ziel-toogen!
        Zo veel getuyghen hebbe ik om te tuyghen,
        Hoe ned'righ ik mij in u dienst ginck buyghen.
      
      
        Zo veel suchtjes als uit mijn boezem zuchten!
        Zo veel traentjes als uit mijn ogen vluchten!
        Zo veel pijltjes als mijn hartje door-kerven!
        Zo veel Iaren leef ik noch zonder sterven.
      
      
        Zo d'eeuwigheydt u Naam altijd zal roemen:
        Zo zal men mij om u ook eeuwig noemen.
        Ik leef in u, en gij weer in mijn dichten!
        Daar ik u, en mij, wil een Tempel stichten.
      
    
  