
    
      
        Mine stem klimt tot den Here,
        'k Roepe God aan, dat hij kere
        't Lyden, en ik niet versmoor';
        En hij leentme een gunstig oor.
        'k Zocht, in myn benaaude dagen,
        's Heren hulp met droevig klaagen;
        'k Breidde 's nachts myn handen uit
        Tot den Heer, met naar geluidt.
      
      
        'k Liet niet af van needrig smeeken,
        't Harte scheen van rou te breeken,
        Door veel zuchtens uitgelooft;
        Mine ziel ontfing geen' troost.
        Bragt ik God mij in gedachten,
        Maakte ik veel misbaar door klagten:
        Peinsde ik stil hoe hij wel helpt,
        Wierdt myn ziel als overstelpt.
      
      
        Gij, Heer, hield mine ogen wakker,
        En door 't wenen werd ik zwakker;
        'k Was verslagen, zonder spraak,
        Rusteloos, en zonder vaak.
        Toen dacht ik aan d'oude jaaren,
        Door veele eeuwen heen gevaaren,
        'k Overdacht den vroegen tydt,
        Hoe gij een Verlosser zyt:
      
      
        Dat gij in d'aaloude dagen
        Redding gaaft, naar uw behagen,
        Aan uw volk, aan Israël.
        'k Dacht ook aan myn snarenspel,
        Daar ik u op plag te looven.
        'k Voerde 's nachts myn hart naar boven,
        'k Onderzocht met mynen geest,
        Hoe het voormaals was geweest.
      
      
        Toen sprak ik, in myn gebeden:
        Zal de Heer in eeuwigheden
        Dan verstooten ? en voortaan
        Zyne gunst niet openstaan ?
        Zullen zyne liefdeblyken
        Nu in eeuwigheit bezwyken ?
        Is zyn woord ten end gebragt
        Van geslachte tot geslacht ?
      
      
        Heeft dan God nu gansch vergeeten
        Zyn genade toe te meeten ?
        Heeft hij zyn barmhartigheit
        Eeuwiglyk myn ziel ontzeit ?
        Isze in toornigheit gesloten ?
        Is de heilbron uitgevloten ?
        Daar na zeide ik: 'k wordt gekrenkt,
        Als myn ziel dit overdenkt.
      
      
        Want de rechte hand des Heren
        Kan myn lyden haast verkeren.
        Dies zal ik zyn wonderheên,
        Als zyn hulp van outs verscheen,
        Steeds gedenken, en zyn werken,
        Door geen paalen te beperken,
        Altoos melden, als de stof
        Van zyn heerlykheit en lof.
      
      
        Grote God, uw weg en waarheit
        Zyn in 't heiligdom vol klaarheit:
        Wie is u, ô God, gelyk,
        Die beheerscht een eeuwig ryk ?
        Heer, gij zyt de God die wondren
        Doet, die door de wereldt dondren:
        Gij hebt uwe magt rondom
        Nu ontdekt bij 't heidendom.
      
      
        Gij hebt, voor des vyandts ogen,
        Israël door uw vermogen
        Uit de slaverny gered,
        En in ruimer lucht gezet.
        Jakobs en ook Jozefs kindren,
        Dat geen vloeden konden hindren,
        Want zij beefden op den grondt
        Alsge uw stemme nederzondt.
      
      
        Toen quaamtge ook den kolk beroeren,
        En zyn water hem ontvoeren.
        Gansche stromen vloten neêr
        Uit de lucht bij 't loeiend weêr.
        D'opgepakte wolken schoten
        Hagel, vier, en donderklooten
        Naar beneden: schicht op schicht
        Vloog 'er van het blixemlicht.
      
      
        D'aarde werd beroerd en beefde,
        Alsge op uwe heirbaan streefde
        Door de zee, daar gij het pad
        Baande, en voor uw Isrel trad.
        Gij quaamt, Heer, uw volk geleiden
        Als een kudde in versche weiden,
        Onder Mozes krygsbanier,
        En Aärons kloek bestier.
      
    
  