
    
      
        Al die 'er zijn kosje aan Land niet kan winnen,
        Die moet 'er gaan varen al bij de Zee.
        Daar zal men ze leren na boven toe klimmen,
        Halen de Zeiltjes vlak voore de Ree.
      
      
        ‘Hael Kabel, hael Kabel, wil 't Anker opwinden!’
        Zoo roepter de Stuurman alle zoo styf.
        Dan ziet men ze loopen gelijke de blinden:
        Den enen die loopter den ander op 't lyf.
      
      
        Zo dra het Anker dan is gewonden,
        Dan moeten wij weder na bovenen toe.
        Dan roepter de Bootsman tot aller stonden:
        ‘Hier valt wat te rusten, ben jij 'er niet moe?’
      
      
        Dan gaans' ons van agter naa voren toe stuuren.
        Waar datte wij lopen, wij zyn in de knip.
        De Duivel die zou het niet hallif beluuren
        Wat dat 'er te doen is op een Oorlogs-Schip.
      
      
        't Is Masje te schrapen, Want aan te zetten,
        Of 't Scheepje te Teeren, of 't Schuytje te Boord:
        Hoe dat het 'er gaat - gij meugt 'er op letten -
        Jan Hagel   word uit zyn Kooitje gestoort.
      
      
        Zo dat wij geen rust en kunnen genieten.
        Jan Hagel die doet 'er malkander haar klag,
        Zij zeggen: ‘Het zou de Duivel verdrieten,
        Dan mender met ruste niet vreeten en mag!’
      
      
        Den uitkyk van boven, je meugt het geloven,
        Die roept 'er: ‘Ik zie 'er een Zeiltje in Zee!’
        Ons Stuurman, dit horend, loopt haastig na voren,
        Roept:   ‘Mannen, za maakter jou Zeiltjes vast ree!
      
      
        Wilt Blinde bij zetten, Bram zeiltjes los maken,
        Hys op 'er jou Stag zeil, dan hebje gedaan!’
        Dan is het: ‘Jou Buik gording   en wilder niet schaken!’
        Dan moet 'er een Jantje na boven toe gaan.
      
      
        Ons Kapitein waardig, roept: ‘Mannen, za vaardig,
        En wilt 'er jou Sloepje vast maken klaar.
        Wij willen gaan roeien tot wat beschaardig
        Van Water en Bier, val in al gaar.’
      
      
        Zo dra en zynder wij niet gezeten,
        Dan roept de Provoost met stemme niet klein:
        ‘Za mannen, en hebje nog niet gevreten,
        Ons Sloepie dat moet 'er ontladen zyn. ’
      
      
        Gij Jonge Gezellen, houd mynder ten besten,
        Wat mynder den heel dag word belast
        't Is Schoot aan te halen, of Boelyn te vesten,
        Of: ‘Braster jou Zeilen weer voor de mast!’
      
      
        Gij Jong Gezellen, wilt dit vrij vertellen,
        Maar laat u niet quellen   in sulken schyn:
        Of schoon ook het Schip somtyds wat mag hellen,
        Denk, 't zal der geen Reisje van zeven Jaar zyn.
      
      
        Die ons 'er dit Nieuwe Lied eerstmaal Digten,
        Het was 'er een Knaapje uit Soetendal,
        Hij heeft 'et op 't Scheepje Schiedam gaan oprigten,
        En heeft het gezongen. Hij liegt het niet al.
      
    
  