
    
      
        WAt Heil, wat Zegeningen,
        O Edel Vorst Nassou,
        En wat veroveringen,
        Tot Spanjens smart en rou
        Geeft gij ons tot u glory // Met Victory.
      
      
        Het Fort dat is bedwongen,
        Dat Vlaendrens sleutel was,
        De deur is op-gesprongen,
        Van 't aldersterckste Sas:
        Dat doet de Gentenaren // vrij beswaren.
      
      
        Nu sucht het grootse Spanjen,
        Om zijne vastigheyt,
        Bij onzen Vorst Oranjen,
        Zo moedigh neer geleid,
        Hij kan op geen gebouwen // Meer betrouwen.
      
      
        Geen stout Water-stromen,
        Noch Schanssen op haar kant,
        Belet den Heldt te komen
        In 't rijke Vlaenderlandt,
        Daar hij nu zijn Banieren // Stout doet zwieren.
      
      
        Slaat Trom'len en Trompetten,
        't Kanon hoe wreet en fel.
        De dood'lijke Musquetten,
        Het dull Oorloghs-spel.
        Laat al tot vreugden dond'ren // Met verwond'ren.
      
      
        Doet vreugde vieren branden,
        Victory geeft ons stoff,
        Om Heyl'ge Offeranden
        Te storten tot Gods Loff,
        En zijnen Naam bescheiden // Uit te breyden.
      
      
        Does Glory rijcken zegen,
        Door Gods genaedt en hand,
        Bij onzen Vorst verkregen,
        Tot Heil van 't Vaderlandt,
        Viert nu met danckbaerheden // Alle Steden.
      
      
        Die in het Harnas flonckert,
        En door u Blixem glans,
        Des viands Son verdonkerd,
        Wat waerde eer of krans
        Zal 't Hollandts volk nu tonen // u te kroonen.
      
      
        Wij zullen gaan uit galmen,
        Ontsachelijcke Vorst,
        Met Lofzang en met Psalmen,
        En u verheven borst
        Zijn daden eeuwig prijzen // Danck bewijzen.
      
      
        En Godes gunst af smeecken,
        Dat 't Vorstelijcke zaad
        Ons nimmer magh gebreecken,
        Tot voordeel van ons Staat,
        Diens Trou aan allen wijken, Ons moet blijcken.
      
    
  