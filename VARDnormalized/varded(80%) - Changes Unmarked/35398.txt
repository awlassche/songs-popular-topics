
    
      
        Uit Adams sijd' heeft God gebout de vrou,
        Op dat den man zijn Vrau uit goeder trou,
        Uit al zijn sinnen, sou vierig minnen,
        En als zijn eigen Hert lief hebben souw.
      
      
        Lief gij zijt mijn eigen vlees en been
        Ik leef in u en niet in mij alleen,
        O schoon Vriendinne, die ik beminne
        Maakt ons twee zielen in een Lijf gemeen.
      
      
        Ã´ schone Rachel laat mij Jacob zijn
        en helpt mijn bange ziel eens uit de pijn
        Verdryft mijn zuchten door u genuchten
        g' Hebt mij gewont, zijt ook mijn medecijn.
      
      
        De dood, de bleeke dood, de dood alleen
        Is 't spoock het welk ons scheiden kan van een
        Ons vreugd en lijden, druck en verblijden
        Zal zo langh wezen onder ons gemeen.
      
      
        Laat ons zo leven op het Aerderijck
        Dat wij hier naermaels in het Hemelrijck
        In s' Hemels hoven, God eeuwig loven,
        En worden aan de Engeltjens gelijk.
      
    
  