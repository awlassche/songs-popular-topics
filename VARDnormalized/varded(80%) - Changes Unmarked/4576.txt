
    
      
        DE vreugt ontsluyt haar goude deuren,
        De blijdschap praalt dus op haar troon,
        Wie zou in weelde konnen treuren,
        Nu dat god Mars zijn oorlogs zoon
        Komt met de braafste Juffer trouwe,
        Het puyk juweel van Gijsbrecht stat,
        Hoe dat de nijt haar quaat kwam brouwe,
        Zij heeft aan eel geslagt geen vat.
        Noit zag men twee zo heerlijk bralle,
        Hun kostlikheyt en had geen paal;
        Den dam, de straate, en de wall,
        Die galmde van den Admiraal.
        De wangunst gaf de moet verloore,
        Wijl Tromp met zijn, Raaphorst kwam treên,
        Het quaat-doen komt zig zelfs verstoore,
        De waarheyt dult geen schamp're reên.
        De tijd verduurt de snootste ramp,
        De zon straalt door de duystre damp.
      
      
        Zal hij, die 't mensen bloed doet plengen,
        Hem rusten bij soo'en schoon godin,
        Zal zij haar blank armen strengen
        Om 't wreede lighaam, en vol min?
        Hem vierig, als haar engel, kussen?
        Zal hij de schrik der pekelbron,
        Staag aan haar zijn vlammen blussen?
        Zal zo een overschoone zon,
        Een die met zijn beteerde handen
        De donderbussen stak in brand,
        Op haar vergoode lippen strande?
        Zal zij met haar sneeu-witte hand,
        Zijn lang verwenste leden streelen?
        Is zij versot dan op die quant?
        Zal hij van haar, haar kuysheyt steelen?
        Die is een onvrint van het Land?
        't Schijnt Ciepres vrou heeft haar bedroogen,
        Dat zij heeft met soo'en mens médoogen.
      
      
        HIJ mag zijn viands bloed wel plengen,
        d'Dapperheyt streelt geen vyandin;
        Laat Tromp zig met Raaphorst vermenge,
        Zijn heldendaân verdient haar min.
        Laat hij haar mond en kaaken kussen,
        Die voor het Land den zeegen won,
        Hij mag zijn brandt met haar wel blussen,
        En koelen aan haar nektar bron.
        Men brengt de min geen teer'ge hand
        Als men op liefdens oever strandt,
        Men doet dan paphos offerande,
        En steekt haar reukwerk in de brandt.
        Laat zij dien held haar leeden streelen
        Terwijl de min vast watertant,
        Laat hij maar vrij haar kuysheyt steelen,
        Hij is een vrint van 't vaderland.
        Hij heeft zijn schone niet bedroogen,
        Maar zij had met zijn ramp mêdoogen.
      
    
  