
    
      
        Wie als Leerling wil verkeren
        Bij de grootsten Heer der Heren,
        En zich buigen onder hem;
        Zijn wil na zijn wil en stem;
        Reed om alles te verzaken,
        Om ten Hemel in te raken;
        Moet zich wijs’lik eerst bera’en,
        Wat zwaar werk Hij aan zal gaan.
      
      
        Hoor dit Iesus aan de scharen,
        die hem volgden, dus verklaren:
        Al wie mij zoo lief niet heeft,
        Dat hij om Mij overgeeft
        Vader, moeder, vrouw en kind’ren,
        Broeders, Zusters, die hem hind’ren,
        Ia ter dood zijn leven bied,
        Acht Ik voor mijn Leerling niet:
      
      
        Want wie Mij recht wil behagen,
        Moet als Ik, zijn kruice dragen,
        En, gelijk Ik voor hem ga,
        Volgen mijne treden na.
        Hier moet hij zijn werk van maken:
        Best dan, dat in ’t eerst te staken,
        Zoo hij zich niet moedig kent,
        Dat Hij ’t voeren zoud ten end.
      
      
        Die een toren op wil bouwen,
        Moet eerst goede reek’ning houwen
        Van de kosten tot den bouw,
        Of hij ’t wel volvoeren zou.
        Want zoo, na den grond te heyen,
        Hij moet uit het timm’ren scheyen,
        Word Hij als een dwaas belacht;
        Die zijn scha niet eer bedacht.
      
      
        Die een Vorst wil krijg aanzeggen,
        Moet bedaart eerst overleggen,
        Of hij met tien duizend li’en
        Tweemaal tien het hoofd durft bi’en:
        Anders krijgt hij vree-gedachten.
        Zoo ook die met enkle krachten
        Flaauwt voor ’s viands double macht,
        Liever zich van strijden wacht’.
      
      
        Toren bouwen is uw staven,
        Christen mensch, diep moet gij graven,
        En den grond zoo vast beslaan,
        Dat deugds-timm’rings hecht mag staan,
        En door deugd-stof, torens-wijze,
        Hemelwaard, om hoog op rijze.
        Al uw goed, ja bloedig zweet
        Diend daar aan de kost besteet.
      
      
        Christus eischt zeer zwaare plichten,
        Daar natuur zou onder zwichten:
        Dies voor d’aanvang neem beraad,
        Of gij om hem spot en smaad
        Van de wereld, haat van magen,
        En zijn kruis zoud konnen dragen;
        Op dat gij versaagt, daar na
        Niet bezwijkt voor schand en scha.
      
      
        Alles moet gij overgeven;
        Nergens mag uw hart aankleven,
        ’t Zij aan Wellust, Eer, of Goed,
        Alles gij verlaten moet.
        Anders zijt gij hem niet waardig:
        Hij eischt trouw in ’t klein zoo vaardig,
        Als m’t grote: kies, of deel.
        Half werk, wil Hij niet, maar heel.
      
      
        Doch houw moet, wilt niet vertsagen:
        Hij belast; maar helpt ook dragen;
        En maakt (zoo gij zelv niet zwicht,)
        Hard en zwaar werk, zacht en licht.
        Hij belooft, na kruice, blyheid,
        En na arbeid, rust en vryheid
        Na ’t verzaken, vol genot
        Van Lust, Eer, en Goed, bij God.
      
    
  