
    
      
        O Heer, de Kooningh is verblijdt
        Om dat gij aan zijn zijde
        Wanneer hij gaat ten strijde
        In alle legertochten sijt.
        Hoe vroolijck is’t gemoed
        Om dat gij hem behoed!
      
      
        Wat dat zijn eigen raed gevil,
        Wat dat zijn hert begeerde
        (Het zij hij ging of keerde)
        Hij had het al na wensch en wil,
        Het volghde ficks en gladt
        Wat dat hij van u bad.
      
      
        Iae, eer hij eyscht, sijt gij gereed,
        Uw goedheyd komt hem tegen
        Met overvloed van seegen,
        Een Kroon, van louter Goud gesmeet
        Hebt gij op’t hoofd gesteld
        Van dijn gezalfden Held.
      
      
        Hij bad, doe hij vervolgingh lee,
        Bewaer mij, Heer, het leven:
        Gij hebt het hem gegeven,
        En daar toe op een vaste stee
        Zijn Koninghrijck geheyt
        Tot in der eeuwigheyd.
      
      
        Groot is zijn glans en heerlijckheyd,
        Gij hebt hem hoog verheven
        En boven al die leven
        Gekleed met eer en Majesteyt,
        En met gesagh en macht
        Hem op den Troon gebracht.
      
      
        Gij hebt op hem dijn heil gespreyt
        En overstort met reegen
        Van allerhande seegen
        Die dueren zal in eeuwigheyd,
        Zo dat zijn hert ontvonckt
        Wijl hem uw oogh belonckt.
      
      
        Op u staat onze Kooningh vast,
        Op u is zijn vertrouwen,
        Op u zo derft hij bouwen,
        Dies, wie hem na zijn scepter tast,
        Wat ramp hem dreygen zal,
        Hij vreest voor geen van al.
      
      
        Al wieder tegens u staan op,
        Al die u nooit beminden
        Zal uwe hand wel vinden,
        Uw haeters slaat gij op den kop,
        Uw wraeck vertoeft niet langh
        Met haren ondergangh.
      
      
        Gij zult dit Goddeloos gebroed
        Verteren en vernieten
        (Dat niets zal overschieten)
        In’t vier van uwen grammen moet,
        Gelijk een ooven doet
        De stopplen door zijn gloed.
      
      
        Gij zult haar akkers en’t gesaeyd
        Verwoesten en bederven,
        Haar bomen zullen sterven
        Wanneer de wind dijns gramschaps waeyd,
        Haar afkomst, haar geslacht
        Zal zijn tot niet gebracht.
      
      
        Want zij uit enen euvlen moed
        Met werken en gedachten
        U, Heer, te krencken trachten,
        Maer’t quaed is bij haar niet volbroed,
        ’t Is in den dop gesmoort
        En stirf in zijn geboort.
      
      
        Want gij zult haar ten vasten doel
        Voor uwe pijlen stellen
        En zenden na der hellen
        In des vergeetinghs stille poel,
        En treffen met u schicht
        Recht in het aangezicht.
      
      
        O Heer, die ons beschermer sijt,
        Die’s Kooninghs heil bewerckte,
        Verheft uw op uw sterkte,
        Zo zullen wij in’t hert verblijdt
        U zingen lof en danck
        Met stem en snaeren klanck.
      
    
  