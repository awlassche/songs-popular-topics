
    
      
        Dat onze harten zyn gepaart
        Met onze stemmen, als gesnaart
        Om God den Opperheer te pryzen:
        Den Koning, aller heren Heer,
        Bekleed met majesteit en eer,
        Uit wien wij 's wereldts heil zien ryzen.
      
      
        Hij heeft ons eindeloos verplicht,
        En ons in zynen Zoon verlicht,
        Om zone heerlykheit t'aanschouwen:
        Hij roept ons tot zyn erfenis,
        Spyst onze zielen aan zyn' disch;
        Waar door wij ons aan hem betrouwen.
      
      
        Zyn Geest daalt uit den hemeltroon,
        Opdat hij 's Heilants hoofdt bekroon',
        En de Evangeliwaarheit sterke:
        Ia dat hij geeve blyk op blyk
        Dat Iesus heerscht in 't hoogste ryk,
        Als Heer en Koning zyner Kerke.
      
      
        Hij word gezien als gloeiend vier,
        Opdat hij Iesus kruisbanier
        Plant' in den gloet van onze harten;
        Opdat hij blaak' in ons gemoed,
        En ons ontvonke naar het goed
        Bevrydt van aardschen last en smarten.
      
      
        Bedroevenwe dan noit dien Geest,
        O Christenen, die ons geneest
        Van misbedryf en vuile smetten:
        Den Geest van stillen free en licht,
        Die in 't gemoed zyn' zetel sticht,
        Om ons te leiden naar Gods wetten.
      
      
        Komt, dragenw' ons den Vader op,
        Verheerlykt in den hoogsten top,
        Als Heer van hemel en van aarde!
        Verbindenw' ons aan zynen Zoon,
        En aan den Geest, wiens glans zoo schoon
        Op 't Pinxterfeest zich openbaarde.
      
    
  