
    
      
        O! Die Gods liefde recht beseft;
        Die 't eeuwig Ziels-geluck betreft:
        Door 't mildt geschonken Hemels Lam,
        Dat door zijn dood, onze dood weg nam.
      
      
        Ziet aan wat liefde God ons geeft,
        Waar door men weer als eeuwig leeft,
        Door 't dier verworven Jesus Bloed:
        Wat 's dat een stroom van liefdens vloed?
      
      
        Hoe springht dien ader 's levens bron?
        Wiens schijnsel klaerder dan de Zon
        Verlicht, dien eeuw'ge duysternis:
        Verbreekt dien helse slavernis.
      
      
        Verbint, geneest, maakt heel den wondt,
        Gequetst, door lust des vlezes zond:
        Van Adam in den Hof begaan.
        Door Christus weer aan 't Kruys voldaen.
      
      
        O dat volmaakte Offer-beeldt!
        Uit 's Vaders liefde voort geteelt!
        Verlaat zijn Troon en Heerlijckheydt,
        Geeft ons dat heil ter Zaligheydt.
      
      
        Hier door tot Kind'ren Gods genaamd,
        't Geen voor de Wereldt niet betaamt.
        Door dien zij met te recht erkent,
        Dat God haar die volmaecktheydt zendt.
      
      
        Wij, door 't geloof dan dus genoemd,
        Hier wordt iets anders hooghs geroemt:
        Wat deel een recht Kind Gods verwacht,
        Als hem 't volmaakt wordt aangebracht.
      
      
        Hier wordt geen schijn, maar zijn gemelt,
        En een gelijke staat gesteld:
        Als God te zien gelijk hij is,
        In de heerelijckste gestaltenis.
      
      
        Een beter zien zal 't zijn, als 't was
        Op Thabor, bij dien Elias,
        Daar Petrus riep: 't is hier goed zijn.
        Verselt met Jesus glans en schijn.
      
      
        Schoon Paulus door verrukte geest
        In vreugd, ten Hemel is geweest.
        't Is stuck-werck, bij 't verwachte zien:
        Dat dan volmaeckt'lijck zal geschien.
      
      
        Wanneer 't gesicht in de eeuwigheydt:
        In 't Hemels wezen wordt geleid.
        Bij 't Lam, in 't licht en schoonste schoon
        Te sweven, voor Gods heyl'gen Troon.
      
      
        Te zien Gods klaarheid wesentlijck,
        En Jesus in zijn Koninckrijck.
        Dan is het stuck-werck heel vergaen,
        Door dien het wezen wordt ontfaen.
      
      
        Voor 't laetst den Text te kennen geeft:
        Die deze hope in het heeft,
        (Een plicht vereyscht tot dit genot,)
        Hem reinigt, na 't voorbeeld van God.
      
      
        Het moet al rein, en suyver zijn.
        In 't wezen heilig, en geen schijn:
        Dit tot het Kindtschap Gods behoort,
        Want die gaan recht door de Enge Poort.
      
    
  