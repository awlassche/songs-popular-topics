
    
      
        GIJ moogt, zo als gij zyt, tot Jesus komen,
        En komt gij maar, zo word gij aangenomen;
      
      
        Gij moogt zo zondig zyn en vol van schanden,
        Zo is een dorstend hert voor u voor handen.
      
      
        De Rechter wien de wraake is gegeven,
        Heeft allen Zond'ren toegedeelt het leeven;
      
      
        Wie slegs een Zondaar zich gevoeld te weezen,
        En nog niet is uit eige kracht genezen,
      
      
        En legt aan Jesus voeten als gestorven,
        Van zulken is nog niemand ooit verdorven.
      
      
        En waar't een Leeuw, hij wierd gewis ten Lamme,
        En was hij koud als ys, hij wierd tot vlamme,
      
      
        En was hij dood als steen, hij wierd tot leeven,
        En van den Vader aan den Zoon gegeven;
      
      
        De geest komt straks in hem haar werk beginnen,
        Ziert hem van buiten, dog op 't meest van binnen,
      
      
        Van buiten ziet men iets van Christus sterven,
        Wie 't inn're kent, die ziet den Levens erve.
      
      
        Maar ziet, wat is dog dit geloovig komen?
        Want anders word dog niemand aangenomen:
      
      
        Dat is, erkennen aan des Heilands voeten,
        Dat Hij voor ons aan 't Kruis heeft moeten boeten;
      
      
        En als zyn Lichaam was aan 't Kruis verbroken,
        Heeft Hem de Geest van alles vrygesproken;
      
      
        En toen hij alle zond' had overwonnen,
        Gaf Hij ons 't regt, dat wij nu erven konnen,
      
      
        En ik, die toemaals nog niet was in weezen,
        Ben te dierzelver uure mee genezen,
      
      
        En ben een Vorstgeworden, zonder twyffel,
        Een Konings-kind, Heer over dood en duivel;
      
      
        En was ik eerst door Satans macht gebonden,
        Door 't bloed des Lams vertreed'ik nu de zonden.
      
      
        En als ik aan dat Gods rantzoen gedenke,
        En met myn hert in Jesus wonden zinke,
      
      
        En met myn oor naar zyne stem ga horen,
        Zo ziddert hel en afgrond mij te stooren.
      
    
  