
    
      
        Ik weter een schone Maagd
        Veel schoonder als Bloempjes en Roosen,
        Die op haar Kaeckjes draagt
        Het Bloeisel van Aprikoosen,
        Ik meen gij haar Aurora saeght
        Gij liet u purp'rich bloosen.
      
      
        Ach zoete Nimph' Astree!
        U Naempje wijst mij u te strelen,
        Ay! of ik 't eensjes dee?
        Maar 't mochter mijn Liefje vervelen,
        Om harent wil zo sou Orpee
        Noch wel een deuntje spelen.
      
      
        Mijn schoonste Paragon
        U Oogjes gelonck ken dwingen
        De Straeltjes van de Son,
        Al doense de Wolckjes dringen:
        Om u blont Haar sou Arion
        Wel duizend veersjes zingen.
      
      
        Haar voorhoofd als een dag
        Doet Lely en Roos ontluycken,
        Haar lieff'lick Tongs-geslach
        Die weetse met maet te gebruiken.
        Ik zweer, dat haar Diana zag
        Zij liet haar hoorens duycken.
      
      
        Op yder Memmetje staat
        Een bloeyende Kersje teder
        En als haar asempje gaat
        Zo zwoegen zij op en neder,
        Ik wed Silvanus die verlaat
        Om u zijn schoonen Ceder.
      
      
        Het aenschijn toont het uit
        Haar poesele blancke Leden,
        Haar suchjes dat beduyt
        Tot mij haar genegentheden,
        Ach Venis! mocht ik met mijn Bruydt
        Eens in u lusjes treden.
      
      
        Ik namse bij der hand
        Ik leydense aan u Tempel,
        En knielde met den brandt
        Voor u Godinnetjes Drempel
        En knoopten zo der Minnen bant
        Tot yder eens exempel.
      
    
  