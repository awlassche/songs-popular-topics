
    
      
        Het spruyt een Roosjen Aan geen Landtsdouwe,
        Ik heb gediend zo schoonen Vrouwe,
        Rijk God wat loon zal ik ontfaen.
      
      
        Hansken wilt gij daar u loon af hebbe,
        Zoo komt noch te avond voor mijn bedde,
        Ik zal u loonen met mijn eigen Lijf.
      
      
        Vrouwe dat was mij zo groten schande,
        Mijn edel Heer is uit in vreemde Lande,
        Hij zal noch te avond komen t'Huys.
      
      
        Dat Vrouken lacher op hooger Tinne,
        Zij zag haar edel Here komen binnen,
        Zij hiet hem droeffelijck wellekom.
      
      
        Ionckvrou dat ben ik zeer ongewoone,
        Dat gij mij zo droeffelijck heet wellekome,
        Of heeft u iemand groot leit gedaan?
      
      
        Ionckheer dat zal ik u gaan vertellen,
        Gij hebter een knaepjen onder u gesellen,
        Die bad mij om te slapen bij.
      
      
        Brengt mij dat Knaepje al voor mijn ogen,
        Heeft hij daar schuld in ik zal 't doen doden,
        Ik zal hem doen zijn Hoofd af-slaen.
      
      
        Zij nam haar Hansken bij zijne kleeren,
        Zij bracht hem al voor de edel Lantsheere,
        Daar liet zij Hansken in zorge staan.
      
      
        Hansken (seyd hij) wie raad u zo koene,
        Dat gij met mijn huysvrouw hebt te doene,
        Als ik in vreemde Landen Iagen ben?
      
      
        Heer, zeide hij, Heer, het is gelogen,
        Zij heeft mij voor haar bedde doen komen,
        Had ik gewild het waar al geschiet.
      
      
        Hansken ik wil u zeer wel geloven,
        Zij heeft mij elf knaepjes doen doden,
        Maar zelfs zal zij de twaelfde zijn.
      
      
        Hij nam dat Vrouken al bij der hand,
        Hij leydese veer in vreemde Lande,
        Daar liet hij haar het Hoofd af-slaen.
      
      
        Hij nam dat Hoofjen al bij den hayre,
        Hij smetet in een Fonteyn was klare,
        Aldaar haar Zon noch Maen bescheen.
      
      
        Legt daar, legt daar nu gij valse tonge,
        Gij hebt zo meenigh vals liet gezongen,
        Gij hebt gezongen maar zingt het niet meer.
      
      
        Hansken, sey hij, gaat nu uit mijn ogen,
        Gij hebt mij zo schonen vrou doen doden,
        En zij had u geen leidt gedaan.
      
      
        Heer seyd hij Here geeft mij mijn hure,
        Die mij zo dikwijls is geworden suere,
        Ik zal uit uwen Ogen gaan.
      
      
        Hansken gaat gij nu van stal tot stall,
        En neemt den besten Ros van alle,
        En reist daar mede ten Lande uit.
      
      
        En als gij dan komt in vreemde lande,
        En spreekt van u lantsvouw geen schande,
        Want zij heeft u geen leit gedaan.
      
      
        Hansken die ginger van stal tot stall,
        Hij nam den besten Ros van alle,
        Hij reedt daar mede ten Lande uit.
      
      
        Maar doe hij nu kwam in vremde lande,
        Hij sprak van zijn lantsvrou geen schande,
        Maar hij heeft'er een Liedeken af-gedicht.
      
    
  