
    
      
        O God! die d'Hemelen bewoond,
        En Vaderlyk meêdogen toont,
        Aan die met kinderlyk ontzach
        Met ons U dienen nacht en dag
        In geest en waarheid, welgemoed
        Te dulden kruis en tegenspoed.
      
      
        Uw Naam, dien Gij door 's Priesters mond,
        Uit kracht van Abrahams verbond,
        Leid' als een zegen op 't geslacht
        Van Jakob, werd' in volle kracht
        Geheiligt: dat door 't Godlyk Licht,
        't Geen in ons schynt, elk zij gesticht!
      
      
        Uw Ryk toekome, waar in Gij
        Alleen de kroon en heerschappy
        Zult voeren, en 't herbooren volk
        Uw Troon omringend' als een wolk,
        Met heil'ge pracht en praal bekleed,
        Staan op uw wenk ten dienst gereed.
      
      
        Uw wil geschiede op der Aard',
        Als in den Hémel; daar g' uw haard,
        En vaste woonplaats hebt gesticht,
        En eeuwiglyk houd vuur en licht:
        Dat, zonder morren, vlees en bloed
        Steeds voor den Geest zich buigen moet.
      
      
        Geef heden ons, ons daag'lyks brood,
        't Geen Adam voor zyn val genoot:
        Dat wij, door die krachtryke spies
        Gesterkt, ons spoên na 't Paradys;
        En 't zorgen, hoe 't met 't lyf zal gaan,
        Op U volkomen laaten staan.
      
      
        Vergeef ons onze schulden, Heer,
        Als wij vergeeven, die in eer
        Of goed ons hebben ooit misdaan:
        Dat wij uw straffe roê ontgaan;
        Wiens strengheid deerlyk proeven moet,
        Die wraakzucht in zyn boezem voed.
      
      
        Lei' ons in geen verzoeking; want
        Wat aardworm is niet straks vermant?
        Verzoek, schoon 't byster smert, die kracht,
        Dien Gij hebt zelf in ons gewracht:
        Gelyk Gij Abraham verzocht,
        Als hij zyn Zoon ten offer brocht!
      
      
        Verlos ons van den boozen aart,
        Die ons verhinderd Hémelwaard
        't Hert op te heffen onvermoeit:
        Keer 't monster, dat in boosheid groeit,
        En bitter zich te wreken tracht
        Aan die steeds op uw bystand wacht.
      
      
        Want U is 't Ryk; U is de Kracht:
        Wie heeft uw werken nagewracht?
        U is de Heerlykheid alleen;
        Gij, Heer, zyt God, en anders geen:
        Uw Troon, uw Macht, uw Majesteit,
        Zij grootgemaakt in eeuwigheid!
      
      
        Verhoor ons, God van Izraël,
        In Christus Naam; op wiens bevel
        Wij U zo koenlyk spreeken aan
        Als kind'ren tot hun Vader gaan.
        Voorbidder, biddens nimmer moê,
        Ach! zegt'er met ons Amen toe!
      
    
  