
    
      
        O Grote God, die alles wat ‘er leeft,
        Door uwe macht en sterke hand behoedet,
        En ook zeer milt met rank en spyze voedet,
        Ia alle goed na Ziel en lichaam geeft.
      
      
        Wij dancken u voor uwe goedigheid,
        Vermits gij ons (onwaerdige) gestadig,
        Door uwe gunst en zegen zeer genadig,
        Als Schaepjes in een vette weide leit.
      
      
        Want gij, O Heer! hebt ons nu dezen dag,
        Voor ongeluck bewaard, en ook gegeven,
        Dat wij te saem in goede vrede leven,
        Zo dat (door u) geen vyand ons vermag.
      
      
        Dat wij, in plaets van ware danckbaerheyt,
        U goede gunst met zonden steeds beloonen,
        Waar door wij ons aan u ondanckbaer tonen,
        En zeer vertoornen uwe Majesteyt.
      
      
        Maar weet O Heer! met ons niet in ‘t gerigt,
        Wilt met u Geest doch nimmer van ons scheiden,
        Laat die bij daeg’ ons in u paden leiden,
        En ook des nachts ons zyn een Heilig licht.
      
      
        Wij bidden u, bewaard ons dezen nacht,
        Voor alle kwaad, voor ongeluk en schade,
        En overdekt ons steeds met u genade,
        Houd over ons doch altyd goede wacht.
      
      
        Op dat wij dus, als ons de slaap verlaat,
        Met alle vlyt weer ons verfriste leden,
        Tot lof en eer van uwen naam besteden,
        Die ons zo milt met alle goed versaet.
      
      
        Inzonderheid waek over onze Ziel,
        Op dat zij niet, door list van haar vijanden,
        Gebracht werd in des Satans fell banden,
        Of in der zonden grondeloose wiel.
      
      
        Weest gij, ô Heer! de laetste in onzen sin,
        Op dat wij nu in goede vrede rusten,
        En onze Ziel in uwe gunst verlusten,
        En komt daar morgen vroeg al weder in.
      
      
        Zo zullen wij in alle ware deugt,
        U Heilig woord, en uwen Name vrezen,
        Laat dit ô Heer! ons hoogste vreugde wezen,
        Dat onze Ziel haar in u heil verheugt.
      
      
        Ziet ons, ô God, in Christo Iesu aan,
        En wilt ons doch voor ijdelheid bewaren,
        Op dat wij hier zo enen schat vergaren,
        Die met ons mag tot u ten Hemel gaan.
      
    
  