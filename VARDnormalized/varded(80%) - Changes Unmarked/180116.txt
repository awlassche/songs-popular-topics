
    
      
        WAt werk, wat wonder is 't,
        Dat Jesus moed en vreugt herwekt,
        Als hij verryst, doch eerst bedekt,
        En, daar hij komt, gemist!
      
      
        Bedrukt kent Magdaleen
        Bij 't graf hem aan gelaat noch stem:
        Zij vraagt mistroostig hem naar hem,
        Met jammerlyk geween.
      
      
        Een wandlend paar geniet
        Zyn byzyn, maar om hem begaan,
        En met zyn kruisdoot noch bela√¢n:
        Het ziet niet dien het ziet.
      
      
        Bij 't Galileesche meer
        Kent niemand hem, eer 't wonderwerk
        Elk met Joannes wis en sterk
        Leer sluiten, 't is de Heer.
      
      
        Dit 's wyze gunst: want hij
        Verschynt zo zeldsaam niet altoos;
        Ontdekt zich, na geen lange poos,
        Wel ruim zo klaar en bly:
      
      
        Ontdekt zich hun, bij wien
        Zyn troostryke aankomst wordt gevreest
        Uit ongeloof, hij voor ene geest
        Al te avrechts aangezien.
      
      
        Eerst wil hij 't geen hij weet,
        Als onbewust, uit 's leerlings mond
        Verstaan; voor 't hart, van rou gewont,
        Met balsem strax gereed.
      
      
        Verscheen ooit zyn gelaat
        Een sterflyk oog met majesteit,
        En glans van volle heerlykheit,
        Wat raat dan? och! wat raat?
      
      
        De grafwacht vlood voor 't licht
        Van 's Engels aanschyn niet alleen:
        Mariaas schrikten ook: dit scheen
        Te sterk in haar gezigt.
      
      
        De Godtheit eischt veel lof,
        Verguntze ons ene genadestraal.
        De grootste glans en gloripraal
        Vergruisde ene mensch tot stof.
      
      
        Hoe wonderbaar, hoe vreemd
        Verschynt Gods Zoon zyn kerke in nood!
        Als een, die haar verlaat, verstoot,
        Van haar geen kennis neemt.
      
      
        Hij komt haar bij, als arm,
        In arme leden, hongrig, naakt;
        In boei, of ballingschap geraakt;
        Of krank, met veel gekerm.
      
      
        Zyn komst verbergt hij niet
        Alleen, maar drukt somwyl ook zwaar;
        Tast Jakob, als een worstelaar,
        Hard aan in veel verdriet.
      
      
        De Heilant echter dient
        Van vreemd gelaat zich tot geluk
        Der vrome ziele, en blyft in druk
        Haar heilant, heer en vriend.
      
      
        Dit 's heilge veinzery.
        Hij kent zyn dienaars onbekent;
        Ja blyft hen, aan geen hair gezengt,
        In Babels oven bij.
      
      
        Hoe gij u openbaart,
        Heer Jesus, of onze ogen sluit,
        Uw liefde en trou heeft nergens uit,
        Die onze zwakheit spaart.
      
      
        Gij melt u, wordt de Schrift
        Wel gageslagen, aan ons oog;
        't Welk doorgaans allermeest bedroog,
        Misleit door blinde drift.
      
      
        Wien uw gezigt begeeft,
        Opdat hij 't zoek', nabij of wydt,
        Does is die 't vint ter goeder tydt,
        Of wis gevonden heeft.
      
    
  