
    
      
        Ach mij! dat ik zo langen tijd,
        Een dode Ziel moet in mijn boezem dragen!
        En zo verslijten al mijn dagen,
        In donkerheid en ongevoeligheyt!
        Waar blijft gij nu mijn eenig al,
        Mijn Burgt in dit mijn droevig ongeval
        Met uwe hulp? of heeft in sught en klagen
        U hert vermaeck,
        Kan ‘t u behagen,
        Dat ik van u raeck?
      
      
        Mijn Iesus, ach! mijn heil, mijn rots
        Mijn eer, mijn schilt, mijn hoog vertrek, mijn Koning!
        Aenschout doch van ‘t Huis uwer woning,
        Hoe dat mijn ziele van de vijand trots,
        Gejaagd, gepijnigd wordt, en hoe
        Mijn Ziele hijght en is ‘t door drijven moe!
        Door ‘t drijven van de wreede Tijgers dieren,
        Die gins en weer,
        Mijn iel doen swieren,
        En benaeuwen zeer.
      
      
        Hoort doch u Duyf die in de kloof
        Der Rotze zit, haar nood en droevig zuchten,
        Doet al haar drijvers heenen vluchten,
        En laat u Duyf niet blijven in de groef.
        O! Koning voert haar Ziele uit,
        Wilt haar de heersers geven nooit ten buit,
        Maar jaagt, verslintse doch, en doet ze swichten,
        Dood al haar macht,
        En laat haar schichten
        Wezen zonder kracht!
      
      
        Aenschout ô Iesu! haar geweld,
        Ontwaeckt ô Held in uwe mogendheden!
        Trekt sterkte aan en wilt vertreden,
        Rechtveerdig God die u beminde quelt!
        Laat doch ‘t geroep, ‘t geween, ‘t gesugt,
        In droevigheden schetteren door de lucht,
        Van die u minnen, en haar nood en pijnen
        Voor uwen Troon
        Eenmael verschijnen,
        O Gods eigen Soon!
      
      
        En laat mijn Ziel in stilligheyt,
        En in u al het al genoegsaem rusten!
        En dempt mijn toghten, driften, lusten,
        Door het gewis van uwe billickheyt!
        En sent mijn Ziel ik heb geen wil,
        In Iesus wil en wijsheid ben ik stil:
        En denkt wat Iesus doet hij is u Koning,
        U hert zijn huis,
        U Ziel zijn woningh,
        Dan is zoet zijn kruys
      
      
        Is Iesus dan mijn al in al,
        En wat ik wensch is Iesus mijn begeren,
        Mijn rotz, mijn hoop, wat kan mijn deeren,
        Vaer wel, vaer wel, vaer wel dan Schepsels al.
        Waar toe dan noch mijn vrees mijn sorgh?
        Waar toe niet stil te zijn in zo een borgh?
        Waar toe in noot zo wankelbaer ‘t vertrouwen
        Op hoop gesteld,
        Op zand te bouwen,
        En stracks neergevelt?
      
      
        Is Iesus d’algenoegsaemheyt
        Niet groot genoeg? ô Ziel! om in te zinken,
        En al u droefheyt te doen slincken,
        In hem, in hem mijn schat verborgen leit,
        Hij is wat mij oyt lust vortaen,
        O dat na hem mijn sught en toghten gaan!
        Na hem bij wien de volle volheid is, en
        Die nimmer endt:
        Hij kan niet misschen,
        Die zich tot hem wendt.
      
      
        Zo vlied ik dan mijn heil tot u,
        En dorst en hijgh naar die genade-stromen:
        Laat uit u volheid tot mij komen
        De minste blick van uwe gunste nu!
        O Koning! geef dat ik niet aght,
        Dan u alleen mijn Hoofd, mijn Geest, mijn kraght!
        Laat Schepsels min nooit in mijn hert vernachte,
        Doet uwen wil,
        Mijn steeds betrachte!
        Of mijn wil is stil.
      
    
  