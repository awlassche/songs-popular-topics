
    
      
        O Here maakt den waan van iet
        In mij geheel en all tot niet,
        En weest alleen voorts all in alle,
        Wat ik en ben, en wezen zal,
        Laat all het Oude gaan voor bij,
        En maakt het alles nieuw in mij.
      
      
        Wat baat mij, of ik alles kenn',
        Zo ik van u onkondig ben?
        Wat schaat mij of ik niets en wist,
        Als ik maar u en kenn' O Christ!
        O eenig kennens-weerdig Pant,
        Weest all in alle mijn verstand.
      
      
        Den drie-hok van mijn lustig hert,
        Door 't Al-rond nooit vervult en werd,
        Mijn hoop, en vrees, en vreugd en lust,
        En liefde vinden nimmer rust.
        Weest all, Heer, na gelegentheit,
        In alle mijn genegentheit.
      
      
        Gelijk de Man is, is zijn kragt,
        Maar ik ben niet? en niets mijn magt,
        Mijn Vijanden zijn veel, en boos,
        Haar listen sterk, haar sterkte loos,
        Op dat ik niet en kom' ten val,
        Weest Heer mijn wapenrusting all.
      
      
        Weg voordeel, Wellust, staat, en eer,
        Ik wil u tot geen doel-wit meer,
        't Zij dat ik eet, of dat ik drink,
        Of doe ik eenig ander dink,
        All wat ik denk, of spreek, of werk,
        Weest all, Heer in mijn ooge-merk
      
      
        Des werelts vriendschap die is quaat,
        Met God in Vijandschap, en haat:
        Dat ik voortaan geen Vriend en ben,
        Nog Vader nogte Moeder kenn',
        Als die ook zijn van u getall,
        Weest, Heer, in all mijn Vriendschap all.
      
      
        Niet mij, niet mij, O lieven Heer,
        Maar uwen naam alleen geef d'eer
        Van mijn regtveerdigheit voor God,
        Van aanvank, voorgang, en van 't slot
        Der Heiligheit, die ik beloof,
        Weest all, Heer, in all mijn Geloof.
      
      
        Weest mij in allen voorspoet all,
        En all in allen ongeval,
        Weest mij, ook alles t'allerstee,
        En alles te allen tijden mee,
        't Zij dat ik Leef, of sterven zal
        Weest, Heer, en blyft mij all in al.
      
    
  