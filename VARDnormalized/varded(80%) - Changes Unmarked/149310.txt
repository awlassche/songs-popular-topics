
    
      
        ACh! God, heb medelijden,
        En laat de straff betijden
        Terwijlen u ’tgemoedt
        Door meer dan bil’cke tooren,
        Wt mijne zond geboren,
        Zo heft’lijck is ontgloedt.
      
      
        Vergeeff, vergeeff misdaden.
        Toon rijckheyt van genaden.
        Het lichaam, afgepijnt,
        Ontmerght, en t’enden krachten,
        Vereyscht een mildt versachten,
        Eer’t teenemael verquijnt.
      
      
        Hert-schrick treft mij inwendich,
        ’tGeweet maakt mij ellendigh,
        Ter dood toe is mij bang:
        Ik smelt door diep benouwen
        En sidderigh vergrouwen.
        Hoe lang, ach Heer, hoe lang?
      
      
        Hoe lang laat gij mij quijnen,
        En, uur aan uur, verdwijnen?
        In een zo harden noot?
        Ach wil te mywaerts naken,
        En treck mij uit de kaken
        Van een gewisse dood.
      
      
        Of acht gij mij, rechtveerdig
        En strenge God, onwaerdigh
        Dat gij mij troost bereid:
        Zo doettet om de goedtheydt
        En ingeaerde soetheydt
        Van uwe Godlijckheydt.
      
      
        Eylaes! in doodes nacht
        Is Weten noch Gedachte,
        Is tale noch verstand.
        Ach! wie zal uws gedenken
        En met loff-danck beschencken
        In’t eeuwigh-duyster land?
      
      
        Hoe moe ben ik van stenen!
        Hoe nat door stadigh wenen!
        In tranen swemt mijn bedt;
        De bloem der jeugd is henen,
        ’tGestalt, door druck, verdwenen;
        Met angst leeff ik om-set.
      
      
        Weg, Goddeloos gebroedtsel.
        Daar koomt, daar koomt versoetsel,
        Versoetsel van ellendt.
        De Heer heeft tot mijn reden,
        Mijn tranen, mijn gebeden
        Zijn gunstigh oor ghewendt.
      
      
        Weg alle druck en schromen.
        Ik zie den tijd vast komen
        Dat al ’tvyandigh rot,
        Met schrik en schaemt’ omgeven,
        Te rug zal zijn gedreven.
        Zo goed en trou is God.
      
    
  