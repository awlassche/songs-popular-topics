
    
      
        EEn Mensch die hoord' te weten,
        Dat men niet leeft om te eten,
        Maar eet op dat men leeft:
        Dit moet men wel bemercken
        In alle onze werken,
        Wat oorsaeck werken heeft.
      
      
        maar die die niet wil weten,
        En deerlijck is bezeten
        Met dwaze gierigheydt,
        Die werkt niet om te leven,
        Maar heeft hem gants begeven,
        Te leven om arbeid.
      
      
        Hij slaat hem self met roeden,
        En leeft dus in armoeden,
        Zo lange tot hij sterft:
        En geeft niemand in 't leven,
        Maar moet het alles geven,
        Aan enen die het erft.
      
      
        Dus dunkt mij, kan ik merken,
        Dat hij is als een vercken,
        Dat, te wijle dat het leeft
        Ons niet met al doet geven:
        Maar na zijn gnortigh leven
        Ons vele leckers geeft.
      
      
        Hij is ook als de Peerde
        Die ploegen gaan op eerde,
        Met moeylijck ongenucht:
        Maar van 't verdrietig ploegen,
        Van 't sweeten, en van 't swoegen,
        En treckse zelfs geen vrucht.
      
      
        Men ziet ook in hem blijcken,
        Een Esel zijn practijcken,
        Die dikmaal zeer bedroeft,
        Me sware ongemacken,
        Draagt kostelijcke pakken,
        Daar hij nooit self van proeft.
      
      
        Mij dunkt, hij doet ook mede
        Gelijk een Hondt eens dede,
        Die op een Hoy-hoop lag,
        Daar hij niet van woud' eten,
        En heeft wel luyd' gekreten,
        Wanneer hij yemandt zag.
      
      
        O jammerlijcke mensen!
        Die staegh om rijkdom wenschen,
        En woelen zonder rust,
        Om eens vermaeck te vatten,
        Maar al des wereldts schatten
        Verzaden nooit haar lust.
      
    
  