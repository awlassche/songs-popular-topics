
    
      
        DE Krijg is 't alder-quaetste kwaad,
        Dat oyt op Aarden kwam,
        Het is een schrik voor Stad, en Staat,
        Een Hel, vol vier, en vlam,
        S' is uit de Hel gekomen,
        Van de Afgrond uyt-gebroet,
        Wie soud', wie soud' niet schroomen,
        Als men die volgen moet.
      
      
        Al heeft men 't leven lief, en waert,
        Dat ziet de Krijg niet aan,
        Men moet voor Bus, voor Spiets, voor Swaert
        Gansch bloot, en oopen staan.
        Wat zijn der al ellenden,
        Die de Oorlogh stadigh voedt,
        Van moorden, rooven, schenden,
        En wreedtheydt zeer verwoedt.
      
      
        't Gebeurde dat een fray Soldaet
        Hem dapper had misgaen,
        Hoe-wel hij was van macht, en staat,
        Hij moest 'er echter aan;
        Hij most zijn straf ontvangen,
        De Krijghs-raedt keurden 't goed,
        Hij was gedoemt tot hangen,
        Te smooren in zijn bloed.
      
      
        Hij bad, en knielde voor de Raad,
        't Was al, och! hebt genaê;
        Ik bid u, mij doch leven laat,
        Ik zal mij van het quaê,
        En snood geselschap houwen,
        (De dronk veel boosheydt doet)
        Gij meugt mij wel vertrouwen:
        Genaê! Uw straf versoet.
      
      
        De rechters zijn bij na verdooft:
        Zijn bidden raeckt haar hert.
        Iustici schudt haar glansich hoofd,
        En zeid, gaat niet te vert,
        Gij meugt het Recht niet krencken,
        Al valt hij u te voet:
        Dit moet gij steeds bedenken,
        Die kwaad doet, straf ontmoet.
      
      
        ô! Zeggen goed, doch echter wreet
        Voor die 't graegh anders had:
        Tot sterven scheen hij ongereet,
        Dies andermaal hij bad:
        Vergunne met malkander
        ô! Rechters wijs, en vroet,
        Dat ik verkrijgh een ander,
        Die 't sterven voor mij boet.
      
      
        Na veel debatten: zijn versoeck
        Wordt eind'lijck toe-gestaen:
        Hij laat terstont van hoeck, tot hoeck
        Rondtom de Trommel slaan:
        Hij biedt veel duizend gulden,
        En geld in overvloed,
        Voor die 't voor hem wil dulden,
        Dat hij strack sterven moet.
      
      
        Ei! zie, hoe krachtig is het Geld,
        't Is 't krachtighste op Aard:
        Daar komt een heel manmoedigh Heldt,
        En zeid, acht gij 't mij waerdt,
        'k Wil willigh voor hem sterven,
        Met een oprecht gemoet,
        Laat hem genaê verwerven,
        Aan mij de straf voldoet.
      
      
        Ik heb heel langh de dolle Krijg
        Gediend, en menigmaal,
        ('t Is nu onnoodigh dat ik swijgh)
        Gestaan voor vier, en stael:
        En d'wijl een Krijghsmansleven
        Is bitter, en vol roet,
        Zo wil ik geeren geven,
        Dat ik doch missen moet.
      
      
        Voort bidd' ik (Heren) datje weet,
        Wat mij tot sterven port,
        De Liefde maakt mij zo gereed,
        Van vreughd' ik tranen stort;
        'k Kan nu mijn huis versorgen,
        Hoe-wel mijn Vrouw een vloet
        Van tranen schreyt, op morgen
        Wordt zij licht Weeuw gegroet.
      
      
        Hier op 't Gerecht hem vaerdigh // maakt,
        En voert hem na het pleyn,
        De deugd haar hert goetaerdigh // raeckt,
        Men doet de Beul een zeyn,
        Dat hij hem noch eens vraagde,
        Hoe zijn gemoed nu stond,
        Maar d'wijl hij niet verstaeghde,
        De Beul hem stracx ontbondt,
      
      
        En seyd, mijn vriend, gij hebt pardon,
        Gaat heen ontvangt uw Geld:
        't Was meer als hij verwachten kon:
        Hij liet het bloedigh Veld,
        En woonde in de Stede
        Gerust, en wel vernoeght,
        En danckte God met vrede,
        Die 't hem had toe-gevoeght.
      
    
  