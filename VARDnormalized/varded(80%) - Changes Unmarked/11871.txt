
    
      
        Gij die de Werreld wilt dienen en eeren,
        Let op u leven en vluchtige lust,
        Die u kan heffen en weder verneeren,
        Die u kan vleyen en rooven u rust,
        Die u verlokt door een vermomde schijn,
        En schaft voor vreughd, zeer doodelijck venijn,
        Waar door de ziel, in veel gevaer en smert,
        Zich stort, dat zij gelijk betovert werd.
      
      
        Wilt gij haar volgen, zij zal u beminnen,
        Zij zal haar wezen en lieflijcke vreughd,
        Vriendlijck betonen, in ziel en in sinnen:
        En u besmetten met veel ongeneughd.
        Want zij is vals, door haar liefkosery,
        Die u verleid, door snoo bedriegery,
        En schenckt u in voor vreugde bittre gal,
        Die u hier na, zo suur bekomen zal.
      
      
        Zij zal u streelen en weder verslinden,
        Al uwe ere, u tijd en u geld,
        Zij zal u kluystren en strengelijck binden,
        Dat gij verslagen legt neder gevelt:
        Zij zal u ziel, met strikken overlaen,
        Tot u verdriet, met scherpe geessels slaan,
        Zo dat u lijf gemartelt en gepijnt,
        Hier door gepranght, in veel' ellende quijnt.
      
      
        Gij wordt een slave die vriendlijck moet speelen,
        Gij moet de Werreld een troetelkind zijn,
        Al hare wonden zijn niet om te helen,
        Als door gebeden met boet en met pijn,
        En waer' berouw, door een gebroken hert,
        Dat dan verfoeyt does schandelijcke smert,
        Waar door 't gemoed, door overlegh van 't quaed,
        Zich schaemt voor God, die alle zonden haat.
      
      
        ‘5. Vliet dan de Werreld, met al hare lusten,
        ‘Streeft op ten Hemel na 't heilige pad,
        ‘Vliet het verganckelijck, laat de ziel rusten,
        ‘Kiest voor de weelde, does Hemelse schat,
        ‘Daar alle lust en alle vreugde woont,
        ‘En daar de deughd wordt loffelijck bekroont:
        ‘Want 's Werrelts lust en hooghmoed zal vergaen,
        ‘Maar Godes Woord zal eeuwighlijck bestaan.
      
    
  