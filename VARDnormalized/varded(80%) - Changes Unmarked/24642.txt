
    
      
        DEn crancken int gelooue hier gheseten
        Neemt op niet tot samen gesprec van twist,
        2 D'een gelooft dat men alle dinc mach eten,
        En die cranck is eet moes, en vliedde twist.
      
      
        VVie eet die en zal hem ook niet verachten,
        Ende die niet en eet, niet en verdoem
        Den etenden, die oueruloet can wachten
        Want hij nam hem aan, die ik eewich noem.
      
      
        VVie zijt ghi die oordeelt den knecht ws naasten,
        Hij staat oft valt, den Here hij betrout:
        En hij wordt op ghehouden noch ten laesten,
        Want God is machtich die hem staande hout.
      
      
        D'een acht dan den enen dach meerder blijcke
        Dan d'andere, ende hij blijft daar bij,
        De ander acht alle dagen hier ghelijcke,
        Elk hier verseeckert int gheuoelen zij.
      
      
        VVie den dach acht, die achte hem den Here,
        Wiet niet en doet, achten den Here niet:
        Wie eet, die eet den Heer, en gheef hem ere,
        Van beiden gheeft God danck hoe het gheschiet.
      
      
        Nyemant van ons leeft noch en sterft hem seluen,
        Leven wij, steruen wij, het is in God,
        Oftmen ons ziet leven oft onder deluen,
        Zo zijn wij dan des Heren Zebaoth.
      
      
        Want hier toe zo is Christus nv gestoruen,
        En wederom leuendich op ghewect,
        Om dat de heerschappy van hem verworuen,
        Over de leuende en dode strekt.
      
    
  