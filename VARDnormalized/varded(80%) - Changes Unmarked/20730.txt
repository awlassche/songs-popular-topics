
    
      
        Nu is verwekt uit 't graff den Heer,
        Alleluya, alleluya, alleluya,
        Geeft lof aan Hem, Hem komt de eer,
        Alleluya, alleluya, alleluya:
        Ziet doch, ziet doch Hij is verresen,
        Onzen Heer Jesus victory nu heeft;
        Hij van yder moet zijn geprezen:
        Die was gestorven nu glorieus leeft.
        De Dood heeft nu niet meer
        Te zeggen op onze Heer;
        Dood, Hell' , en Duyvel verslonden zijn;
        O fell Dood! nu leidt ter ne'er all' uw pijn.
      
      
        Zo dree den Heer verresen was,
        Zo is zijn Maeghd-Moeder van Hem bezocht;
        Hij sprak Haar aan, en troosten Haar ras:
        Had yemand wel minder van Hem gedocht?
        Wie zal ons de vreugden uytleggen,
        Die toen zijn Moeder in 't hart heeft gehad,
        'k Meugt niet swijgen, 'k moet het u zeggen
        Met wat een yver Zij Hem toen aenbad.
        Wat zegt Gij Maagd tot Hem?
        Laat horen uwe stem:
        Ik hiet U welkom mijn lieve Soon,
        Uwe smert is nu over, verdient is de kroon.
      
      
        Haar droufheyd was geweest heel groot,
        Als Zij haren Jesum sach hangen aan 't Kruys,
        En toen Hij sturf de bitt're dood,
        En uytgelacht worden van 't Joodtsche gespuys.
        Groot is desgelijks hare vreugde,
        Als haren Jesum verresen, Zij ziet
        Met een glans verciert om zijn deughden,
        Weg was (gelooft mij) toen all' haar verdriet:
        Weg was des Moeders smart,
        Met vreughd vervult haar hart.
        Veel geluk wensch ik U, waerdste Vrouw!
        Gelukkig zijt Gij om dat weg is uwe rouw'.
      
      
        Maar hier-en-boven zijn verblijdt
        Maria Jacobi, en Magdaleen,
        En Salome, die vrough in tijd
        Af hebben gewentelt gezien den steen.
        Zij in 't graf getre'en zijn zeer spoedigh,
        S' sagen een Engel in linne gekleedt
        Die haar zeide, Weest nu blymoedigh,
        Wilt nu zijn vrolijck, ik doe u does weet,
        Den Heer is opgestaan,
        Waarom zijt gij belae'n?
        Ziet hier de plaets daar Hij is geweest,
        Verresen is Jesus, gaat heen onbevreest.
      
      
        Gaat heen, en zegt d'Apost'len aan,
        En Petro, dat reizen zij na Galileen,
        Daar zullen s' Hem zien, Hij voor zal gaan,
        Hij zal haar vertroosten, weghnemen 't geween.
        D'wijl zij gaan, d'Heer Jesum zij vinden,
        Die haar ontmoeten, en haar heeft gegroet,
        En Hij zeide, Gaat tot mijn vrinden
        En wilt niet touven, maar spoedigh dat doet.
        Zij zijn gegaan terstond,
        En openden haar mond,
        Zeiden, Wij hebben den Heer gezien,
        Trekt na Galileen toe, 't zal u ook geschien.
      
      
        En ziet, den Heer heeft zich vertoond
        Aan Petro, die drouvigh was over zijn sond',
        En heeft het kwaad met goed beloont,
        De schuld heel vergeven, toen Hij bij Hem stond.
        Maar siet-aen, noch meer daar gebeurden:
        Want als Cleophas na Emaus ging tre'en,
        Die met Lucas tezamen zeer treurden,
        En zij, 't geen Christo geschiet was, bele'en;
        Zo dat haar zwaar gesucht
        Rees op tot aan de lucht,
        Zo is onze Here genaderd haar
        En zeide, Wat reden hebt gij tot malkaer?
      
      
        Waarom zijt gij bedrouft zo zeer,
        Wat kout gij, wat praet gij, wat is 'er geschiet?
        Maar zij en kenden Hem niet eer
        Voor dat Hij, na 't breken des broods, haar verliet.
        Toen sey de een, Wat wondere dingen,
        En vreemdigheden geschieden ons hier!
        Vrolijck waren wij als wij gingen,
        Groot was voorwaar onzer harten playsier.
        En ziet zij gingen heen
        Zeer wakker op de been:
        En g'lijck zij zelver daar na belie'n,
        Zij hebben Heer Jesum met de Elve gezien.
      
      
        Aan wien den Heer gewenst heeft free,
        Als Hij bij haar allen in 't midden kwam staan:
        Waar dat ook waren deze twee,
        Welck' als Hij getroost had, zo is Hij vergaen.
        Nu dan mensen wilt u verblijden
        Om dat is levend' 't Onnoosele Lam,
        't Welken heeft om u moeten lijden;
        Ik bidd' u wilt Hem niet maken meer gram;
        Staat van uwe zonden op,
        Uwe boosheyd geeft de schop;
        Staat op met Christo, niet meer en sterft,
        Verlaat uwe zonden, en 't Hemelrijck erft.
      
    
  