
    
      
        Celedon schoon Jonkvrou,
        Waar drijft gij uwe Schaepjes,
        Zo vroeg al door den dou,
        Ei dog een weinig stille houd,
        Want zo vroeg in den morgen,
        Js het nog te kout.
      
      
        Wel Harder ik wil mijn spoen,
        Om mijn gewolde Schaepjes,
        Jn 't grazig veld te voen,
        Het Vee dat is geheel verblijd,
        Nu het is van de stal,
        Jn deze Lente tijd.
      
      
        Wel Celedon ik zal,
        Mijn vee van stal gaan drijven,
        Ook in het Groene dal,
        Mijn overschoonste Herderin,
        Laat ons te samen gaan treden,
        Zo te Velden in.
      
      
        Lisander ik ben bereyd,
        Om met u te spanseeren,
        Jn 't Jeugdig veld Tapijt,
        Ons vee dat hippelt en dat springt,
        Terwijl het pluym gevogelt,
        Zoet van vreugde zingt.
      
      
        Mijn liefste Celedon,
        En Harders kind geboren,
        Laat ons bij deze bron
        Rusten, en spreken van de Min,
        En Liefde, uytverkoren,
        Schoonste Harderin.
      
      
        O Harder u gevley,
        Van minne en Lief koosen,
        Dat steekt vol veynsery,
        Gelijk de steedse knapen al,
        Door schone woorden brengen,
        meenig maegt ten val.
      
      
        Eer mijn getrouwe min,
        Jn veynse zal verkeren,
        O schoonste Harderin,
        Eer zal de Sterre, Son en Maen,
        Ja Hemel en aarden,
        Door het vier vergaen.
      
      
        Lisander wilt u min,
        Met Celedon nu boeten,
        Jk ben u Harderin,
        En gij mijn Harder zoet van aard,
        Jk zal u min beloonen,
        Laat ons zijn gepaert.
      
      
        Mijn Schaepjes weest verheugd,
        En vrolijk met u Harder,
        Vermengelt u met vreugd,
        Onder 't Vee van mijn Harderin,
        Celedon en Lisander
        Leven saem door Min.
      
      
        Mijn Harder ik zal zeer net,
        U Jeugdig hoofd vercieren,
        Met Narcis en Phiolet,
        mijn Schaepjes juygd de vreugde uit,
        Nou dat u Harderinne,
        Js een Harders Bruyd.
      
    
  