
    
      
        Daar was een Meysje jonk van jaren,
        Die gezint was om te paren,
        Een yder zoekt zijn beste stuk,
        Daar was een Knegjen van Avontuuren,
        Ging hem bij een Ryk Man verhuuren,
        Om te zoeken zijn geluk.
      
      
        Daar was een Meysjen Rijk en magtig,
        bij haar Oompjen was zij woonagtig,
        Zes honderd gulden alle jaar,
        Ik heb de schone Maegt zien komen,
        En ik hebse waar genoomen,
        Tot den Trouw versogt ik haar.
      
      
        Het Meysjen had veel meer aensprekers,
        maar het waren geen Egtbreekers,
        Al hadden zij veel geld en goed,
        De Liefde trok van beide zyden,
        Want zij waren alle beide,
        Wel besneeden van Vleys en Bloed.
      
      
        Als het Oompjen wierd gewaren,
        dat zijn Nigjen zoude paren,
        Wierd hij toornig en gram,
        om het houwelyk te beletten,
        Liet hij haar in een Kloster zetten,
        Tot dat men hem gevangen nam.
      
      
        Doen was zij daar niet mee te vreden,
        Ging na Breda de schone Steeden,
        zit gij hier als enen dief,
        Zit gij om mynent wil gevangen,
        Gij en zult voorwaar niet hangen,
        Weest getroost mijn zoete Lief.
      
      
        Eet en drinkt en weest maar lustig:
        Steld u jonk hert maar gerustig,
        Drinkt geen Bier: Maar helder Wijn,
        Ik zal de zaek wel defendeeren:
        En u en zal geen geld mankeeren,
        Wilt daarom niet treurig zijn.
      
      
        Procureurs en Advokaten,
        De Heren en de Magistraten;
        Vergaerden daar op 't zelfde pas;
        Lieten het Oompjen eens arresteren,
        Al om de zaek te defenderen;
        Wat op het Knegjen te zeggen was.
      
      
        't Oompje wist daar niet in te brenge,
        Als behoorelyke dinge,
        Als eer en deugt van zijnen Knegt,
        maar dat zij was te jong van jaren,
        Zij kon nog wel met rijker paren;
        Dat het houwelyk was te slegt.
      
      
        Het Meysje sprak met goeden reden:
        't Is nu ruim twee jaar geleden:
        Sprak de Dogter dat het klonk:
        't Is nu ruim twee jaar geleden,
        Dat gij mij u Broers Zoon wou geven,
        Doen was ik nog niet te jong.
      
      
        Het Meysje had het Proces gewonnen,
        dat haar Oompjen had begonnen,
        kosten het Oomtjen zijn beste Koe,
        Procureurs en Advocaten:
        de Heren en de Magistraten,
        Wezen het Meysjen het knegjen toe.
      
    
  