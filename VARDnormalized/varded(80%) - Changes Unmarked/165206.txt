
    
      
        O Zoete jeugd weest niet hooveerdigh,
        Roemt niet op staat, of ed'len geest,
        Want, schoon al schijnt een mensch zeer weerdig,
        Noch is hij minder als een Beest:
        Zo wanneer wij te recht bemercken,
        Het aerdtsche lichaam, en zijn werken.
      
      
        De jonge Kalveren, en Lamtjes,
        En al 't Gediert, die springen op,
        En soeckens hares moeders mamtjes:
        De Pilkes kruypen uit de dop.
        Maar een jong Kind leidt lange jaren,
        En strekt zijn Ouders tot beswaren.
      
      
        Als and're Dieren zijn gebooren,
        En op de wereldt voort-gebracht,
        Zo koom'se met haar kleed te voren,
        Met pluymen, wol, of haren vacht.
        De mensch alleen heeft naakte leden,
        En and're moeten hem bekleeden.
      
      
        Een Beest dat leeft ook zonder sorgen,
        Zonder arbeid, en zonder zweet:
        En 't zorgt nooit voor den dag van morgen,
        Want altijdt staat zijn disch gereed.
        Dit magh de mense niet gebeuren,
        Maar moet in 't werk hem schier verscheuren.
      
      
        Natuur heeft ook een Beest geschapen
        Bequaem tot tegenstant van strijd:
        Want yder Beest dat draagt zijn wapen,
        Daar mede dat het vecht, en smijt:
        Maar d'arme mensch en draagt geen hoorens,
        Geen klauwe, noch geen scherpe spoorens.
      
      
        Een Beests veerdigh op zijn benen,
        En afgeveerdigh tot de vlucht.
        Een Vogeltjen dat vlieght daar henen,
        Tot boven in de blauwe Lucht.
        Maar een mensch is zeer traag van leden,
        En gaat heel log daar heene treden.
      
      
        Een Beest leeft ook veel meer na reden
        Als wel een mense zelver doet
        Want het is in zijn staat te vreden,
        Maar een mensch zoekt al meerder goed.
        En dit ontciert den mensch noch 't meeste,
        Dat hij een dienaar is der beeste.
      
      
        En wilt gij van de kunsten roemen,
        Die geschieden door 's mensen geest,
        Zo zal ik u eens kunsten noemen,
        Eerst uyt-gevonden van een beest.
        En hij is van veel groter eeren,
        Die kunsten vindt, als diese leren.
      
      
        Wie heeft het mets'len eerst begonnen?
        Het was een Swaeltien in zijn nest,
        En hoe het Gaern moet zijn gesponnen,
        Leerden de spinnen alderbest.
        En hoemen Landen moet Regeren,
        Dat mostmen van de Byen leren.
      
      
        En hoemen zijnen stem moet wringen,
        In groven, en in fijnen tael,
        Om alzo goed Musijck te zingen,
        Dat leerde ons de Nachtegael.
        En ook de Aarde te onder-mijnen,
        Dat leerd ons Mollen, en Konijnen.
      
      
        Een Pellicaen die leerd' het laten,
        Door 't tappen van zijn eigen bloed:
        Een Oyevaer die leerd' ons vaten
        Hoemen Klisteren zetten moet,
        Een Esel leerd' in oude tijden,
        Dat men den Wijngaard moet besnijden.
      
      
        En om door 't Roer een schip te stieren,
        Dat saghmen aan een Vis zijn steert.
        In somma: daar zijn veel manieren,
        Dat het Gediert ons heeft geleerd.
        Wat wil hem dan een mensch verheffen,
        Daar hem de Beesten overtreffen.
      
    
  