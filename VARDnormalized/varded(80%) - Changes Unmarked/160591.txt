
    
      
        Ik moet noch eens uit vryen gaan,
        Mijn lust begint t'ontfoncken,
        Als ik zie het loncken
        Van ons Bruytjen aan:
        Ik zal niet langer wachten,
        Maar zien daarom uit,
        Bij daegh en ook bij nachten
        Met een Kar of Schuit,
        Ik Trouw ook om een Bruyt.
      
      
        Hoe maeck ik best een goed begin?
        Dat dient voor al versonnen,
        Eer het werd begonnen:
        Hoe raeck ik daar in?
        Ik ben zo onbedreven
        Als een dronken snuyt:
        Geef raed, want ik zal geven
        Enen moeyen duyt:
        Ik Trouw ook om een Bruyt.
      
      
        Wel aan, het beste dient gedaan,
        Ik zal mij mooytjes kleeden
        Boven en beneden,
        Dan zo henen gaan
        Een wijde broeck vol vouwen,
        Linten tot de kuyt,
        Zo ga ik henen douwen,
        Zonder Veel of Luid:
        Ik Trouw ook om een Bruyt.
      
      
        Maar als ik bij de Vryster kom,
        Wat woorden zal ik spreken?
        Want veel loose treken
        Gaender bij haar om:
        'k Zal zeggen, Suycker gouwen,
        Hoor na mijn besluyt,
        Ik soeck met jou te Trouwen,
        En ben Fielt noch Guyt:
        Ik Trouw ook om een Bruyt.
      
      
        Zo ik daar kreeg een blaeuwe scheen,
        Dat was tot mijner schanden,
        Waar soud' ik belanden?
        Waar ging ik dan heen?
        Zo veel bij nacht te swerven
        Met een koude huyt,
        Dat wil voor mij niet kerven,
        Licht het noch eens stuyt:
        Ik Trouw ook om een Bruyt.
      
      
        't Is best, Speel-meysjes, u aen-boort
        Ik ben een lustig Vryer,
        Maeck mij een bedyer,
        Geef mij het ja woord;
        Laat ons ook Bruyloft maken,
        Neem mij voor Hans Knuyt,
        Aan mij kont gij noch raken,
        Loop niet om de Zuydt:
        Ik Trouw ook om een Bruyt.
      
    
  