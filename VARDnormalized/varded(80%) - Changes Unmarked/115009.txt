
    
      
        MYn bitter tranen vloeyt als beken,
        Ten hemel klimt mijn zwaar ghesucht,
        Van mijnen God heb ik ghevlucht,
        Van zijnen wil gheweken:
        Mijn hert, mijn hert ghemeurselt wordt,
        Tot rouw u all' mijn crachten pordt.
      
      
        Van God is't wezen mij ghegheven,
        't Verstandt, den wil, de liefdes kracht,
        Om in zijn liefde dag en nacht
        Ghetrouwelijck te leven.
        Zo schoon, zo schoon die is en zoet,
        Die ons is onghemeten goed.
      
      
        Die tot dit byster dal van tranen
        Neer is ghedaelt om onzen nood:
        Om tot den hemel door zijn dood
        Den weg voor ons te banen,
        Tot spijs, tot spijs die hem ons jont
        Met al te vremden liefdes vond.
      
      
        Dus moest ik hem alleen beminnen,
        En naar zijn vriendtschap altijdt staan,
        Maar ik heb hem te zeer misdaen,
        Verstoort met all' mijn sinnen.
        Dit is, dit is mij al te leed,
        Tot allen boedt daar voor bereedt.
      
      
        Waarom heb ik mij zo vergheten?
        Och oft dit te herdoen noch waar:
        Gheen dood zo schandigh oft zo zwaar
        En is van mij gheweten,
        Die ik, die ik, nu vol van rouw,
        Daarom niet gherne lijden sou.
      
      
        Maar nu het niet herdaen kan worden,
        Dat zo onsalich is gheschiedt,
        Zo zal tot droefheydt en verdriet
        Geheel mijn hert zich porden,
        Dat ik, dat ik zo groten Heer
        Zo stout vervolghen heb zo zeer.
      
      
        'k Wil dusent doden liever sterven,
        Dan noch te breken zijn ghebodt,
        Niet meer en wil ik zijn zo zot,
        'k Wil allen schepsel derven,
        Dat mij, dat mij heeft afgheleydt
        Van die fonteyn der soeticheydt.
      
      
        O goeden God, wilt mij doorsteken
        Met uwen scherpen liefdes schicht,
        Brengt mij mijn zonden in 't ghesicht,
        Op dat van rouw magh breken
        Mijn hert, mijn hert, om niet dat gij
        Dan maecken zult van smerten vrij.
      
    
  