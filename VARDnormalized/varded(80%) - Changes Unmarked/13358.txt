
    
      
        Laat zien wat staat mijn nu te doen?
        Ik moet mij voort na Boordt toe spoen.
        Kom schuytevoerder vreest niet loom,
        Tsa wakker wilt jou spoeyen,
        En set mij eens aan Boordt op stroom,
        En stelt jou om te roeien.
      
      
        Wel Mannen goeden dag al t'saem,
        Hoe vaert't? staat jou het schip wel aan?
        Het is een Houtje wel gemaakt.
        Nu wakker na het leven,
        Een ieder pas dat hij wat raeckt,
        Flus zal 'k jou Geld gaan geven.
      
      
        Komt stuer-man luistert met een woord;
        Ons goetje komt terstont aan Boordt,
        Jan Broeck zijn schuit is diep gelaen,
        Met 't schip zijn toebehooren;
        Nu wilt het net weg stuwen gaan;
        Zoo raeckter niet verlooren.
      
      
        Tsa Boots-man, lustig als een Man,
        En slaat ons voort de Zeylen an;
        Bint Boelijns, Schoot en Smijten in,
        Buik Gordinghs en Gytouwen;
        En legt de Bensels na u sin.
        Salje 't nu wel onthouwen?
      
      
        En gij Constapel, metter vaer,
        Maakt voort u stukken rondom klaer;
        En blaestse of alzo 't behoort:
        En wiltse voort weer laden;
        En rocktse dan weer snel te boord;
        Zo komje in geen schaden.
      
      
        Komt Timmerman en blijft niet staan,
        Maar wilt jou stellingh halen gaan;
        En Drijft ons ballast-poorten toe,
        En pecktse wel ter degen;
        Ziet hier is jou goetje, hoe,
        En weest doch niet verlegen.
      
      
        Wel Noom, hoe! is de kost haast gaer?
        Of is de Ketel noch niet klaer?
        Maakt haast te schaften, als een man,
        En luid de Klock, wilt merken.
        Nu Jongens roept eens, setje dan;
        Zo mach 't Volk weer gaan werken.
      
      
        Wel Meester hoor, de klock die luid;
        Tsa Schaft ons wat in de Kayuyt;
        Voort laat de Jongen decken gaan,
        Nu lustig, zonder sneven;
        Zo dra dan 't eeten is gedaan,
        Zo magh ik geld gaan geven.
      
      
        Nu mannen luistert na mijn reen,
        Ik salje geven een voor een,
        Voort een Maand gagie op de hand;
        Wilt het dan voort besteden,
        En vaart met alle man aan Land
        Te samen heen in vreden.
      
      
        Voort luistert, zo de wind is goed,
        Zo zal de Loots op staande voet
        Morgen ochtent zijn aan boord:
        Laat niemand dan niet feylen,
        Maar weest aan Boord, alzo 't behoort,
        Op dat het Schip mach zeylen.
      
      
        Of anders, ziet de water Schout,
        Die zal ik sturen alzo stout,
        Te soecken door de heel Stad;
        Zo hij jou kan besetten,
        Zo moetje mee, terstont na 't gadt;
        Dus wilter wel op letten.
      
      
        Nu 'k hoop je hebtme wel verstaen;
        Tsae wilt de boot op halen gaan,
        En laat ons varen t'saem na Land;
        Wilt al jou werrick staaken;
        Want morgen met gelijcker hand,
        Moogh jy de rest of maken.
      
    
  