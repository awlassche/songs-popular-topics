
    
      
        Gij die gezeten in een hoek
        Van levenswijz' heel afgezondert,
        De pragt verwerpt zoo kuis, en kloek,
        Waar in de werrelt haar verwondert;
        Eusebia, bezoek, met mij, de kuisse maagd,
        Die God dus heeft behaagt.
      
      
        MARIE, als gij, in haar gemoed
        Gestaag ten Hemel opgetogen,
        Word van Gods Engel zelf begroet.
        Zij ziet hem dalen uit den hogen.
        Zie eens, hoe ver, om hoog, een nederige staat
        Voor 's werrelts hoogmoed gaat.
      
      
        De Almagtige gewaardigt haar
        Als de gezegentste aller vrouwen,
        Ten troost van zijn verkore schaar,
        Met Gode, in haren geest, te trouwen:
        'T Lam Gods te baren, dat al 's werrelts ongeval
        Voor 't mensdom dragen zal.
      
      
        Eusebia zie daar de vrugt
        Die 't kuis gemoed hier heeft te wagten.
        Dit 's Gods, en aller Englen zugt.
        Wat hebt gij reen daar na te tragten!
        Wie God in 't harte draagt, en laat de werrelt uit,
        Word 's hemels blijde Bruid.
      
    
  