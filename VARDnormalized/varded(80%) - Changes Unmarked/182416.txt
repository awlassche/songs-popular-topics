
    
      
        Verheugt u Mensen groot en klein,
        Wie dat gij zijt,
        En looft den Heer met herten rein,
        In dezen tijd,
        Op dit geval: Nu dat ons al,
        Te Bethlehem in ene Stal.
        Is heden geboren, Den Herder verkoren,
        Die ‘t Schaepje verloren: zelfs weiden zal
      
      
        Den Schepper van ons mensen al:
        Die ons bemind,
        Die leyd hier in een Beeste-stal:
        Gelijk een Kind;
        Die ‘t quaed beloond, En ‘t goed verschoond
        En alle deugd met heil bekroond:
        O wonderlijk wonder! Geweldig bijzonder
        Dat zig hier onder, den mensch vertroond
      
      
        En dat in zulken nedrigheid:
        Gelijk men hier ziet:
        Al in de Beeste Kribbe leyd:
        Na Schrifts bediet
        Van Mariam, Dewelk hem nam,
        En wond in doeken ‘t heylig Lam,
        Den Vader der geesten, die moet bij de beesten
        Sig houden ten eersten, als hij hier kwam.
      
      
        Gij Borgeren van Bethlehem,
        Schijnd onbeleeft,
        Dat gij nu Christus komt aan hem,
        Geen plaatse en geeft,
        dat zijn Geboort’, Mogt ongestoord,
        Bij u geschieden met accoord,
        ‘t Is tot u verwijten, ô Bethlemijten.
        Gij gink u niet quyten, alzo ‘t behoort
      
      
        Maar gij en kend doen voorwaar,
        Nog Iesus niet,
        dat dit den Saligmaker waar,
        die van ‘t verdriet:
        Al op dit pas, Ons al genas,
        den lang gewennen Messias,
        die gij wel verwagte, Uit davids geslagte,
        Maar zonder gedagten, dat die hem was.
      
      
        Had hij gekomen met heerlijkheyd,
        Geweld of bragt;
        Gij hadde listelijk met bescheid,
        Hem meerder geagt,
        Gij meende ziet, Dat hij met vliet,
        Weer zou opregten u gebied,
        En gans de Romeinen Magt zoude verkleine
        Dat was al u meyne, En anders niet
      
      
        Maar tijdlijk heil was geenzints waert
        Dat Godes Soon,
        Kwam daarom hier op dezer aerd,
        Uit ’s hemels Troon,
        En ‘t was ook ziet, De oorsaek niet,
        Dat hij zijn heerlijkheid verliet,
        Maar hij kwam hier vernielen, den vyand der zielen,
        Of anders wij vielen, In ‘t eeuwig verdriet
      
      
        Zo eenig mensch in dezen tijd,
        Oyt was verheugt,
        Die moet ook wezen nu verblijd,
        En vol van vreugt,
        Nu dat God is, Met ons gewis,
        Die ons na zijn beloftenis,
        Heeft heden gegeven, Den Soon verheven
        En ons daar beneven, vergiffenis.
      
      
        O Satan dit onnoos’le kind
        Is Emanuel
        God is met ons die ons ontbind,
        van u gekwel
        En ons tot deugt, Leyd met geneugt
        Dies zijn wij nu geheel verheugt,
        Ons droefheid moet vlugten, wij zijn vol genugten
        God heeft al ons zugten, verandert in vreugt
      
      
        Gij al die treuert om Adams val,
        Weest nu verblijd,
        En looft den Heer met bly geschal,
        In dezen tijd,
        Nu dat voorwaar in ‘t openbaer,
        Hier is den waren Middelaer,
        Die ons wil bewaren, voor alle beswaren,
        Zijn wille verklaren, In ‘t Nieuwe Iaer.
      
    
  