
    
      
        ACh hopelose hopen,
        Mijn weke ogen, staan
        (Gelijk twee sluizen) open:
        En doen mijn brak getraan,
        Al biggelende-lopen,
        En langs does wangen gaan:
        Dat ik schier ben versopen:
        Dopende, ik mij daar in baân.
      
      
        Wat helpt 't gedurig schreyen?
        Wat baat mijn droef geween?
        Wat helpt mijn nukken, greyen?
        Wat baat mijn bang gesteen?
        Wat helpt mijn stadig vleyen?
        Wat vord'ren mijn gebeên?
        Waar toe mijn lange beyen?
        Leyende mij in 't graf, beneên.
      
      
        Waar toe is al mijn zuchten?
        Waar voor is mijn geklach?
        Waarom moet ik dus duchten?
        Dus treuren nacht en dach?
        Voor mijn boertige-kluchten,
        En jokkende gelach,
        Geniet ik deze vruchten:
        Vluchtende, ik mijn Lief na sach.
      
      
        Waarom doch wild gij vlieden,
        Het eenig-bos waart in?
        Die mij het hart doet zieden,
        Doet koken, in de Min.
        Ach Nimpje! wild doch wieden
        Does wreedheid uit u sin.
        Tot vreugd van and're lieden:
        Biedende mij liefdens gewin.
      
      
        Verloren is mijn pogen,
        Mijn arbeyd ook om niet:
        Mijn hoop (door vrees') vervlogen,
        Bedompeld in 't verdriet:
        Dies vlied ik uit u ogen,
        Door wien mij dit geschied,
        Tot dat gij krijgt medogen:
        Hogende, die gij eerst verstiet.
      
    
  