
    
      
        ‘Aurora brengt den klaren dag:
        Rijst op, mijn Lief, wilt wekken,
        Want ik moet vertrekken,
        Hier baat geen geklag.
        De Ligter   leit, wilt horen,
        Aan den boom   met vlijt.
        Komt, brengt mijn aan den Toorn,
        ‘t Is nu mooytjes tijd.
        Weent niet, maar weest verblijd.’
      
      
        ‘Hoe sou ik konnen zijn verblijd,
        Daar gij gaat henen zwerven!
        God weet hoe menig werven
        Naast de dood gij sijt.
        Men zal u moeten missen.
        Mogelick komt de dood
        En smijt u voor de vissen.
        Dan leef ik in noot,
        In angst en droefheit groot.’
      
      
        ‘De dood die volgt ons over al,
        Niemand is hier geseten
        Die van te voren kan weten
        Waar hij sterven zal.’
        ‘‘t Is altyd droevig scheiden.
        Lief, gunt myn maar een bee,
        Dat ik u mag gelyden,
        Door de Woeste Zee.
        Lief, laat ik varen mee.’
      
      
        ‘Schoon kint, dat voor u niet en past,
        Dat gij door de woeste baren
        Soud na Oost-Inje varen
        Daar de Peper wast.
        Mijn Lief, hout op van klagen,
        Droogt uw tranen vloet.
        Gij zult in korte dagen
        Door een Brief vol moet
        Van mijn worden gegroet.’
      
      
        ‘Schoon Kint, als ‘t anders niet wezen kan,
        Zo wil u God behoeden.
        Op Nepthunis Vloeden
        Draagt u als een Man.
        Boreas laat zijn Winden
        Blasen na u sin,
        Dat gij havens meugt vinden
        Daar gij na uw sin
        Haast hoopt te komen in.’
      
      
        ‘Ik hoop, wij vinden nog wel ree.
        Maar eerst moeten wij seijlen
        Wel drie duizend mijlen
        En zes honderd mee.
        Dan varen wij met lusten
        Al na Batavia,
        Na de een of de ander kusten;
        Met ons Schepen dra
        Na ‘t Goud Rijk Asia.’
      
      
        ‘Zoete Lief, als gij komt in het warm Land,
        Zo wilt u niet vermengen
        Met de swarte krengen,
        Of gij raakt van kant.
        Haar ogen vol van lonken,
        Zij soeken een blank gesel.
        Het zijn maar gyle vonken
        Met haar bruine vel.
        Zij gelijken de drommel   wel.
      
      
        Zoete Lief, leeft dog na mijn bevel:
        Laat dobbelen en speelen,
        Vegten en krakelen.
        Leeft dog niet rebel.
        Begeeft u niet tot suipen,
        Gelyk een dronkaart doet,
        Die als een swijn gaat kruipen:
        In den drek hij vroet,
        Verteerd zo al zyn goed.’
      
      
        ‘Ik zal mijn dragen hups en koen.
        Wilt u betraande ogen,
        Zoete Lief, afdroogen
        En voor ‘t laast een soon.
        Zoete lief, wilt sorg dragen
        Voor uw Maagdom fris:
        Een Dief zal nooit mishagen
        Dat hij steelt de Vis
        Die noit vergalt en is.’
      
    
  