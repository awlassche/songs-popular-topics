
    
      
        Looft mijn ziel! der Heren Heer,
        Die eer hij het aardrijk grondde,
        En bereidde ‘s werelds ronde,
        In zijn Zoon en tot zijn eer,
        Naar zijn vrye welbehaagen,
        Mij reeds aanschreef tot zijn rijk,
        Die mij min heeft toegedraagen,
        Eeuwig, onveranderlijk.
      
      
        Die ten blijk daar van zijn Zoon
        In der tijden volheid uit-zond,
        Dat hij voor den zondaar uitstond
        Zielen-angsten, smert en hoon,
        Die in ‘t allerwiligst willen,
        En ‘t zagtmoedigste geduldt,
        ‘s Vaders gramschap heeft doen stillen,
        En het regt der wet vervult.
      
      
        Die mij, die uit eigen aart
        Neigde naar het pad der hellen,
        Heeft dien Borge voor doen stellen,
        En den weg des heils verklaart:
        Die mij door zijn Geest opleidde
        Langs dien verschen leevens-baan,
        Die hij zelfs voor mij bereidde,
        En geloovig toe deed gaan.
      
      
        Die, op dat ik wierd bewust
        Van zijn onbreekb’re trouwe,
        Zonder eind of náberouwe,
        En mijn herte hield gerust;
        Wild door brood en wyn afmaalen,
        Hoe des Heilands vlees en bloed
        Kan verstérken en onthaalen
        Mijn nooddruftige gemoed.
      
      
        Goede Váder! trouwe God!
        Gun dat ik uw grote liefde,
        Die mijn hert op nieuws doorgriefde,
        Steeds bedénk; en uw gebod
        Mag bewaaren en betragten,
        En mijn weedermin dus toon,
        Daar toe geev uw Geest mij kragten,
        Door verdienste van uw Zoon.
      
    
  