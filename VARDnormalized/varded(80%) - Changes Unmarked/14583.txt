
    
      
        SChoonder dan schoon
        Rijk machtig boven al,
        Die 's Hemels troon
        Regeert, en 't aardse dal:
        Wijs, edel, rein,
        Eeuwig zonder begin,
        Is hij alleyn
        Die ik van herten min.
      
      
        O leli teer,
        Onder de doornen hert,
        Daar ik wel eer
        Om leed zo groten smert.
        U is bereid
        een krone triumphant,
        Die u verbeyt
        In 's Hemels vader-landt.
      
      
        Groot is 't present
        Dat gij, o lief, mij toont:
        In 's Hemels tent
        Met u te zijn ghekroont;
        Maar gij en meugt
        't Beloonen niet zo schoon,
        Of mij verheugt
        Noch veel meer uwe persoon.
      
      
        Acht gij dan wijs
        Mij boven 's Hemels goed,
        Ben ik den prijs
        Die u verlangen doet?
        Zoekt dan geen lust
        Ter wereld buiten mij:
        Laat zijn uwe rust
        Het Cruys met herten bly.
      
      
        Het Kruys is zwaar,
        En strijdt tegens natuer,
        't Laten eenpaer
        Der wereld valt mij suer,
        Maar gij zijt weert
        Dat ik 't al lijd', en laat,
        Dat gij begeert
        O schoon Hemels sieraad.
      
      
        Strijdt nu, 't is nood
        Dat gij toont uwe kracht,
        Ik storf de dood
        Voor u aan 't Cruys onsacht.
        Zijt mijns ghelijck,
        Draagt ook het Cruys met mijn,
        In 's Hemels Rijk
        Zal ik u eyghen zijn.
      
      
        Ik ben te vre'en
        Ziet des Heren dienst-maeght:
        't Moet zijn ghele'en
        Dat u, o Heer, behaagt.
        Maar in den strijdt
        En wilt mij niet af-gaen;
        's Werelts jolijt
        Zal ik om u versma'en.
      
      
        Bruydt, hoog bemindt,
        Van mij zo duer gekocht,
        Dezen strijdt wind,
        Werkt zo ik heb gewrocht:
        Ik zal u hier
        Niet laten in 't perket:
        In u dangier
        Uwe hoop vast op mijn set.
      
    
  