
    
      
        DE droeve nacht die is vergaen,
        De dageraad breeckt vrolijck aan,
        De Zonne rijst, ik moet ook rijsen,
        Om uwen Naam, o God! te prijzen.
      
      
        Om dat gij, naar u goeden aard,
        Mij dezen nacht wel hebt bewaard:
        Ik bidde wilt mij vorder sparen,
        Dat mij geen kwaad komt wedervaren.
      
      
        V goede Geest geleyde mij,
        Op dat ik altijdt zeker zij,
        En wilt u knecht daar me'e verstercken,
        Tot ware drift van goede werken.
      
      
        Dat dezen dag, en boven dien
        Den tijd die gij mij gunt te zien,
        Mach zijn besteedt alleen, o Here!
        In heiligheid, tot uwer ere.
      
      
        Alzo dat ik den milden vloed,
        Den rijcken aen-was van mijn goed,
        Van uwer hand alleen verwachte,
        En uwe gunst daar in betrachte.
      
      
        Op dat ik dit genaed' van u
        Verkrijge, zo vergeeft mij nu,
        Om Christi wil, al mijn misdaden,
        Waar meed' ik ben belast, beladen.
      
      
        Verlicht mijn hert, en mijn verstand,
        Dat ik het kwaad wijs van der hand,
        En als een kint des lichts, daar neven,
        Mach wand'len, en Godsaligh leven.
      
      
        Verstoort ook al het boze werk
        Des Duyvels, en bewaer u Kerck,
        En alle die met hert, en sinnen,
        V Tortel-duyf, u Bruydt, beminnen.
      
      
        Troost voorder, die met sware pijn
        Bezocht, en aengevochten zijn.
        Ia, God, komt troost ons al te samen,
        Met uwen Geest, door Christum, Amen.
      
    
  