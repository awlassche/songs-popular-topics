
    
      
        God kan den Mense hier, door zulke weghen leiden
        Dat, of hij schoon voorzichtig, als Argus omme ziet,
        Ontmoeten hem nochtans alsulcke tegenheyden,
        Waar door hij stadigh is in kommer en verdriet.
      
      
        Het mocht zulk enen wel door eigen wijsheydt schijnen,
        Dat hij het al bewaerd', door zijn voorsienigheydt:
        Diens wijsheydt met der haast zo weder kost verdwijnen,
        Dat hij ontwetens hier zijn eigen netten breyd'.
      
      
        Haman die meinde vast, hij haddet zo besteecken,
        Mardochai te hangen aan enen hogen Boom:
        Door dezen middel zelfs is zijnen val gebleecken,
        En al zijn kloeck vernuft was niet dan enen droom.
      
      
        Effen het selfde ding, dat Iosephs Broeders meinden,
        Dat er geschieden sou tot zijnen onderganck:
        Dat was het geen waar voor dat God hem wilde seynden
        In zijne heerschappije, tegen haar wil en danck.
      
      
        Was Achitophel niet als enen God verheven?
        In wijsheid en verstand, was niemand zijns gelijk:
        Nochtans uit dwaesheydt groot, nam hij hem zelven 't leven,
        Wanneer hij dacht te zijn de Meester in het Rijk.
      
      
        Subtijlijck zijn voorstel Adonia beleyde,
        Op dat hij zo behendigh mocht komen aan de Kroon,
        Maar door zijn loos versoeck hij zijnen dood bereyde,
        En met zijn Sociteyt verkreeg hij zijnen loon.
      
      
        Abimelech door moord, en veel valse practijcken,
        Met Sichem, ten hulp, hem zelven Koninck maakt:
        God zand een kwaden wil in hem en zijns gelijcken,
        Zo dat haar eigen zweert die boosheid heeft gewraeckt.
      
      
        Den Koninck Xercxes met thien honderd duizend mannen,
        Het kleine Griecken-landt meinde te slocken op:
        Maar hier door werd hij self uit eer en staat gebannen,
        Den opgeworpen steen viel op zijn eigen kop.
      
      
        Van Huniades werd Machometis verdreven,
        Een Keyser van een Graef, het welk hem alzo speet
        Dat hij zijn baerd uit trok, en wild' hem zelfs vergeven,
        Zo dat hij als een Kind met luider keelen kreet.
      
      
        Een Keyser heeft mijn Zael met spiegelen behangen,
        Op dat hem niemand sou verradelijck verslaen:
        Nochtans hoe hij toesagh, heeft noch den steeck ontvangen,
        Daar hij 't niet op vermoed' die hevet hem gedaan.
      
      
        Geen raed noch geen verstandt, en helpt tegen den Here
        Die alle dingen heeft besloten in zijne hand
        Hoe kloeck, hoe wijs, hoe sterk, hij valt zo veel te mere,
        Wanneer hij hem verlaat op zijn eyghen verstandt.
      
      
        Hoe menigh Gierigaert is er in deze Landen,
        Die door Liefde des gelds hem zelven zo belast
        Dat hij dick niet en weet hoe raecken uit die banden,
        Daar hij hem zelven heeft ghewilligh in gepast.
      
      
        Onwetens hij een knecht moet wezen van een ander,
        Die dikwijls loopt en draeft om garen geld en goed:
        Wt liefde wil hij niet, dat God door de ommewander
        Van zijnen Circkel rondt hem wel bedienen doet.
      
      
        Nochtans zo meynt den mensch, dat hij is zeer vernuftig,
        En door zijn wijsheydt brengt hij alle ding te weegh,
        En 't is maar moeyt', en pijn, wat niet en is noodtdruftigh,
        Dit voeld' hij waar hij niet van alle wijsheydt leegh.
      
      
        Voor God en geld tyrant, rijke, noch hoge weter,
        Want niemand en kan meer dan zijn bepaelde macht:
        de Heerschapper aller ding' heeft daarom den vermeter,
        Door zijnen eigen weg, tot enen val gebracht.
      
    
  