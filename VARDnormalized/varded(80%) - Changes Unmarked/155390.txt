
    
      
        EEn deuntje voor 't laetst' Duyts' gerecht,
        Waar dat zo quaeden saeck'?
        Al valt mijn deuntje wonder slecht,
        Het strekt licht tot vermaeck,
        Als kreupel 't dansje leide wil,
        En lier-man speel-man zijn,
        Dan is ten minsten 't Feest niet stil,
        Ik doe mijn best voor 't mijne,
      
      
        Roept yemandt 't deuntje gaat te plomp,
        Wat lolt daar voor een vent?
        Ik antwoord' hem, al even plomp,
        Zingt beter, maet, ik ben 't,
        't Is beter staemer-bout als stom,
        En schorr' als geen geluid,
        Ter eeren van de Bruydegom,
        Ter liefde van de Bruyt.
      
      
        Als 't haar verveelt, dan mogen zij
        Mij helpen uit 't gedrangh,
        Aan Bruygom staat zijn fluytje vrij,
        Aan Bruydt duyts-fluyts-gezangh.
        Maar, zo daar 't hoofd niet na en staat,
        Noch 't kapp is na gezet,
        Zo roep' ik tot haar beide, gaat,
        Of 'k jaeghje flucks na 't bedt.
      
      
        Na 't bedd', o zoete lieve Paar,
        Loop, packje vrij van hier;
        Neemt u gewenscht' vermaecken daar,
        En laat ons hier goed cier.
        Wij zullen schreeuwen stijf en sterk
        Als 't Bruytje wordt ontmaeght;
        Op dat geen ander meisje merck',
        Hoe dat Zij schreyt en klaeght.
      
      
        Maar, of zij ook zo schreyen zal,
        Zo klaegen? 'k hoop' van neen.
        Ook helpt dit alles niet met all',
        En ik wedd' voor ons tween,
        Dat zij 't geworden' jonge wijf,
        De schrik voor de eerste nacht,
        De bangheydt, die zij had op 't lijf,
        Vroeg morgens stracks uit lacht.
      
      
        En waarom, waarom konse niet?
        Geen Turck is op haar kust;
        Men biedt haar 't meest', noch 't minst verdriet,
        Maar 't jeughdigh hartjes lust:
        Men zal met haar den ouden deun
        Gaan zingen, Fa, Sol, La;
        Op 't wijsje van een jonge Seun,
        Speel-meysjes volgt dat na.
      
    
  