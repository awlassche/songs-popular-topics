
    
      
        Ik mach 't mij wel beklaegen
        Dat ik zo vroeg ben getrout,
        Ik docht nooit van al mijn dagen
        Dat het mij soud' zijn berout:
        Mocht ik weêr ontrouwen gaan,
        Ik soud' mij niet langh beraên,
        Ik liep terstont na de Koster,
        En ik liet mij teyck'nen aan.
      
      
        Doen ik mijn Wijf eerst vryde,
        Seyd' ik, Kint heef mij een soon,
        Maar zij woud' van mij niet lijden,
        Nu laat zij 't van een ander doen:
        Ik durf 't niet zeggen dat zij 't hoort,
        Of zij klamptme stracks aan boord,
        En geven mij Crabben te eten,
        'k Wed zij mij wel half vermoort.
      
      
        Dat 's noch niemendalle,
        'k Hadse pas een hallef jaar,
        Zij is in de kraem gevallen,
        En seyd', Ian gij zijt de Vaêr;
        Binnen twee jaar kreeg s' er drij,
        En seyd' dat ik de Vader zij,
        Maar ik kan het niet geloven,
        Want niet een gelijckt' er mij.
      
      
        Huylen ende schreyen
        Is het beste dat ik krijg,
        En dat van haar twee of drijen;
        Roep ik eensjes datse zwijgt,
        Zo schreeuwen zij noch eens zo luid,
        De Moêr die loopt ter deuren uit,
        s' Laat mij met de Kinders sollen,
        Ben ik niet genoeg ge........?
      
      
        Al 't Huys-werck moet ik doene,
        'k Veegh de Vloer, en maeck het Bedt
        En ik moet schrobben, en boene;
        'k Baecker de Kinders al te met:
        De Ketels moeten zijn geschuert,
        Mijn Vrouw loopt klappen bij de buert,
        Zij zeid lustig Ian de Wasscher,
        'k Hebje voor mijn Meydt gehuurd.
      
      
        Ik moet de Lueren wassen,
        Droogense al tegen 't vier;
        Op de Kinders moet ik passen,
        En mijn Wijf doet niet een sier:
        Het Nacht-glas moet ik maken leegh;
        Wasch ik de Vaten niet te deeg,
        Zij ziet suer, begint te kijven,
        Stracx ben ik haar in de weegh.
      
      
        De Kinders moet ik vegen
        Als zij dick be........ zijn,
        Doe ik het dan niet te degen,
        Bloemerhert hoe kloutse mijn:
        De Kinders roepen hier, en daar,
        Ba ba ba al om de Vaêr
        De een wil eten, de ander drinken,
        Och! ik heb geen pram voor haar.
      
      
        In slaap moet ickse wiegen:
        Hoort mijn Wijf enig gehuyl,
        Dan zo vanght mijn backhuys vliegen,
        Och! dan is 't jou botten uyl,
        Waarom spinje niet met een,
        De Wiegh kenje met de voet wel treên,
        Dan moet ik wiegen en spinnen,
        Zo soud' zij wel zijn te vreên
      
      
        Sondaeghs loopt zij pleysieren
        Buiten de Poort, zo hier en daar,
        En dat met haar drie of vieren,
        Als klappeysters bij malkaer:
        Ik moet Huys-bewaerder zijn,
        Zij drinkt buiten Bier, of Wijn,
        Zij laat haar somtijds eens ........,
        Is 't geen grote spijt voor mijn.
      
      
        Met een Wagen gaat zij ryen
        Hier en daar zo om pleysier,
        En ik hoor de Kinders schreyen;
        Drinken niet als Scherrebier:
        Dat er noch wat t'eten was;
        Zij draagt de Sleutels van de Kas,
        Ik moet spinnen (en niet eten)
        Alle weken twee pont Vlas.
      
      
        's Avonds komtse beschoncken,
        Heeft haar lijf zo vol gela'en;
        Och! dan is de prij zo dronken
        Dat zij niet over-end kan staan;
        Dan valts' in Huis gelijk een Beest;
        Zo komtse alle Sondaghs meest,
        Och! kwam zij maar eens te sterven,
        Ik ging licht niet weêr te Feest.
      
      
        Het hoofd moet ik haar houwen,
        Zij zeid, ach! ik ben zo moê;
        Daar begint zij dan te spouwen
        Door het Huis, gelijk een Koe,
        Haar goed en alles spuuwtse vol,
        Zij raest dan noch al even dol,
        Zij lost van onder, en van boven,
        Maakt het lijf weêr lustig hol.
      
      
        Haar goed moet ik uyt-trecken,
        Slepense dan na de Koy;
        De droncke sloor kan qualijck spreecken,
        Zo heeft zij geladen 't hoy:
        Daar leidt de prij dan noch en zingt,
        Haar asem als een Riool stinckt,
        De Kinders maakt zij dan aan 't schreyen,
        Denckt hoe zoet het liedtjen klinckt.
      
      
        Dan heb ik wat te sussen;
        Zij komt weêr van 't Bed op-staen,
        En zij zeid ik moet u kussen:
        Wat een vreugd komt haar dan aan?
        Denckt wat vriendtschap zij mij doet,
        In plaets van mond, kust zij mijn hoedt,
        Zij kan mijn heel lijf niet vinden,
        Stracks zo valt zij onder voet.
      
      
        Soud' ik het al vertellen
        Hoe het met mij is vergaen,
        Waar soud' ik de woorden stellen?
        Dat kond' hier niet hallef staan.
        Brengt dit Liedtje vrij in druck,
        Of zij scheurt het wel in stuk,
        'k Heb het zelver sitten schrijven
        Dat zij uit was, bij geluk.
      
    
  