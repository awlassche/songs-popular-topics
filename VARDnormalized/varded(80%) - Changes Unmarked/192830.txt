
    
      
        AAnhoort dit Liedje jong en oud,
        Het is 'er geschiet dit wel onthoud,
        Hoe twee gelieve beminden malkaer,
        Zij woonden t'zamen buiten Alkmaer.
      
      
        Zij hadden gevreyt met groter genugt,
        Ons Neeltje Symons die voelt haar bevrugt:
        Van Willem Cornelisse aerdige quant,
        hij gaeter doen varen naar Groenland.
      
      
        Wel Willem Cornelisse mijn zoete dief,
        wilt gij mijn verlaten mijn hertje Lief,
        Ik zalder u volgen waar dat gij gaat,
        En toone mijn Liefde met 'er daad.
      
      
        Zij heeft 'er Mans klederen aangedaan:
        En is met hem zo scheep gegaan,
        voor Kok verhuurde zij haar zonder Roer,
        Op 't zelfde Schip daar haar Lief op voer.
      
      
        Zij varen in Zee na Groenland snel:
        De Kok die kookt en smookt zeer wel,
        Zij bediende haar fonctie met goed gedult,
        Ten lest doe was haren tijd vervult.
      
      
        Zie hier een deuntje de Kok die wordt siek,
        de kok die wordt angstig, de kok die wordt bliek,
        Men stuerde strak den Barbier getrou,
        Dat hij haar wat ordineeren zou.
      
      
        Hij voelde de pols als van de Kok,
        Barbier sprak dat is 'er geen jok,
        Gij zijt 'er geen Man maar een Vrouw bevrugt,
        dit zalder hier baren groot ongenugt.
      
      
        Den Barbier is terstond gegaan,
        Hij gaf het den Overste te verstaen,
        die komt 'er doe bij de kok zeer ras:
        Hij wou weten hoe alles gelegen was.
      
      
        Zij sprak mijn Heer ik ben een Vrouw,
        en in barens nood zo ben ik nou,
        van Willem Cornelisse ga ik groot
        Ik ben hem gevolgt uit liefde minjoot.
      
      
        Zij riepe daar Willem Cornelisse fijn,
        Sa Jonkman gij moet hier Vroetmoer zijn:
        al bij gebrek van Vrouwe present;
        Terwyl dat gij den Vader bent.
      
      
        Hij heeft daar ontvangen met 'er spoet,
        Twee jonge Soon was dat niet goed:
        Een arme Kraem was dat niet verdriet,
        want dat men zogt men vond 'er niet.
      
      
        Ziet Willem Cornelisse is 'er in ly:
        Hij wind 'er hij bind 'er die Kinders bey,
        Hij bakert hij pleegt 'er de Kraam Vrouw daar bij:
        Ziet Willem Cornelisse is 'er in ly.
      
      
        Oorlof gij Meysjes wie dat gij zijt,
        En slaap 'er niet bij of het is eerst tijd,
        Als gij moet varen dan is 't verdriet,
        Dus doet het met eeren of doet het niet.
      
    
  