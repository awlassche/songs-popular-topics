
    
      
        Waarom lied gij uw mond zo straf,
        Beminde Kloris, mij ontglippen
        Doe ik u laast die kusjes gaf,
        Op uwe Nektar zoete lippen.
      
      
        Of is het om daar na het zoet
        Daar van te beter te doen smaken,
        Of, als men zig maar half voldoet,
        Daar na te vieriger te blaken.
      
      
        Ik weet wel dat een kort vermaak,
        Mijn waarde Kloris, 't meest kan streelen,
        Maar denk niet dat mij ooyt de smaak
        Van uwe kusjes zal verveelen.
      
      
        Hoe meer ik die van uw ontfang,
        Hoe feller ik mijn hert voel blaken,
        Hoe meer ik vol van drift verlang
        Om eeuwig die te mogen smaken.
      
      
        Wel, wild dan nimmer dat geluk,
        O schone Kloris, mij ontroven;
        Want als ik uwe lipjes druk,
        Gaat geen vermaak mijn vreugd te boven.
      
    
  