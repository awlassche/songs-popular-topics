
    
      
        SPreekt gij gerechtigheit naar waarheit,
        Vergadering voor 't heilig recht?
        En wordt de zaak bij u beslecht
        Naar oordeel, billykheit en klaarheit,
        Gij mensen kindren? vonnist gij
        Naar 't recht den eischer en party?
      
      
        Ja, gij smeedt ongerechtigheden
        In 't harte, en weegt het boos geweld
        Van uwe handen, en beknelt
        Den vroomen, dien gij komt vertreeden
        Op aarde; 't geen de hemel ziet,
        Hoezeer het in 't geheim geschied.
      
      
        De goddeloozen zyn versteeken
        Van 's moeders buik aan van de deugt;
        De leugenaars zyn van der jeugd
        Aan 't doolen: vol fenyn en streeken:
        Zij zyn vol vierig slangenspog,
        Als listige adders in bedrog:
      
      
        Als adders, die, gestopt van oren,
        Niet horen naar 's belezers woord,
        Dien geen bezweeringe verstoort.
        O God, verbreek in uwen tooren
        Hun tanden in den fellen mond;
        Der jonge leeuwen tot den grondt.
      
      
        O Heer, laatze ook als water vlieten,
        En heene dryven: leit hij aan
        Met zyne pylen, om te slaan,
        Verbreek zyn pylen onder 't schieten,
        En laat ze zyn als afgesneên,
        Als stoppelen op 't veld vertreên.
      
      
        Ja, laat hem als een slek verquynen,
        En, als een misdragt, nooit het licht
        Der zonne aanschouwen door 't gezicht.
        Men zie hem door den storm verdwynen
        Als doornestruiken in het vier,
        In heete gramschap, met getier.
      
      
        Dan zal de vroome zich verblyden
        Als hij beschouwen zal de wraak;
        Ja, 't zal hem strekken tot vermaak,
        Als hij de boozen ziet in 't lyden,
        En hij zyn voeten wast in 't bloed
        Zyns vyandts, als in enen vloed.
      
      
        De mensch zal zeggen: immers is 'er
        Voor den rechtvaardigen dan vreugdt,
        't Gevolg en vrucht der waare deugt;
        Geen zaak is immers ook gewisser,
        Dan dat God hier op aarde richt,
        Daar hij zyn Koningszetel sticht.
      
    
  