
    
      
        ALs Vader Adam spitten, En Moeder Eva span,
        Waar vond men doen de Heren, Oft ook den Edelman?
        Hoort Prinsen en Prelaten,
        Die wonder zijt geagt;
        Hoort grote Potentaten,
        Die Edel zijt van geslagt;
        Hoort Mensen allegader,
        Want Adam is u Vader,
        En waarom dan de Boeren, Zo wonderlijk versmaet?
        De Boeren en de Heren, ’t Komt al van Adams zaed.
      
      
        Hoe zouden grote Prinsen, En al den Edeldom,
        Zo lustig bancketteren, Altijd in vollen brom,
        Met Kiekens en Capoenen,
        Met delicaten kost,
        Met Wijn ende Citroenen,
        En met de beste most:
        Den Boer die moet het sneven,
        Om aan mijn Heer te geven:
        Hij moet den Wijngaard planten, En perssen ook de Wijn,
        En kroppen de Capuynen, Waar mee zij vrolijk zijn
      
      
        Wat sou den Koopman maeken, En ook den Winckelier,
        Hoe zoude hij zijn waren, Verkopen alzo dier,
        Hoe zoude hij vertieren,
        Zijn waar aan alle man,
        Zijn huis en lijf vercieren,
        Zo dikwils als hij kan?
        Den Brouwer en den Bakker,
        ’T leeft van den Boeren akker,
        Den Bakker die sou worden, Zonder den Boer zeer kaal,
        Hij sou moeten verkopen, Den Ooven en zijn Pael.
      
      
        Hoe sou de Jonge Kinders, Opwassen wel zo rap,
        Dat zij niet mogten eeten, De Soete-melks-pap?
        Hoe zoude siecken mensen,
        Zo haast weer zijn gesond?
        Want wat zij konnen wenschen,
        Tot smaek van haren mond,
        Versch eyken, of een hoentjen,
        Een ertjen of een boontjen,
        Een kiexken wel gebraden, En ook wat klein gebeend,
        Een vinxken of een lyster, Dat haar den Boer verleend.
      
      
        Hoe sou den ouden grijsaert, In ’t hoekxken van de schouw,
        zijn voetjens konnen wermen, Hij sou vergaen van kouw,
        hoe kosten oude wijven,
        die nu zijn van den tand,
        Zo lank in ’t leven blijven,
        Dat zij niet bij der hand,
        En hadden boek-weyte koeken,
        Waar zullen zij die soeken,
        Het komt al van de Boeren, De Boer die boscht het hout,
        Den Boer steekt uit de Veenen, De Torven menig-fout.
      
      
        Met oorlof gij Boerinnen, en Boeren altemaal,
        Al heb ik u geprezen, ’t is maar in ’t generael,
        Al zijt gij prijsenswaerdig,
        Al moet gij zijn geagt,
        Zijt daarom niet hoovaerdig,
        Maar houd u zonder pragt,
        De ootmoed wilt aankleven,
        Altijd in deugden leven;
        Zijt dankbaer aan den Schepper, En looft hem op dit pas,
        En zegt ook alle dagen, Eens Deo gratias.
      
    
  