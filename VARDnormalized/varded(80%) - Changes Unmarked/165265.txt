
    
      
        DE Zonne met haar stralen,
        Het Aardrijk overschijnt,
        En laat zeer lieflijck dalen
        Haar licht, waar door verdwijnt
        De nacht vol duysterheden,
        Hier beneden.
      
      
        De Bloempjes aan der Heyden
        Staan lieflijck in haar fleur,
        De Bossen, Velden, Weiden,
        Zijn vol van zoete geur,
        De Vogelkens die zingen
        Ende springen.
      
      
        Alzo is aangename
        De Son van vriend'lijckheyt,
        Tussen twee lieven tezamen
        Die 't al ten besten leit,
        En maakt het huis vol vreugde
        En geneughde.
      
      
        De Son moet altijd schijnen
        Van Eendracht ende vreed,
        Zij doet de nacht verdwijnen
        Van twist en tweedracht meed,
        Zij doet de bloempjes luycken
        Dat zij ruycken.
      
      
        Voorzichtig moet gij myen
        Het eerste twist-gekijf,
        't En past nooit in het vryen,
        Veel min van man en wijf,
        Zo zult gij nimmer klagen,
        Al u dagen.
      
      
        Komen daar Donder-vlagen,
        En stelt u nooit party,
        Vermijt de harde slagen,
        't Onweder gaat voorbij,
        De swarte wolck laat drijven
        Zonder kijven.
      
      
        Heer Bruygom wilt gedenken
        De Son die u verheugt,
        U tweede ziel wilt schencken
        Gedurig zoete vreugd,
        En leeft met haar in vreden,
        Na de reden.
      
      
        Vrou Bruyt bemint de Zonne
        Die u gestadigh licht,
        Die van u is verwonnen,
        Door Liefde leert u plicht,
        Verblijd hem door u deughde,
        Met veel vreugde.
      
      
        Wij al te samen wenschen,
        Heer Bruydegom en Bruyt,
        Dat gij vereende mensen
        In beyd u Trouringh sluit,
        Al wat den Echt doet bloeyen,
        Ende groeyen.
      
    
  