
    
      
        GEdenck aan dijnen Koning, Heer,
        Hoe dapper dat hij was belaen
        Om zich zijns woords en eeds t’ontslaen,
        Die hij aan zijnen God wel eer
        Uit heylgen yver had gedaan.
      
      
        Het ga, sey David, mij niet wel
        Zo ’k in mijn huis mijn voeten set,
        Zo ik ga leggen op mijn bed,
        Zo ik mij daar ter ruste stel,
        Zo ik mij ’t slaepen niet belet:
      
      
        Zo ik mij daar ter koetse vly,
        Zo vaeck mijn ogen daar beknelt
        Voor dat ik heb een plaets besteld
        Die voor den Heer’ een woonplaets zij,
        Voor Iacobs alderstercksten held.
      
      
        Wij hoorden waar dijn Arke waar:
        Hoe dat de kist van het Verbond
        In Ephrajim te Silo stond:
        Maar neen, het was in’t veld van Iaar
        Daar men des Heren Arke vond
      
      
        Wij willen t’sijner tent inslaen,
        Wij willen ons daar buigen neer
        Voor zijne voetbanck, hem ter eer.
        Sta op om in u rust te gaan,
        Gij, en de kist dijns machts, o Heer.
      
      
        Deughd zij der Priesteren gewae:
        Uw volk maeck zich ter vreugde ree,
        En, zo oyt David oprecht dee,
        Zo vind’ hij ook voor u genae
        Die gij gezalfd hebt in zijn stee.
      
      
        God heeft aan David dus gezeid:
        Ik geef u Stoel aan uwen soon,
        Hij voer na u de Konings kroon,
        En heersch’ in volle majesteyt
        Daar ik u had gezet ten troon.
      
      
        En zo uw zaed mijn wet betracht’
        En van mijn wegen niet en wijck
        Noch in gehoorsaemheyd bezwijck,
        Zo blijft de kroon in haar geslacht,
        En Israel haar errif-Rijck.
      
      
        Want Sion heb ik lief gehad;
        Zij is mijn uytverkoore Bruyd,
        En ’t is bij mij een vast besluyt
        Te rusten eeuwig in haar stad:
        Does kies ik mij ter woonstee uit.
      
      
        Daar zal het vloeien om en om:
        De wijnstok zal vol druiven staan,
        De schoof met goeden tarw gelaen,
        Daar ik mijn heilig Priesterdom
        En al haar vrinden zal versaen.
      
      
        Daar Davids Rijk zal groeyen aan
        Zo zich een hoorn in tacken spreyt,
        Daar ’k mijn gezalfden heb bereid
        Een lampe, die niet uit zal gaan,
        Maar lichten in der eeuwigheyd.
      
      
        Zijn vyand, en al wie hem haat,
        Zal ik met schand en schaamte slaan,
        Maar zijne kroon zal niet vergaen,
        En al zijn land, zijn rijk en staat
        Zal als in staegen bloeysem staan.
      
    
  