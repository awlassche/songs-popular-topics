
    
      
        ACh wat dagen!
        Vrienden van mijn weerde Vriend,
        'k Moet het klagen,
        't Gaat mij door en door 't gebient:
        Want de jeuchden van het jongste-liefde-mael,
        En de vreuchden zijn te grof of ik te schrael:
        Ik ghevoel van binnen, dat mij in de sinnen is
        Liefde-treken, min-ghebreken maken dat ik mij vergis.
      
      
        Brengt de Flessen
        Van de Gheestelijcke Dorst,
        Datse lessen
        Mijn verlanghens herte-dorst.
        Laat de vruchten van den eeuwigh-levens boom
        Mij verluchten, en benemen al de schroom
        Ik ben krank van liefde, mijne min tot heerlijckheyt
        Doet me spreken, ende smeken, slisset mijn begeerlijckheyt.
      
      
        Laat de handen
        Van mijn Zaligmaker beyd'
        Zijn als banden
        Om mijn hoofd en hert geleid;
        Als een sincker onderstutte mij het hoofd,
        Zijne slincker, en s'en Rechter zij geloofd.
        Met h'er sterk omhelzen 't flauwe hert een steun te zijn,
        Dat mijn kermen heb ontfermen, zijne ruste zij de mijn.
      
      
        Ondertusschen,
        Dochters van Ierusalem,
        Om te blusschen
        Mijne dorst, en liefde-stem,
        Ik besweer u, bij de Hinden op het veld,
        En begeer nu, laat de liefden ongequelt,
        Dat haar niets en steuret, op en weck, noch watter maeck',
        Laetse rusten, tot haar lusten; laetse branden datse blaeck'.
      
    
  