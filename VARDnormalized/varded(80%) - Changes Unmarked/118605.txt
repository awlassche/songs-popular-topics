
    
      
        Heer, ik zal U alleen
        Beminnen eeuwiglyk:
        Wyl Gij, en anders geen,
        Maakt, dat ik niet bezwyk;
        Noch voor myn vyand wyk!
        Wel hem, die God vertrouwt,
        En op zyn redding wacht!
        Wee hem, die op een schepzel bouwt!
      
      
        Gij, Heer, Gij zyt myn rots,
        Myn hulp, myn borg, myn God!
        Ik zal, den toorn ten trots,
        Myn toevlucht neemen tot
        Hem, als een veilig slot!
        Wel hem, die God vertrouwt,
        En op zyn redding wacht!
        Wee hem, die op een schepzel bouwt!
      
      
        Hij is myn schild, en zwaard;
        De hoorn myns heils is Hij!
        Gij, Heer, zyt roemens waard!
        Ik roep tot U; maak mij
        Eens van myn vyand vrij!
        Wel hem, die God vertrouwt,
        En op zyn redding wacht!
        Wee hem, die op een schepzel bouwt!
      
    
  