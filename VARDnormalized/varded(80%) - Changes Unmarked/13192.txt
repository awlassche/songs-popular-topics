
    
      
        O Wereld, niet meer talen
        En wilt na mijne jeucht.
        Ik die begeef
        Van nu, zo langh' ik leef,
        Alleen maar tot de deucht.
        Corydon laat u Schaepjens dalen
        Van mijn edelheyt,
        Het is maar ijdelheid,
        't Is al aas der motten,
        't Zal in d'aerde rotten
        Dat u tot mijn wey verleid.
      
      
        En laat u hert niet dwalen,
        En ziet niet na mijn haar,
        Dat ik, eylaes,
        Om u een wormen aas
        Palleerde menigh jaar,
        Corydon laat u Schaepjens dalen.
        Ziet in IesraÃ«l
        Het hoofd van Iesabel
        Op der aarden rollen,
        Dat zij plagh te krollen
        Heel ontbloot van haar, en vel.
      
      
        Mijn ogen met haar stralen
        Ontsteken meer u vier,
        En heel verblindt
        U met den hase-wint
        Doen loopen naar een dier.
        Corydon laat u Schaepjens dalen.
        Ziet wat zullen zijn
        Mijn ogen nu vol schijn,
        Die zo listigh loncken,
        Zullen zijn spelonken,
        Van de wormen vol venijn.
      
      
        Mijn lippen u onthalen
        Zo root als een koral
        Die menigh mensch,
        Dat ik u niet en wensch,
        Zijn oorsaeck van den val.
        Corydon laat u Schaepjens dalen
        Naar het vuyle graf,
        Daar 't al moet rotten af;
        Daar die schone deuren
        Van de tanden scheuren
        Zal de moeder, diese gaf.
      
      
        Mijn wangen zijn u zalen,
        En uwen dageraad,
        En trekken naar
        Als enen Rooselaer
        U vriendelijck gelaat.
        Corydon laat u Schaepjens dalen:
        Ziet de bloemtjens aan,
        Die op de velden staan.
        Wangen, die nu bloosen,
        Zullen, als de Roosen
        Even spoedigh onder gaan.
      
      
        Mijn tongh' als Nachtegalen,
        U delikaet gehoor
        Altijdt verheucht,
        Mijn tanden zijn u vreugd
        Zo wit als een yvoor.
        Corydon laat u Schaepjens dalen.
        Neemt eens in u hand
        Dit dootshooft zonder tandt
        In die hole gaten,
        Daar die tanden zaten,
        Weyt u ogen, als gij brandt.
      
      
        Ei wilt eens achterhalen
        Des werelts onderganck.
        Al dat in haar
        U schijnt zo wonderbaer
        Vergaet met enen stank.
        Corydon laat u Schaepjens dalen.
        Op een ander weyt.
        Ik soeck mijn zaligheid,
        Daar de wijze Maagden,
        Die den Heer behaeghden,
        Zijn met hem in eeuwigheid.
      
      
        Ik wil mijn hert bepalen
        Met zijne liefd' alleen.
        Na zijnen raad
        De wereld ik verlaat,
        En om mijn zonden ween.
        Corydon laat u Schaepjens dalen,
        Naar een weide vraagt,
        Die eeuwig vruchten draecht.
        Ziet hoe weinig dueren
        Alle creatueren.
        Jaagt, dat eeuwig u behaagt.
      
    
  