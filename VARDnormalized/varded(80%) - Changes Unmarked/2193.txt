
    
      
        ONlangs aan de Water-vlied.
        Van haar vette Beemster weide
        Zat mijn Celestyn bij 't riet.
        Daar zij haar gesicht vermeyde
        In de Beek en groene heyde.
        Bey haar oogjes moe gezien,
        Vielen toe en slooten dichjes,
        Fidamant en Venus wichjes
        Gingen haaren slaap bespien.
      
      
        O Jupijn riep Fidamant
        Laat haar aasem door de lippen
        Waasem zijn van al mijn brand,
        Eer mijn sieltje gaat ontslippen;
        Help mij op de tong die kippen.
        Maar och! och! waar is die heen?
        Schenk mij d'Amber zo die daar is,
        Zo die elders buiten haar is,
        Och! zo sterf ik door geween.
      
      
        Paphos God zag drupplen zweet
        Rollen langs haar rode wangen.
        Does, riep hij, ben ik gereed
        Om voor peerlen op te vangen,
        Om aan Moeders oor te hangen.
        d'Andre aan een draad gesnoert,
        Van haar fijne gulde haaren
        Zal ik haar ter eer bewaaren
        Tot zij word in d'Echt gevoerd.
      
      
        Fidamant stond vast en kreet.
        Paphos dopte zweet van 't wezen.
        Mits dat elk het zijne deed
        Is zij uit haar slaap verreesen,
        Schreewend, hoe! wat zal dit wezen?
        't Is om u riep elk, Laat af,
        Gij zult nimmer daar toe koomen
        Sey zij, Vesta onder 't dromen
        Mij een eewge maagdom gaf.
      
    
  