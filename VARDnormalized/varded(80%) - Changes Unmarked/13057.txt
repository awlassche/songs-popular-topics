
    
      
        HOort vrinden allegader,
        Al wat gij van den Vader
        In mijnen Naam verzoekt,
        Zal hij ten danck u geven,
        En meer noch daar beneven,
        Schickt dat gh'u dan verkloeckt.
      
      
        Stort nu voortaan Ghebeden,
        Want tot den dach van heden,
        En hebt gij 't nooit bezocht!
        Bidt, en gij zult ontvangen,
        Op dat all' u verlanghen
        Ten einde wordt ghebrocht.
      
      
        Heer! dus hebt gij ghesproken
        En daar bleef nooit ghebroken
        Van u het minste woord:
        Wat mach dan zijn de reden,
        Dat ik in mijn Ghebeden
        Zo selden werd verhoord?
      
      
        Helaes! 'tzijn mijn ghebreecken,
        't Is zo, die mij versteecken
        Van 'tvoorghestelde wit,
        Ik bidt, en ik moet derven
        Het gheen ik wil verwerven,
        Om dat ik qualijck bidt.
      
      
        Ja, 'tis de sucht des Heren,
        Dat hij na mijn begheeren
        Mij niet verhoord en heeft:
        Hij weyghert uit ghenaden
        Wel dikwijls de weldaden,
        Die hij grammoedich gheeft.
      
      
        Dit 's tot een seecker teken
        Van dezen wel ghebleecken
        Aan Rachel, goede vrouw,
        s' En waar zo niet ghestorven,
        En hadd'sy niet verworven
        Het Kind van haren rouw.
      
      
        Man! seyd' zij menichwerven,
        Gheeft mij (oft ik moet sterven)
        Doch kinderen op de schoot:
        Zij kreechse, maar het tweede,
        Was 'tgheen, dat haar aen-deede
        De onverwachte dood.
      
      
        Leert dan door dit exempel,
        Te bidden in den Tempel
        Met woord', en sin te saem,
        Het gheen ter zalicheden
        U strekt: want dat's ghebeden
        In 's Zalichmaeckers naam.
      
      
        Maar vindt gij u met zonde
        Van herten, hand, oft monde
        Besmet, zo toont berouw:
        Want wilt gij daar in blijven,
        Zo zal aan u beklijven
        't Vermetelde berouw.
      
      
        Zijt doch voor alle werke
        Een lid der ware Kercke:
        Want Godes Soon en zendt
        Geen gaven, als Behoeder
        Aan hem, die voor zijn Moeder
        Den Tempel niet en kendt.
      
      
        Weest zedich, en van binnen
        Ootmoedich, trekt u zinnen
        Van alle eyghen baet,
        Stelt Godes hoogste glory
        Int merch van u memory,
        En maticht u ghewaet.
      
      
        Bewaard u, bidt aendachtich.
        Wel wetende, hoe machtich
        En hoog, dat Christus zit:
        Hoe snoode gij daar tegen,
        En wat het voor een zegen
        Is, daar gij hem om bidt.
      
      
        Kundt gij dit onderhouwen,
        En stijven u betrouwen
        Op God, en op zijn Wet,
        En biddende volherden,
        Zo weet, dat u ghewerden
        De vrucht zal van 'tGebedt.
      
    
  