
    
      
        WEl op mijn Hart! wel op!
        Door Venus pyle-dop
        Getroffen om te minnen.
        Voldoe uw plicht altans
        En roem die Maagde-krans.
        Die mij ontroert mijn sinnen.
      
      
        Sing op, haar Leede-stal
        Zo cierlijk overal
        Van Vrouw-Natuur besneeden.
        Sing, hoe voor haar Gesicht
        De Minne-God self swicht
        Zo innerlijk bestreeden.
      
      
        Ha! wat een Roosen-veld
        Heeft Flora vast-gesteld
        Op bey haar Lely-kaaken.
        Wat is haar Voor-hoofd schoon!
        Die Erycijnsche Troon
        Geen Minnaar durft genaakken.
      
      
        Als een Jupijnse Bruyd
        Swiert haar gout-geele tuyt
        En dartelt met zijn kronkklen,
        Die Diamanten draagt,
        Van paarlen onderschraagt,
        Bij flikkrende Karbonkklen.
      
      
        Wat Lipjes als Robijn!
        Wiens Tandjes paarlen zijn
        In koralijne kassen;
        Wat Halsjen als een Swaan!
        Wat Borsjes, spijt Diaan,
        Daar twee Moer-beyen wassen.
      
      
        Wat Handjes als yvoor!
        Wat Vingers, spijt Auroor!
        Wat Voedjes als van Thetis!
        Haar Lichgaam is geheel
        Een godlijk Tafereel,
        Dat self Pandora leed is.
      
      
        Och dat die Maagde-Son
        Mij zo bestraalen kon,
        Dat mij haar hart wierd eigen!
        Hoe soud ik voor die gaaf,
        Als een verwonne slaaf,
        Tot dankbaarheyd mij neigen!
      
      
        Sing op haar Lof-Sang dan.
        Ziet zij mijn diensten an,
        Zo win ik Celestyne.
        Door Trow en PoÃ«sy,
        Sta ik na haar waardy,
        En maak die Nymf de mijne,
      
    
  