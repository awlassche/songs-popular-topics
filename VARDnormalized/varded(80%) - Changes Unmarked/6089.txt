
    
      
        WIe hangt dan hier mijns herten lief,
        Wt duizend wtgelesen
        Jesus doornagelt als een dief,
        Waar toe sijt gij verwezen ?
      
      
        Schreyt, o mijn ogen, bitter schreyt,
        Laat tranen wt u vlieten,
        Ach, ziet u God, u zaligheid
        Zijn dierbaer bloed vergieten.
      
      
        Den God, die deze wereld rond,
        In een hand kan bevangen,
        Ziet nu mismaeckt, en heel doorwont,
        Aan 't hout des Cruycen hangen.
      
      
        Ach, die de Coninghen al croont,
        Ziet een doorne krone draghen,
        Ziet waar den hoogsten Coninc woont
        Ziet hoe hij is doorslagen ?
      
      
        Den rijkdom zelfs hangt hier berooft:
        Den oorspronck van wellusten,
        En heeft niet, daar zijn bloedich hoofd
        Ter wereld op mach rusten.
      
      
        Die 't al bedekt, hangt naect en bloot
        Schoonheid sietmen verdwijnen,
        Dat eewich leven sterft de dood,
        Die blijschap is vol pijnen.
      
      
        Hij smert van dorst, die over al
        Zeer mildt geeft drank en spijzen,
        Die soetheyt wordt gelaeft met gal:
        Die eer is zonder prijzen.
      
      
        Helaes des Hemels blijdschap weent
        Die 't al richt, hangt genegen,
        O ijser hert, geheel versteent,
        Dat dit niet kan bewegen.
      
      
        O mensen merckt wel wat hier lijd
        Voor u, u God almachtich,
        Zijn lijden niet ondanckbaer zijt,
        Weest hem altijd ghedachtich.
      
      
        Knielt neder, schreyt, aanbidt den Heer
        Die met gereyckten armen,
        Hier hangt, die u bemint zo zeer,
        Dat hij u mach ontfermen.
      
      
        Roept: Here Jesu minnaer zoet,
        Hoe cond die liefd' verwinnen,
        Dat gij voor mij storten u bloed,
        O ongemeten minne.
      
      
        O Heer aan 't Cruys heel wtgereckt
        Jesu van d'aerd' verheven,
        Mijn hert, mijn liefde tot u trekt,
        In u zij voort mijn leven.
      
      
        Ach, zonder u vreuchd is mij pijn,
        Hout mij aan 't Cruys ghebonden,
        En laat mijn liefste woonplaets zijn
        V heylichste vijf wonden.
      
      
        Suyvert mij daar, verbergt mij daar,
        Te leven en te sterven,
        Och, of ik zo gheluckich waar,
        Dat ik dit mocht verwerven.
      
    
  