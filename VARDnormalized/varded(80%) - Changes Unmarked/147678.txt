
    
      
        O Groten herder der verdwaalde schapen
        Die 't eenemaal verloor'ne op komt rapen
        Uit 't afgrond van het grondloos zondig niet,
        Daar 't hoop'loos leit zoo gij geen hulp en bied.
      
      
        Beschouw myn ziel zoo jammerlyk verzonken
        En in een poel van schuld en smert verdronken,
        Begraven in het nare duister graf,
        Daar nooit de Zon haar helder schynzel gaf.
      
      
        Ik wil zomtyts eens pogen u te klagen
        ô Jezu lief; maar als ik zal gewagen
        Van myn elend, ontbreekt mij tong en hert,
        Myn ziel die is rampzalig zonder smert.
      
      
        En schoon ik weet dat u alziende ogen,
        Vervult met uw vrywillig mededogen,
        Doorgronden 't innigste van myn gemoet,
        Gedoog nogtans dat ik u val te voet.
      
      
        Om door uw hulp myn diepe heert te plagen
        (Zoo verr' als ik die ken) u voor te dragen,
        ô Boom des Levens, wiens genezend' blad,
        Der Heid'nen heil, alleen in zig bevat.
      
      
        Gij weet helaas! dat ik myn gantse leven
        Heb aan myn eigen zin en wil gegeven,
        Het hoog gebied van lighaam en van ziel,
        Die mij ook dreven daar het haar geviel.
      
      
        Vervremt van 't hoogste goed, de ware ruste
        Van 't reed'lyk schepzel, ging ik mij verluste
        In 's werelts ydelheit, en gaf myn vlees
        Zyn vergenoegen, vreemd van uwe vrees.
      
      
        't Gezelschap van de dert'le werelts wigten
        Was myn vermaak in plaats van Godsdienst pligten
        Myn hovaardy in 't çierlyk gewaat
        Was toenmaals niet het minste van myn kwaat.
      
      
        Al wat het schepzel schoon hadd' en beminn'lyk
        Al wat tot voetzel strekte van het zienn'lyk,
        Van wellust, en van hoogmoet, was myn wensch
        Als een van u vervremt ontzinnig mensch.
      
      
        In 't midden van dees' afgrond van elenden
        Kwam zig uw Geest in overtuiging wenden,
        Voor zoo verr' tot myn dwaas verblind gemoet,
        Dat ik voor u, ô Heer! erkennen moet.
      
      
        Dat ik mij vind' een afgront van Godloosheit,
        En t'zamen knoping van enkel boosheit,
        Een bitt're gal, een huilende woestyn,
        Een zondig niet, bezoetelt als een zwyn.
      
      
        'k Find myn verstand de leister van myn ziele,
        Vol duisternis, waarom mij nooit beviele:
        De Majesteit en gants van 't heilig woord,
        Waar door uw Geest 't verligt gemoet bekoort.
      
      
        Dit 's d'oorzaak dat d'aanbiddelyke schoonheit
        En liefde, die voor 't heilig oog ten toon leit,
        Voor mij tot hier toe in 't verborgen zyn,
        Want 't Geestlyk vat geen onherboren brein.
      
      
        Den afgront uwer algenoegzaamheden,
        Uwe goetheit, wysheit, ô oneindige reden,
        Uwe magt, en hoogheit zyn mij onbekent,
        Hierom is 't hert van u zoo afgewent.
      
      
        Dit hout mij Jezus dierbaarheit verborgen
        Zoo komt het dat myn ziel zoo zonder zorgen,
        Nog vast hout aan het hatelyk verblyf,
        In zonden, en haar walgelyk bedryf.
      
      
        Myn wil dien volgens vind' ik gants afkeerig,
        Van 't hoogste goed, in tegendeel begeerig,
        Na 't schoon en 't zoet dat 't schepzel aan komt bien
        En 't geen 't wellustig oog daar in kan zien.
      
      
        Ten besten is het enkel voor myn zelven
        Dat 'k leef, en wil mij schikken om te delven
        Naar 't eeuw'ge goed, de schat van zaligheit,
        Waar toe mij schrik en eigen liefde leit.
      
      
        Maar Jezu schoonheit en beminn'lykheden
        En lust om met myn gantse hert te treden
        In Gods gemeenschap, als myn hoogste goed,
        Dit heeft geen kragt op myn ontaart gemoet.
      
      
        Ik vint al myn bewegingen verdurven,
        't Geloof en regte liefde is versturven,
        Verwond'ring, hoop op God, 's uit 't hert geweerd
        Van hem tot 't schepzel en myns zelfs gekeert.
      
      
        Myn leden zoud'ik gantschelyk tot boosheit
        Besteen, als 't wapentuig der Goddeloosheit
        Zoo uwe hand mij niet en wederhiel,
        En inbont 't kwaat van myn verwoeste ziel.
      
      
        Oneindig heer in liefde ongemeten,
        Schou aan op uw genaden-stoel gezeten,
        In Jezu wonden 't vyantlyke hert,
        Dat door dit alles niet verbroken werd.
      
      
        Verandert tog u langmoet en genade,
        Ontmoet een ziel die steeds geneigt ten kwade,
        Niets doen kan als hoereren van u af,
        En zig verzaden met een zwynen draf.
      
      
        ô Teed're Jezu vol van meded'oogen
        Vrywillig in uwe liefde, slaat uwe ogen
        Op 't zig verdervend' schepzel, neem 't geweer
        Waar mee het gaat zyn eigen ziel te keer.
      
      
        Laat u niet stuiten van de magt der hellen
        En komt de hoogtens haastig nedervellen,
        Dìe zig, ô Heer! verheffen tegens uw
        Komt lokt myn hert van u zoo byster schuw.
      
      
        't Hoveerdig zelfs, verstand u vyandinne
        't Gemoet zoo ongeneigt om u te minne,
        Verandert door uw Goddelyke kragt,
        Kom Jezu toon uwe Koninglyke magt.
      
      
        Vloeit in myn ziel Fonteine van de hoven
        ô Christalynen beeke daal van boven,
        Met 's Levens water in de modder kuil,
        Myn herts reiniging uit der zonden vuil.
      
      
        Laat d'oogen zalf 't verblindt gezigt besmeeren
        Dat mij uwe Wysheit dwaas te werden leren,
        En maakt mij, Heer, tot een ootmoedig kind,
        Dat nergens rust als in uwe boezem find.
      
      
        Maar ag! wat zeg ik, 'k voel hier wederstreven
        Myn gantse hert, 't wil niet overgeven,
        In Jezu hand, om blindeling zyn stem,
        Te volgen, en te luisteren naar hem.
      
      
        't En wil niet sterven aan het zondig eigen
        Maar eigen zin en wil find ik te neigen:
        Om zelfs te heersen, tot myn eigen rust,
        Te disponeren naar het haar gelust.
      
      
        Maar grote Jezu, Triumphante Koning
        Maak van uw vrye liefde een vertoning,
        En dwingt myn ziel om tot u in te gaan,
        Ontsluit myn hert, ei! blyft niet buiten staan.
      
      
        Blust zatans vier'ge pylen, breek zyn netten
        Wilt hem 't bloetdorstig opzet tog beletten,
        Maar maak myn Heer meest van myn zelven vrij
        Op dat ik d'uwe nu en eeuwig zij.
      
      
        Schenk mij opregtigheid, geloof, en vreezen
        Voor uwen naam, en kom myn ziel genezen
        Van verlooghendheit, in alles dat
        Uwe wysheit voor mij schadelyk bevat.
      
      
        Laat mij ô Heer! in eeuwigheit verdrinken
        In Jezu bloed, met schuld en smert verzinken,
        In d'afgront van zyn wonden, maakt mij rein
        Met 't levend'water uit de Heil-fontein.
      
      
        Ag! Here Here wilt uwe toorn tog stille
        Als gij niet helpt, wat kan ik als u wille
        Steeds wederstaan, genade Heer gena,
        Geeft dat een stoppel door u gunst gesta.
      
      
        Ag! ag! myn God, bekeer u vijands herte
        Bevryt een Heill'wit voor d'eeuwige smerte,
        Wast, wast met Yzou in het bloed van 't Lam,
        't Vervloekt gemoet, blust wellusts heete vlam.
      
      
        Als ik dan zien zal uwe vrye liefde,
        En wien myn boosheit 't dierbaar hert door griefde
        Dan zal myn ziel verteren in 't vier
        Der liefde, die u Jezu stond zoo dier.
      
      
        Dan zal ik mij uw Heer ten offeranden
        Op d'altaar van de liefde laten branden,
        Kom Jezu, kom, kom ruk mij uit 't verderf,
        Leeft eeuwig in myn ziel, op dat ik sterf.
      
    
  