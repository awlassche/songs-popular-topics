
    
      
        Waar meê zal ik, myn God en Heer,
        U tegenkomen, die zo zeer
        Tot nederbukkens ben beladen
        Met vuile zonden, zonder tal,
        Die onrein ben geheel en al,
        En schuldig staa aan euveldaden?
      
      
        Waar meê zal ik, ô reine God!
        Mij voor U buigen en zo tot
        U, die regtvaardig zyt, genaaken?
        Myn mond en tong, myn gantse staat,
        Vloeit van der zonden overmaat,
        't Geweeten tuigt van mine zaaken.
      
      
        Myn zonden zyn zo veel en groot,
        De minste zelfs verdient den dood,
        Dies ben ik met mij zelv verleegen;
        Waar berg ik mij met mine schuld,
        Zo Gij naar 't regt mij handlen zult?
        Geheel regtveerdig zyn uw wegen!
      
      
        Uw doen is enkel majesteit
        En heerlykheid, al uw beleid
        Is heilig, dies de Serafynen
        Hun vleuglen, wegens dat gewigt
        Der heerlykheid, slaan voor 't gezigt,
        Als zij voor U, hun Heer, verschynen.
      
      
        Ik ben daar tegens als een dwaas,
        Een dode kreng, een stinkend aas,
        Daar zonden in als wormen krielen,
        Gebooren uit een zondig zaad,
        Gevoed in dertelheid en kwaad,
        Dat mij voor eeuwig kan vernielen.
      
      
        Zoud Gij hem die gezondigt heeft,
        Zo lang hij hier op aarde leeft,
        Niet nu, noch dan, maar alle dagen,
        Die daar van overtuigt in 't hert,
        Ook bij zig zelfs beschuldigt werd,
        Regtvaardig God, voor U verdragen?
      
      
        Myn hart en geest is gansch ontstelt,
        Myn moed is heel ter neêr gevelt,
        'k Heb niets, myn God, waar op te roemen,
        Het allerbeste van myn doen
        Is gants bevlekt, wil mij behoên,
        Ik kan myn schuld onmooglyk noemen.
      
      
        Wat zal ik doen, waar zal ik gaan?
        Wat spoor staat mij nu in te slaan?
        Hoe zal ik best 't verderf ontloopen?
        Waar find ik 't end van myn verdriet,
        En smert, om 't kwaad door mij geschied?
        ô Heer 'k zal op genade hopen.
      
    
  