
    
      
        Zonder kruys ofte lijden
        En magh men hier niet zijn:
        Die hem wil na verblijden
        Die moet hier lijden pijn:
        Zo wie zoekt 's Hemels glori',
        Versmae' des werelts eer:
        Wie krijghen wil victori'
        Die moet hier strijden zeer.
      
      
        Het Hemelrijck hier boven
        Dat lijdt zeer zwaar gheweldt:
        Gij moet eerst zijn verschoven,
        Wilt gij daar zijn ghesteld.
        Met pijpen en schalmeyen
        Krijgt niemand zulk ghewin:
        Maar met zuchten en schreyen
        Moogt gij daar komen in.
      
      
        Den weg na 't eeuwig leven,
        De poort der zaligheid,
        Men vindt het klaer beschreven,
        Zeer engh' is zij bereid.
        Wilt gij daar in gheraken,
        Haast u, zoekt geen verlengh:
        Gaat u natuer versaken,
        En leeft een leven strengh.
      
      
        Rijst uit der zonden slape,
        En wilt niet zijn rebel:
        Eer u de dood betrape,
        Bedenkt u leven wel:
        Verlaat de zachte pluymen,
        Daar gij verkeert in rust:
        Laat het al van u ruymen,
        Ghemack, solaes, wellust.
      
      
        Wat wilt gij veel gaan soecken
        In deze wereld boos?
        Gij zult haar noch vervloeken,
        Als gij haar vindt zo loos:
        Zij heeft een schone schijne,
        Van voren zeer playsant:
        Maar in haar steert fenijne
        Draagt zij zeer abundant.
      
      
        Dus wilt maar door passeeren
        Als enen vreemdeling:
        Laat and're triumpheeren,
        't Is maar een ydel ding.
        Haar feest zal ras verdwijnen,
        Haar vreugd zal haast vergaen.
        Na weelden volgt dan pijne,
        Na lachen volgt ghetraen.
      
      
        Maar zoekt gij u vermaken?
        Zoekt dat in 't ander land,
        In Goddelijcke zaken,
        In glori' zonder schand'.
        Geen ding kan doch versaden
        Uwe ziel, dan God alleen.
        Dus wilt het al versmaden,
        Wat u van hem doet tre'en.
      
      
        Wilt ook abandoneeren
        Den Prins des werelts kwaad:
        Zo magh u niemand deeren,
        Op God u maar verlaat:
        Die u dan zal gheleyden
        In zijn schoon Hemelsch hof:
        Daar gij nooit uit zult scheiden,
        Maar hem stae'gh singhen lof.
      
    
  