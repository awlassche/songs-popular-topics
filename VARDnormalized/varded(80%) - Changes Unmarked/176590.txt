
    
      
        O Overschone Maagden beeld,
        Die mij zo veele dagen,
        Hebt in mijn sin gespeelt,
        Men vint nooit uws gelijk,
        Op het gansche aartrijk,
        Van Liefde ik beswijk,
        Van liefde ik beswijk.
      
      
        Als ik aanschouw u lieve Mond,
        U roo Coralen Lipjes,
        En Aansigt appel rond,
        Mij dunkt dat gij Diaan,
        Niet behoeft te ontgaan,
        Maar voor haar kan bestaan,
        Maar voor haar kan bestaan.
      
      
        Maar boven al prijs ik in uw
        U vrindelijk wezen,
        Weest dog voor mij niet schuw,
        Verhoord een reys mijn klagt,
        Die ik zo menig Nagt,
        Heb uit mijn hert gebragt,
        Heb uit mijn hert gebragt.
      
      
        Maakt dat ik mij na veel verdriet,
        Nog eyndelijk verblyde,
        Laat dog nooit zijn voor niet,
        Al 't gene dat ik doen,
        O Liefste Maget koen
        Helpt mij en wilt u spoen,
        Helpt mij en wilt u spoen.
      
      
        Of anders ik verga van smert,
        Als gij mij niet wil troosten,
        Dan moet bersten mijn hert,
        Want gij zijt daar vast in,
        Geplant, door zoete min,
        Mijn waarde Aers Godin,
        Mijn waarde Aers Godin.
      
    
  