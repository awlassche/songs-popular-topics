
    
      
        WIlt, Heer, voor mij ter vier-schaer treden,
        Neemt mijne saeck als eigen an,
        En oordeelt ons na recht en reden.
        Een volk vol onbarmhertigheden
        Valt mij op’t lijf: verlost mij van
        Dien loosen bozen man.
      
      
        Gij zijt mijn rotz en mijner erven:
        Waarom dan, Heer verstoot gij mij?
        Waarom moet ik uw gunste derven?
        Waarom moet ik in droefheyd zwerven
        Om dat ik werd verdruckt en ly
        Geweld van mijn party?
      
      
        Laat mij, o God, uw licht bestraelen
        Dat ik niet stronckel op mijn paen:
        Laat uwe waerheyd neder daelen,
        Om mij te leiden zonder dwaelen,
        En brengen op de rechte baen
        Om tot dijn berg te gaan.
      
      
        Dat ik aldaar met vaste schreden
        Magh naecken uw gewijd autaer
        En tot mijn God met blijschap treden:
        Den God van mijne vrolijckheden:
        Om u te loven openbaer
        Met sangh van keel en snaer.
      
      
        Mijn siel, waarom moogt gij verflouwen?
        Waarom mijn geest sijght gij ter neer?
        Hoopt maar op God, wilt hem vertrouwen,
        Hij zal mij helpen uit ’tbenouwen,
        Hij is mijn God, en zal mij weer
        Stof geven tot zijn eer.
      
    
  