
    
      
        IN dezen ruymen vryen tydt,
        Daar wij 'tsamen in leven,
        Het gheloove veel p'rijckel lydt,
        Dus moet men achtingh geven
        Dat het wel werd' bewaard,
        Ende niet werd bezwaard,
        Met eenighe quaed' stukken,
        Want 't kwaad is veelderhant,
        Dat ons stadigh aen-rant,
        Om van 't gheloof te rucken.
      
      
        Aan elken kant (zo pPetrus zeyt)
        Moeten wij naerstigh waecken,
        Want den vyandt rondt-om ons leit:
        Om met zijn gift te raecken,
        Dus naerstigh waecke hout,
        Op eyghen kracht niet bout,
        Hout God stadigh voor ogen,
        Bidt hem dag ende nacht,
        Dat hij op u sla acht,
        Want cleyn is ons vermoghen.
      
      
        Conden wij kennen wel te recht
        Des vyandts boze laghen,
        Daar hij ons stadigh meed' bevecht,
        Door zijn bedekte aenslaghen,
        En dat wij metter daad
        Al Aerdtsch invinding kwaad
        Van ons moghten af-weeren,
        Dat wij ook haat, en nijd,
        Gierigheid, twist, en strijd,
        Mochten verwinnen leren.
      
      
        Op eenderlei wijs en manier
        Komt hij elk niet bestrijden,
        Want die Slangh als een listigh Dier
        Bestormt de swackste zijden,
        D'een tydt met heilig schijn
        Schiet hij zijn boos fenijn
        In des Mensen ghedachten,
        Ook door zijn konst en kracht
        Werden tot val gebracht
        Die minst op Gods Woord achten.
      
      
        Poghen wij niet met naerstigheydt
        Zijn pijlen af te keren,
        Door ghestadighe arrebeydt,
        In de vreze des Heren,
        Does weert de zonde uit,
        Die uit des vleysch-lust spruyt,
        Door 's Duyvels kwaad voorstellen,
        Want hij nimmermeer rust,
        Om alle boze lust
        In ons harte te vellen.
      
      
        Iaghen wij hier na 't beste schat,
        Dat is zijn dienst heel tegen,
        Zoekt ons te maecken moed' en mat,
        Om gaan des Heren weghen,
        Vertoond ons al ghelijck,
        Schat, goed, en werelts rijk,
        Pracht, prael, hoogheid, en staten
        Om zo hart, zin, en moet
        Te verleiden van 't goed,
        En zijn dienst aan te vaten.
      
      
        Als hij hier meed' niet en verwint,
        Gheeft hij 't noch niet verlooren,
        Met zijn subtijlheyt hij begint
        Iet nieuws te brengen voren,
        Hij breidt zo menigh net,
        Die hij subtylijck zet,
        Om 's Mensen Ziel te vangen,
        Dus elk doch voor hem ziet:
        Dat hij onachtsaem niet
        In zijn strikken blijf hanghen.
      
      
        Nemen wij acht op al zijn werk
        Schuwende zijn quaed' treecken,
        Houden vast aan Gods Woord en Kerck,
        Wij zullen 't net wel breecken,
        Ende blijven bevrijt
        Door Christ ghebenedijt,
        Die voor ons heeft ghestreden
        Aan 't Cruys met lyden groot,
        Ghemartelt ende ghedoot,
        En Sathans kop vertreden.
      
      
        Zonder om zien laat ons dan al
        Dezen Heer ghehoorsamen,
        Op dat wij niet comen tot val,
        Maar wand'len na 't betamen,
        Na zijnen wil en Wet,
        Daghelijcks in 't ghebedt,
        Begheven hart en zinnen,
        En hem vallen te voet,
        Met recht ware boet,
        Tot dat wij 't recht gewinnen.
      
      
        Ootmoedigh, ende met eenvout
        Moet men Gods Woord betrachten,
        Wie niet ghestadigh daar op bout
        Zien men in zond' versmachten,
        Maar die den Heer recht vreest,
        Verkrijgt door hem zijn gheest,
        Die haar wel zal gheleyden
        Al op die recht straet,
        Die tot Gods Rijke gaat,
        Daar na wij al verbeyden.
      
      
        Op dat wij dan door Gods ghenaed;
        Deze trooster verkrijghen,
        Zo laat ons doch vroeg ende spaed'
        Ons hart en zinnen nijghen,
        Na zijn geboden rein,
        Hem horende alleyn,
        Als ghehoorsame leden
        Van Christ, ons Hooft-man fijn,
        Die ons leydts-man zal zijn
        Tot in des Hemels steden.
      
      
        Neemt doch in danck dit simpel dicht
        Dat u versoeck doet zenden,
        Ik bidd' dat wij doch ons ghezicht
        Na 't eeuwighe licht wenden,
        Op dat de duysternis
        (Die zeer te vrezen is)
        Ons hart niet com bestricken,
        Maar dat wij met gheneught
        Na die eeuwighe vreugd
        Ons leven altijd schikken.
      
    
  