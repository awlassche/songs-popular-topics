
    
      
        O Droom! Wat speld gij mij te voren
        Al ramps? Helaes! mijn uytverkoren
        En find ik niet hier aan mijn zij:
        Of is 't verstandt door droom verdonkerd?
        O neen, ik zie de Son die flonckert,
        En voel hier niemand nevens mij.
      
      
        Waar vlucht gij, O Hercules! heene?
        En laat u Phireen' hier allene,
        Veel anghstelijck in 't naere Woudt:
        Daar Beyr, en Leeuw, en Tijger-dieren
        Des avonds laat van hongher tieren;
        Iae daar de wreedtheydt zelfs zich grouwt.
      
      
        Vervloekte slaap, die mij mijn ogen
        Toe-loockt, heeft dan de Nijd gespoghen
        Op mij haar schimmel-groene Gal?
        Om m'in den Kercker van ellenden,
        En in de grootste ramp te zenden,
        En voort te brenghen tot den val.
      
      
        Ach wreede Herc'les! die bemorsten
        Mijn eer, en 't suyv're wit mijns Borsten
        Hebt door u vuyle hand besmet:
        Laat voor does tijd de straf betijen,
        En helpt u Phireen uit dit lijen,
        En haar uit doods ghevaer we'er redt.
      
      
        Gij die de wreetheydt pleegt te haten
        Kond zelfs (zo 't schijnt) geen wreedheid laten
        Te tonen, aan een zwacke Vrouw,
        Die veel te zwack is, om die plagen
        Ãˆn om mdie zware ramp te draghen
        Iae smoort onder de last van rouw.
      
      
        Kan 't zijn dat in die brave Leden
        Schuylen zo wreede wreedigheden,
        Als gij, helaes! aan mij betoond?
        Zo u dit zeid gheen nae-berouwen
        En laat, op wie zal men vertrouwen,
        Nu gij u liefste Lief zo loont?
      
      
        Dien dag en uyr moet zijn verzwooren,
        In welk ik, lacy! ben ghebooren:
        Hoe maakt gij 't, wreede, mij zo suur?
        De Aard zal u noch levend' zwelghen,
        Of God u daar van weg verdelghen,
        En schenden door zijn Blixem-vuur.
      
      
        Bij wien zal ik nu hulpe vinden?
        Den Hongher zelfs zal mij verslinden:
        Bij wat Gedierte soeck ik heul?
        Laat maar u gunst noch zo hoog steyg'ren,
        En wilt mij deze be'e niet weyg'ren:
        Dat's: dat gij zelfs wilt zijn de Beul.
      
      
        Ach wreede Herc'les! kan 't gheschieden
        Dat gij fluckx van die gheen wilt vlieden,
        Die gij wel eer zo hebt bemindt?
        Moet die nu 's Wereldts vreugde derven,
        En treurig duysendt doden sterven,
        Of worden van 't Ghediert verslindt?
      
      
        Het hert dat barstm' van onghenuchten,
        Mij dunkt dat ik des Doodes vruchten
        En voor-boo van de Dood al smaak.
        Gij zult de Goo'n zo niet ontsnappen,
        Haar Wraeck die zal u steeds na stappen:
        Ik scheyd', en laat u; wraeck, wraeck, wraeck.
      
    
  