
    
      
        ANtiochus de wree Tyrant,
        Die door zijn bloedige geboden:
        De stad Ierusalem verwan,
        En martelde de arme Joden,
        Om Godes Wetten af te staan
        En d'Heydensche weer aan te gaan.
      
      
        Hij roofde Tempel en 't sieraad,
        Ontwijd' haar Feest en Heiligheden:
        Met brassen, ontucht, overdaedt,
        Heeft hij haar Gods-dienst gants vertreden:
        Ontstak verboden Offer-vyer,
        Met goddeloos en vuyl getier.
      
      
        Wie Bacco niet van eyloofs blaen,
        Een kranslijn wou ter eeren dragen,
        Noch zijn geloof niet af wou gaan,
        Most dulden dood en wreede plagen.
        Twee Zonen vast aan 's Moeders speen,
        Verplet men van de muren heen.
      
      
        Doch Eleazar wel bedaeght,
        Een Priester schoon en zeer eerwaerdigh:
        Die wierd' ook door geweld geplaagd,
        Doch droegh zich mannelijck en vaerdigh:
        Hij sprak, dat dood noch strengh gezet,
        Hem scheiden sou van Godes Wet.
      
      
        Mijn ouderdom noch grijse hoofd,
        Dat dult geen huychely noch vreze,
        Veel liever mij het leven rooft,
        Eer ik daar van soud oorsaeck wezen:
        Schoon ik ontweeck does aerdtsche schand,
        Al waar ik ben is Godes hand.
      
      
        Dies wil ik, als een witte Swaen,
        Mijn lijf ten offer vrolijck geven:
        O Jeughd! laat dit u zijn een baen,
        Een spoore tot veel beter leven:
        Op dat gij in Gods Wet gegrondt,
        Volstandigh blijft met ziel en mond.
      
      
        Wanneer hij nu ter slacht-banck ging,
        En ziende Beul en dood voor ogen:
        (Wat is 't geloof een wonder ding!)
        Riep hij, O God! van groot vermogen,
        Wild' ik u Wet en Woord versmaen,
        Ik waar does dood zeer licht ontgaen.
      
      
        Maar, na de ziel, does straf is zoet,
        En wat ik om zijn woord moet lijden:
        Ik ben getroost en wel gemoed,
        Ik zal mij in mijn God verblijden:
        En dus betuyghd' hij, in zijn nood,
        Dat God zijn troost was in den dood.
      
    
  