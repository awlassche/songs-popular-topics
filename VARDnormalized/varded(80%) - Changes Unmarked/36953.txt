
    
      
        't Naakt Cupidoken met syn bloote leden
        Kwam met de naakte waarheid lest-mael aan,
        Om aan den Man een Vryster te besteden,
        Maar 't is misluckt 't was moeyt voor niet gedaan,
        Toen trok het Boefken aan een Vosse-vel,
        En speelde zo aan deze Damoysel,
        Een drolligh Apen-spel.
      
      
        Den Vryer die syn Lief hadd' langh ghebeden
        En even-wel niet op en hadd' gedaan,
        Die peysden om met kromme listigheden
        Syn saeck' te brenghen op de rechte baen,
        Hier toe heeft hij een Hey-wyf aen-ghevat,
        Die doen ter tydt van uit haar Casemat
        Gekomen was in Stad.
      
      
        Hij heeft dit Hey-wyf d'ooghen uyt-ghesteken
        Met den Kruys-penningh van een silv'ren stuk,
        Op dat Majombe sou syn Lief aan spreken,
        En aan haar zeggen zoude goed gheluck,
        Het Hey-wyf kwam ontrent haar huis gegaan,
        Zij zag de Vryster voor haar Deurken staan,
        En sprak de Vryster aan.
      
      
        Majombe seyd'; gij zyt den fleur der Vrouwen,
        Gij zyt een Vryster die de jeugd zeer pryst,
        Gij zult haast met de Bloem der Vryers trouwen,
        Zo de Planeet van uwen Neus uyt-wyst,
        De gulde Zonne met de silv're Maen,
        En al de Sterren die daar neven staan,
        Zyn u zeer toe gedaan.
      
      
        Gij hebt dry Vryers die om u zeer bidden
        Joos Kneuckels, Jan de Licht, en Peer de Louw,
        Maar wildy wel doen houdt u in het midden,
        En schenckt aan Jan de Licht uw echte Trouw,
        In Jan de Licht ligt enen groten schat,
        Hij zal noch Borgher-meester zyn van 't Stad,
        Peyst wat een eer is dat.
      
      
        Gij zult met hem altydt in vrede leven,
        Daar gij met de ander twee zult zyn in twist,
        Zo gij aan Jan uw trouw niet en wilt geven
        Hebt gij al willens uw fortun' ghemist,
        Hier med' is 't Hey-wyf van haar deur gegaan,
        En liet de Vryster door dit loos vermaen
        Ghelyck betoovert staan.
      
      
        Deês Toovery heeft haar zo in-ghenomen,
        En zo beroerd haar sinnen al-te gaer,
        Dat, als er Jan daar naar is bij gekomen,
        Dat hij 't ghewenschste Ja-woordt kreeg van haar:
        Ziet wat een slechte Toovery al kan,
        Deês Vryster trouwden dezen loosen Jan
        Voor haren lieven Man.
      
    
  