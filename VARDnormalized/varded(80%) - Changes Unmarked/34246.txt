
    
      
        SYlvester jong bejaert,
        Gewoon ten bossche-waert
        Zijn dertel vee te leiden,
        Plagh op een hole riet
        Te speelen menigh Lied,
        Terwijl zijn Schaepjens weiden.
      
      
        Hij noch vrij van de min
        Beloegh met dommen sin
        De zoete vrouwe-lusten,
        En zijn genoegen was
        Alleen in ’t klaver-gras
        Met zijne kudd’ te rusten.
      
      
        Tot dat hij eens bevondt
        De schone Rosemondt
        In ’t groene ligghen slapen.
        Die heel vermoeid van gaan,
        Ontrent Sylvesters baen
        Een slaepken kwam te rapen.
      
      
        Den Herder heel ontrust
        Werd innighlijck belust
        Om haar te gaan beloncken,
        En hij die in zijn hert
        Nooit voelde minne-smert,
        Begon ook me te voncken.
      
      
        Sylvester liet zijn oogh
        Ghedurigh van om-hoogh
        Op Rosemonde speelen,
        En lossende een sucht,
        Vol vrees en vol genucht,
        Meynd’ haar een kus te steelen.
      
      
        Maar zo Sylvesters hand
        Aen-raeckte maar den kant
        Van hare poesle wangen,
        Vloogh uit haar roose-mondt
        Een adems-dauw terstondt,
        Waar door hij wierdt bevangen.
      
      
        Och, seyd’ hij, Herderin,
        Is dat de zoete min,
        Die Pan mij heeft bevolen?
        Door een onnoosel lust,
        Dat ik eens heb gekust,
        Wordt mij mijn hert gestolen.
      
    
  