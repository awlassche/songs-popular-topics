
    
      
        IS 't hoop van aerdtsch gemak of heil
        Dat u de kans doet wagen:
        Te dwaeslijck draeghtmen 't leven veyl
        Om 't Nietigh te bejagen.
      
      
        Is 't Staat of eer-lust die u drijft:
        Te zotter is het poogen.
        Die willigh in de laeghte blijft
        Koomt mack'lijckst tot verhogen.
      
      
        Laat zotte waen en redens schijn
        U 't hert niet onderdelven:
        Wilt gij de meeste Meester zijn:
        Wordt Meester van u zelven.
      
      
        Mishaeght u de vernederheydt?
        Neen. laetz' u wel gevallen:
        Die, op het alderlaeghste leit,
        Heeft niet om af te vallen.
      
      
        Het aerdtsch' en is maar af end'an.
        Weest vaster heils bezorger.
        Laat heersen al wie wil en kan;
        Word gij een Hemels borger.
      
      
        Daar geld geen geld, geen gift geen gaef;
        Geen vleyen, stuypen, nijgen;
        Geen gunst-gehuer, geen hof-gedraef,
        Geen on-e'el-hertigh zwijgen.
      
      
        Daar is geen onder-sluypery,
        Geen woeligh Staets bepijnen,
        Geen ver-door-steken kuypery,
        Geen listigh tegen-mijnen.
      
      
        Daar hoeft geen smertigh hert-gepeyns.
        Geen omgekoop van mannen,
        Geen nare wreeck-krop, geen geveyns.
        Geen angstigh te samen-spannen.
      
      
        Om Liefde, om Geloof, om Hoop,
        Om ongevalsche Deuchden,
        Is 't alles en alleen te koop
        Dat eeuwig kan vervreuchden.
      
    
  