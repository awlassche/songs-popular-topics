
    
      
        ALs ik ben eenig en alleen,
        Ben ik met mijnen God te vre'en,
        Die mij den tijd zoo zoet verkort,
        Dat 't mij aan geen gezelschap schort.
      
      
        Als goed gezelschap mij begroet,
        Ben ik verheugd in mijn gemoed:
        Maar als 't mij niet gebeuren kan
        Maak ik 'er niet veel treurens van:
      
      
        Vermits mij mijnen God geleid,
        Die mij als een Herder weid;
        Zoo dat mij niet met al ontbreekt,
        Als Hij alleen maar met mij spreekt.
      
      
        Maar nimmer-meer verdriet het mij,
        Als ik ben eenig ende vrij,
        Heb onderlinge zoete re'en
        Gehouden met mijn God alleen.
      
      
        Ik find in stilheid meer mijn wensch
        Als bij een dwaaz en ydel Mensch,
        Al wiens vertelling ende praat
        Mijn ziel veel-tijds in 't horen schaad.
      
      
        Dog anders zoo 't ook beuren mag
        Gemeen te zijn, 't zij nagt of dag,
        Al-waar men spreekt Gods lof en eer,
        Ook daar 's mijn hert en ziels begeer.
      
      
        'k heb dik-maal vergezelschapt weest,
        Dog 't was maar quelling voor mijn geest,
        Om dat daar niet een eenig woord
        Als van het aardze wierd gehoord.
      
      
        Og! zoo Gij Heer maar blijft mij mijn,
        Zoo mag 'k ook wel allene zijn.
        Staat mij dan bij met uwen Geest,
        Zoo blijft mijn ziele on-bevreezd.
      
    
  