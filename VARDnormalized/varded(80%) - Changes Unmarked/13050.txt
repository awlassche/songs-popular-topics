
    
      
        ALleluja, Alleluja,
        O God! O mensch!
        Wie zoude zich bedwinghen,
        Alleluja, alleluja;
        Met will', met volle wensch
        Alleluja te singhen?
        Wt vreughd' divijn
        Ik gants verdwijn,
        Om dat ik hoor van vrede.
        Wilt dan vrolijck wezen,
        Heer Iesus is verresen
        Wt Graf-stede.
      
      
        O grote wonderheden!
        Den dach, den lieven dach
        Is eens gekomen;
        Dat Christus weer zijn Leden
        Die eerst begraven lach,
        Heeft aenghenomen;
        Om dat hij eens
        Voor des Ghemeens
        Welvaert heeft ghestreden,
        Nu is zijn Naam verheven,
        Nu is hem weer gegeven
        't Eeuwig leven.
      
      
        Sijt gij nu van de zonden
        Met Christus op ghestaen
        En wel verreesen,
        Ziet toe dat gij van stonden
        Ten Graef niet meer wilt gaan;
        Hebt altijdt vreze,
        Wilt Christus bloed
        Onder de voet
        Doch niet weerom gaan treden,
        Maar wilt u begheven
        Tot nieuwicheyt van leven,
        Want 'tis reden.
      
      
        Christus heeft nu verlaten
        Het onder-aerdtsche Graf
        Zonder berouwen:
        Zegt mensch, wat zal 't u baten,
        Dat gij niet mee den draf
        Begint te schouwen?
        Slaat dan u oogh
        Voortaan om hoog,
        Zoekt daar u free, en ruste,
        Eeuwich zonder pijnen
        Zal altijd daar verschijnen
        In welluste.
      
    
  