
    
      
        ALleen niet Kruys van Godes Zone,
        Maar ook zijn Ootmoêt staat ten toone.
        Wie 't hert aan hoocheydt hecht
        Volgt hem met recht,
        Die de aerdtsche kroon,
        Ernstigh aengebo'on,
        Die de aerdtsche kroon versmaden,
        En 't schandigh kruys ging op hem laden.
      
      
        Wie wanckelt noch als hij zulck blijck ziet?
        Van dezer wereld was zijn rijk niet.
        Gelijk hij sprak, zoo de'e
        En was hij me'e.
        Die wil zijn, als hij,
        Eeuwig wel en bly,
        Die wil zijn, als hij, verheven,
        Moet hier, als hij, in ootmoêt leven.
      
      
        Hij kwam hier niet om dienst te ontvangen,
        Maar and'ren dienst te doen erlangen.
        Des werelts pronck en pracht,
        Staat, eer, en macht,
        Derfd' hij niet alleen,
        Maar begeerd' ook geen:
        Derf'd hij niet alleen alsamen,
        Maar ook verboodt hij hoocheydts namen.
      
      
        Gelijk hem 't Rijk in dezen leven
        Van zijnen Vader was gegeven,
        Zoo heeft hij 't we'er bezet
        Na Ootmoêts wet:
        We'er bezet aan al
        Wie hem volgen zal:
        We'er bezet aan al zijn leden.
        Wel voor te gaan, doet wel na treden.
      
      
        In 't hert bedampt door de aerdtsche misten,
        Waent zich de staet-zuchtig' een Christen:
        Maar 't Lam, gants vreemd van wraeck,
        Spreekt ander spraeck.
        Wie zich voor de meest,
        (Zeyt des Waerheydts geest)
        Wie zich voor de meest wil achten,
        Is de alderminst' in Gods gedachten.
      
      
        Wat zich verne'ert, wil God verheffen;
        Wat zich verhoogd, ter neder treffen.
        De Meester die voorging
        Kent geen leering
        Dan die in ootmoêt,
        Vreemd van 's werelts voet,
        Dan die in ootmoêt na wandelt,
        En tegen ootmoêts wet nooyt handelt.
      
      
        Wat, hoog in 't oogh, in eer aenschouw'lijck
        Bij mensen is, is voor God grouw'lijck.
        's Vleyschs lust, begeert van 't oogh,
        Herts-treck na 't hoog,
        Die (vergeefs alsaem
        Met een schoonen naam,
        Met een schoonen naam bepeerelt)
        Zijn niet uit God, maar uit de Wereld.
      
      
        Der Heyd'nen Vorsten geeftmen ere;
        Die noemtmen ook genadig' Heren;
        Die voeren heerschappy:
        Maar onder dy
        Daar en zal 't alzoo,
        (Zeyt Gods laeste Boo)
        Daar en zal 't alzoo niet wezen.
        Wie moet de Hoocheydt dan niet vreezen?
      
      
        't Woord, eerst gesproken tot den genen
        Die Christum volchden, bindt met enen,
        Bindt, even zoo als haar,
        Elk wie hier naar,
        Eeuwelijck verblijdt
        En uit alle strijdt,
        Eeuwelijck verblijdt, wil erven.
        Het recht van nooyt te zullen sterven.
      
      
        Niet onder u, zeyt Godes reden:
        Wat mensch wil hier hem zelfs uytsche'eden?
        Die wil, hoe kan hij doch?
        Hoe durf hij noch?
        Wie stelt yemandt vrij?
        Mensen fantasy,
        Door bedriegery van herssen,
        Die tegen waarheid aan koomt perssen.
      
      
        Nu strijkt (en wijkt Gods toorns onweder)
        Strijkt Hoocheydts zeyl in 't hert heel neder.
        Volghe Christ' ons Capiteyn,
        Doch hem alleyn;
        Volgt hem in het laegh,
        Doch oprecht en staêgh;
        Volgt hem in het laegh verne'eren:
        Zoo wordt en blijft gij eeuwig Heren.
      
    
  