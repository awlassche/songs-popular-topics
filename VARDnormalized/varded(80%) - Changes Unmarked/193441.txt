
    
      
        Waarom, Ã´ mensch! zijt gij verschrikt?
        Gij schijnt met duysend vrees bevangen:
        Om dat de dood hier op ons mikt;
        Waar door men moet 't leven ontvangen.
      
      
        De dood en is geen dood voor die,
        Die in den Heer gerustig sterven:
        Door Christum ik het leven zie,
        Zijn dood doet ons 't leven be-erven.
      
      
        Geen sterflijk mensch, seyd de Schriftuur,
        En kan het Rijke Gods in treden:
        Leer sterven voor u stervens uur,
        En offert God steeds u gebeden.
      
      
        De dood die is voor ons een deur:
        De dood die brengt ons tot den Vader;
        De dood verlost ons van 't getreur,
        Met blijdschap wacht does dood te gader.
      
      
        Stelt niet u sin op 't aardse goed,
        Maar van het aerdsch blijd'lik wilt scheiden,
        O mensch! leert dat men sterven moet,
        De dood zal ons tot beter leiden.
      
      
        Paulus wenste met herten blijd:
        (En let alleen op ziels genesen)
        Ontbind mij Heer, het is nu tijd,
        Ik wil van u ontbonden wezen.
      
      
        Jacob achten hier 't leven niet,
        Als Farao hem kwam te vragen:
        Dit leven als men wel besiet,
        En baert niet dan zuchten en klagen.
      
      
        Maar als de dood hier 't leven breekt,
        En neemt den mens (zo 't schijnt) zijn krachten:
        Dan is 't dat eerst de Ziel op steekt,
        Daar niemand zal meer druk verwachten.
      
      
        Uit liefde kwam des Alheyds Soon,
        Van zijnen Vader hier beneden,
        En dalet uit zijn rijken Troon,
        Om 's viands macht met voet te treden.
      
      
        Hij overwint dood, duyvel, hel,
        En hij verbreekt des Satans banden,
        Al waren zijn vijanden fel,
        Zijn Vader brengt ze al tot schanden.
      
      
        Zo dat voor ons en is geen dood,
        Christus die heeft de dood verslonden;
        Ons Heyland trok ons uit de nood,
        Doe hij aan 't Kruyce was gebonden.
      
      
        O God! stuert dan ons hert te recht?
        Dat niemand hoeft de dood te vrezen:
        Gij ziet het hert van uwen knecht:
        Geeft dat does dood 't leven mag wezen.
      
      
        Komt dan, komt dan, Heiligen Geest,
        Die 't weinig zaed in mij verwekke:
        Voor dood, noch hel ben ik bevreesd,
        Niemand mij uit u hand zal trekke.
      
    
  