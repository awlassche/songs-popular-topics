
    
      
        ONschuldig Lam, van zonden onbesproken,
        Door Adams aart, als wij, niet aangestoken,
        Veel schooner dan de reinste Seraphinen,
        Die voor U dienen.
      
      
        Gij zyt het Heilig' uit den Geest ontvangen,
        Gods Zoon, het Beeld der onbevlekte gangen,
        De schoonste onder alle Menschen-kinders,
        Niet uit de Zonders,
      
      
        Hoe is het dan? wie kan zich daar in vinden,
        Dat het U gaat, als had Gij alle zonden
        Gedaan? en niets zo snoode was op aarde
        Als Gij, o waarde!
      
      
        Gij legt bedroeft in angst, in zweet en bloede,
        Wie kan begrypen, hoe U was te moede!
        Gij moet, ontroert, van doods benauwtheit klaagen,
        Gods Toorn verdragen.
      
      
        Men valt U aan, men bindt, men voert gevangen,
        Men hoont, men slaat, men spuwt U op de wangen,
        Men kroont, men geesselt U, en maakt uw herte
        Onlydb're smerte.
      
      
        Ja, wat nog meer! Gij word aan 't hout geslagen,
        Ten Vloek gemaakt, Gij moet elks spot verdragen,
        Van God verlaten, en in hulp te derven,
        Den dood zelfs sterven.
      
      
        Ei zeg, o mensch! zyn dat niet louter plaagen,
        Die waarlyk moest de grootste Zondaar draagen?
        Waarom dan moet zich d'Onschuld, zonder maate,
        Zo straffen laaten?
      
      
        't Is, om dat Hij heeft onze Plaats vervangen,
        Daarom wierd Hij voor u en mij gehangen.
        God moest, zou Hij de schuldige verschonen,
        Den Borg zo loonen.
      
      
        De Zonde kon niet blyven ongewroken,
        't Dood-vonnis was daar over lang gesproken.
        Dit moest op Aard', die God' een vloek geworden,
        Voltrokken worden.
      
      
        Wat Zonde zij, wat Straffen die verdienen,
        Heeft God, eer Hij den Zondaar kon verzoenen,
        Ten blyke van zyn ernst dus willen tonen,
        En niet verschonen.
      
      
        Heb dank, o Lam! voor uwe wonder-liefde,
        Dat Gij gewild, dat U de Straffe griefde,
        En dat Gij hebt, 't geen over mij moest komen,
        Op U genomen.
      
      
        Voorwaar, Gij droeg myn krankheit en myn smerte,
        De straffe lag op U, en op uw herte;
        Op dat Ik wierd met gnaad' en vreÃª verbonden,
        Wierd Gij vol wonden.
      
      
        'k Neem aan, myn Heil, wat Gij mij hebt verworven,
        'k Gelove dat Gij daarom zyt gestorven,
        Dat mij, die nu ben van de schuld ontladen,
        Geen dood zal schaden.
      
      
        Ach sterk, myn God, ach sterk maar myn gelove!
        Op dat het zich dien Schat niet laat' ontrooven,
        Die met geen goud, of wat genaamt mag worden,
        Betaalt kan worden.
      
      
        O laat mij steeds uwe Lydens-vrucht genieten,
        Dat waater steeds op myn geweeten vlieten,
        En laat myn hert zich aan die stromen weiden,
        En steeds verblyden.
      
      
        Dat nu de Zond' aan mij verga met schanden!
        Zij kreeg haar recht, om mij niet aan te randen.
        Zo laat mij dan, na dit uw Zond'-verzoenen,
        Haar niet meer dienen.
      
      
        Aan U, myn Lam, zal nu myn hert en leeven
        Ten Eigendom alleen zyn weer gegeven,
        Waartoe Gij mij hebt door uw bloed en wonden,
        Zo hoog verbonden.
      
      
        Niets kan nog zal mij voortaan van U scheiden,
        Ik blyv' uw Kind, tot Gij mij eens zult weiden,
        Daar uwe Liefd', met aller Heil'gen tongen,
        Word lof gezongen.
      
    
  