
    
      
        Ik voel nu mijn Ziele dringhen,
        2 Om Gods lof te roepen uit,
        3 Dus wil ik van herten singhen
        4 Nieu ghedicht met bly gheluyt,
        Want ik ben nu heel gherust
        In den Heer, mijn hoogste lust,
        Die mijn Ziele heeft genesen,
        Vry-ghemaeckt, ontlast van vrezen.
      
      
        Door veel woeste hinder-palen,
        Die ontroerden mijn ghedacht,
        En mij deden droevig dwalen
        Heeft zijn hand mij over-bracht.
        Zijn Gheest heeft mijn Geest beroerd,
        Heel verlicht en aenghevoert,
        Om hem even zo te eeren
        Als hij in zijn Woord doet leren.
      
      
        Och ! ik heb te langh gaan wachten,
        (Goede God, het is mijn schuld)
        Om mijn plichten te betrachten,
        Heb misbruyckt u groot ghedult.
        Och ! die over-schoonen tijd
        Ben ik vruchteloos al kwijt.
        Dat ik deze frisse leden
        Tot u dienst niet ging besteden.
      
      
        Heer, gij hebt mij doch gaan sparen,
        Niet ontijdigh wegh-geruckt,
        In mijn onherboren Jaren
        Als een Bloem niet af-ghepluckt.
        Maar verkooren, op-gesocht,
        Met u dierbaer bloed gekocht:
        En mij waerdelijck verheven
        Uit den dood ten eeuwig leven.
      
      
        Heer, u Geest heeft mij gheraden
        Te volvoeren nu mijn plicht,
        En door veelderley weldaden
        Meer en meer mijn Ziel verlicht.
        Gij hebt mij met u ver-eent
        Door den Doop, in u Gemeent,
        Als een Zeghel, dat mijn Zonden
        Suyver zyn door Christi Wonden.
      
      
        Een zeer over-groote vreuchde
        Mij uit dit bedenken sproot.
        Ach ! mijn Ziel haar zeer verheuchde,
        Want ik nieuwe gunst ghenoot.
        Mijn Geest vrolijck opwaarts vloogh
        Met een vast Gheloof om hoog,
        Door de Hoop en Liefd' ghedreven,
        Om mijn Schepper lof te geven.
      
      
        Waar me'e zal ik, Heer, betalen
        U genaed' heel onverdient,
        Dat gij mij dus gaat onthalen
        En bejegend als een Vriend.
        Och ! mijn op-getoghen sin
        Weet noch einde noch begin.
        Trekt u lof zelfs uit mij, Here,
        Zo bekomt gij recht u ere.
      
      
        OCh ! hoe gaat mijn Ziel verlangen,
        Om in Eerwaerde Zael,
        Tot haar spijze te ontvangen
        Uwen Heilig Avondtmael,
        Och ! dat Heilig Brood en Wijn
        Zal myn Ziel heel dienstig zyn
        Om 't Gheloove te verstercken,
        Danckbaerheydt in mij te werken.
      
      
        Mijn Geest is gants op-getoghen
        In dit sinne-rijck bedenck,
        Want gij stelt ons daar voor ogen
        Een zeer rijckelijck gheschenck.
        Och ! dit is myn Ziel zo zoet,
        Dat myn Geest op-springhen moet,
        Door dien vreugd gants uyt-ghelaten,
        Als den Mos in dichte vaten.
      
      
        Want het bloed uit Christi wonden,
        Uyt-ghestort om onzen schuld,
        Is den Medicijn bevonden
        Die mijn Ziel met vreugd vervult.
        Daarom ik in mijn ghemoet
        Voel den voor-smaeck van het zoet,
        Dat na dezen droeven leven
        Ons den goeden God zal geven.
      
      
        Laat u Geest, Heer, bij mij blijven,
        Op dat hij mij troost en leert,
        Wilt voort uit myn herte drijven
        't Kwade dat daar noch regeert,
        Dat gheen lusten mijnder Jeucht
        Mij beroven dezen vreugd,
        Dien ik nu ghevoel van binnen
        Door vernieuwingh' van mijn sinnen.
      
      
        Laat ook dien die mij benijden,
        En nu last'ren over-al,
        Haar tot gheender tijd verblijden
        Over mij door een'ghen val.
        Dus u Dienstknecht, trouwe Heer,
        Wel bewaard tot uwer eer.
        Laat u Licht, Heer, in mij lichten
        Om mijn Naasten steeds te stichten.
      
      
        Lof zij God den Vader machtig,
        Die zijn lieve Zone gheeft.
        Lof zij God den Zone krachtig,
        Die mijn Ziel ontkluystert heeft.
        Lof zij God den heyl'ghen Gheest,
        Die ons heiligt en gheneest.
        Drie Personen, Een in Wezen,
        Eeuwig zij u Naam ghepresen.
      
    
  