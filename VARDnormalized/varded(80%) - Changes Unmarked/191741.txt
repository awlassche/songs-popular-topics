
    
      
        WEl waar hoor ik zoeten sank,
        Mij dunkt 'k hoor d'Engelkens zingen,
        D'herderkens van vreugd op-springen
        Fluyten en viool' geklanck,
        JESUS zoet is nu gebooren,
        Binnen Bethleem in een stal,
        Om ons die waeren verlooren,
        Te ontslaen van Adams-val.
      
      
        In een slecht verworpen huis
        Dat was JESUS will' en wenschen,
        Te gaan lijden voor de mensen,
        Daar vindt hij zijn eerste kruys,
        Bij den os en ezelinne,
        Een huis zonder muur of dak,
        Daar was 't dat hij zo vol minne,
        Voor ons sathans ketens brak.
      
      
        Zingt Heer JESUS hier den lof,
        Den schepper van 's hemels geesten,
        Die hier ligt tussen twee beesten,
        Den prins van g'heel 't hemels hof,
        Die ons 't leven heeft gegeven,
        Die ligt hier en krijt van dorst,
        Naecktelijck van koude beven,
        En ontvangt zijn moeders borst.
      
      
        De straelen van 't zoete kind,
        Siet-men schijnen daar 't moet rusten,
        'T suyght zijn moeders borst met lusten
        In den bitter kouden wind,
        'T kindtjen wilt zijn handen leggen
        Op zijn moeders aenschijn zoet,
        'T is of 't kind tot ons wilt zeggen,
        Dat 't ons al verlossen moet.
      
      
        'S hemels hoogste majesteyt,
        Toont zijn hoofd en aanzicht schone,
        Daar de scherpe doorne krone,
        Eens zal wezen op-geleyt,
        Om voor de zondaars te lijden,
        Wierdt het jammerlijck door-wondt,
        Om ons zielen te verblijden,
        Komt hij lijden voor ons sond'.
      
      
        Mensen ziet hoe 't hier al bekeert,
        'K zien veel Engelen van boven,
        Die Heer JESUS komen loven,
        Het kribbeken wordt ver-eert,
        De herders brengen lammers mede,
        Joseph die troost MARIA,
        Zij zijn blijd' en wel te vreden,
        Loven JESUS vroeg en spa.
      
      
        Dry Koningen door een star,
        Kwamen daar uit verre landen,
        Deden 't Kindtjen offeranden,
        Jaspar, Melchior, Balthazar,
        Myrrhe met fijn goud ter eeren,
        Met wierook in abondant,
        Kwamen zij daar presenteeren,
        Aan den grootsten Heer van 't land.
      
      
        De Herderkens die kwamen aan,
        Met hun lieve herderinnen,
        Om Heer JESUS te beminnen,
        Elk met spijs en drank gelaen,
        Zoete melk om 't Kind te laeven,
        Eyers en suycker Candijs,
        Elk een offerande gaeven,
        En loofden den Koninck wijs.
      
    
  