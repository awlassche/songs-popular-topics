
    
      
        HEt eind van Christus heil-gebooden
        Is vier'ge liefd, uit reinder hert;
        Haar uit-vloed, die zij heeft tot Good,
        In 's naastens liefd bevonden werd.
      
      
        Haar aart is meest haar deugd te tonen
        Aan die men naast verbonden is;
        Daar bij te zijn, jaa steeds te wonen,
        Die wel te doen haar wel-lust is.
      
      
        Voor zulk een liefd zijn wij gekoomen
        Nu te zaam, tot u, o waarde vriend!
        Als onze Broeder, zonder schroomen,
        In hoop, daar mee zult zijn gediend.
      
      
        Want wij als kind'ren uit een Vaader,
        Door 't God'lijk zaad, zijn we'er-gebaard:
        Verplicht, om de een den ander naader
        Te brengen tot den Christen aart.
      
      
        En hopen ook te zaam, naa dit leeven,
        Op enen Heemels erfenis,
        Om eeuwig dan bij een te leeven,
        Daar alle vreugd de volheid is.
      
      
        Wat maagschap kander naader weezen?
        Wat vriendschaps-band, die sterker bind?
        Zoo zij in 't vleesch'lijk word gepreezen,
        Niet vreemd men haar in ons ook find.
      
      
        Het eind, waar-om wij vriendschap houden,
        Of van ons nau verbintenis,
        Is spijz noch drank, want elk die zoude
        Genoeg te huis vinden op zijn dis.
      
      
        Veel min om een'ge lekkerheeden;
        Want wel-lust Christus ons verbied,
        En wil dat elk in zooberheeden
        Zijn nood-druft, hier op aard, geniet.
      
      
        Ook zijn de lekk're aardze dingen
        Voor 't Christen hert, dat 't Heemels smaakt,
        Te laag, te slecht, of te geringe;
        Want 't word met zoeter zoet vermaakt.
      
      
        Maar om malkanders hert te ontsteeken
        Tot yver, door onz zaamen-spraak;
        Om eens met kracht gants door te breeken,
        En vlieden al het aards vermaak.
      
      
        Al 't aards vermaak als 's Weerelds lusten,
        Iaa al waar ons het hert aan-kleefd,
        Op dat alleen daar in mag rusten,
        Die rust en waar vernoegen geeft.
      
      
        Die anders niet daarin wil wonen,
        Dan als 't hier alles word verzaakt;
        En wij in 't minst geen quaad verschonen,
        Of 't geen naa eigen liefde smaakt.
      
      
        En om 't gemoed al-zoo te ont-fonken
        In liefde, tot het eeuwig-goed,
        Dat hem met vreugd als word door-dronken,
        Door voor-smaak van dat zoetste zoet.
      
      
        Wij konnen ook malka'er vermaaken
        Met lof-zang, psalm, en geestlijk lied,
        En veelderhande nut zaaken,
        Waar door de ziel veel vruchts geniet.
      
      
        Waar door, in plaats van bange wroeging,
        In 't scheiden 't hart een zachte rust
        Gevoeld, jaa vreugd en waar benoeging;
        In stee van walging sterker lust.
      
      
        O heil'ge zaamen-komst der vroomen!
        O zaal'ge vriendschap in der tijd!
        Die door geen dood ons word ontnoomen;
        Maar duurd tot en der eeuwigheid.
      
      
        Deez vriendschap wensch ik dat vermeerder
        Bij ons, en alle vroome lie'n;
        En dat wij daar door koomen veerder
        In heiligheid God zelfs te zien.
      
    
  