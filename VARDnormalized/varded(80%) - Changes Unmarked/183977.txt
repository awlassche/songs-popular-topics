
    
      
        DE nacht die is voorbij, de son begin te rijsen;
        Ik zie hoe dat het licht een nieuwe wereld baert,
        Op op, mijn logge ziel, wilt uwen schepper prijzen,
        Die u op deze nacht en eertijds heeft bewaard.
      
      
        O Vader van het licht, o Schepper van der zonnen,
        V danck ik in den geest, u groet ik met gezang:
        In uwen zoeten naam zo dient de dag begonnen,
        In uwe vrees volhert ons leven-dagen lang.
      
      
        Ik heb een ruymen tijd in duysternis geseten,
        Verschoven van den dag en van het ware licht;
        Laat ons te dezer stond u rechte paden weten,
        En leit ons metter hand tot ons bescheiden plicht.
      
      
        Gij hebt in ouden tijd een wo ort alleen gesproken,
        Doen noch een dikke nacht op al de wereld lag,
        En stracx zo is het licht met krachten uyt-gebroken,
        Zo dat men over al u grote daden zag.
      
      
        Spreect maar een enkel woord, myn nacht die zal verdwijneÌ„
        En ik, een kint des lichts, zal nimmer zijn beschaemt.
        Laat u genade-son mij in het herte schynen,
        En ik zal heden doen gelijk het mij betaamt.
      
      
        Wel op, myn zwaar gemoet, ik voele mij verstercken,
        Ik voel in mijnen geest een nieuwe sonne-schijn.
        Al wie in Godes vrees syn ampt zoekt uit te werken,
        Daar is geen twijfel aan, God zal hem gunstigh syn.
      
    
  