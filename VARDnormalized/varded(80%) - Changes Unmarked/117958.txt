
    
      
        O wat ziet men ys en straat
        Nu vol narresleden!
        Volk van allerhande staat,
        Komt met bellen vroeg en laat
        Gereden, gereden, gereden.
      
      
        Wat gerammel en geraas,
        Met koude neus en wangen,
        Is 'er? elk wil wezen baas.
        Wel was 't, wierd dus yder dwaas
        Behangen, behangen, behangen.
      
      
        Doet die bellen van het paard,
        En çiert daar meed' uw oren
        En uw kap, die zyn dat waard,
        Dat men narren sleedevaart
        Kan horen, kan horen, kan horen.
      
      
        Ging men narren bij malkaêr
        In ene sleede stouwen:
        Wat gerammel was dan daar?
        Doch waar kreeg men hout, om haar
        Te bouwen, te bouwen, te bouwen?
      
      
        Zit toch in geen narren sleê,
        Maar in een sleê van wyzen.
        Laat de bellen voor hem meê.
        Die al wat een sleênar deê
        Zal pryzen, zal pryzen, zal pryzen.
      
    
  