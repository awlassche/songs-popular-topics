
    
      
        Wie sou niet bly zijn in den oogst,
        Tot lof en roem van d’Allerhoogst’.
        En rijke God, die dezen bouw
        Geeft door zijn liefde, macht, en trouw?
      
      
        Men ga van dit gesigt niet weg,
        Ten zij men in zijn herte segg’;
        O! laat ons onzen God en Heer
        Doch hierom vrezen dies te meer:
      
      
        Die gunstig op ’t gezaaide zaat
        Den regen geeft, zo vroeg als laat,
        Ter rechter tijd, in zijn saysoen,
        Wanneer hij is op ’t meest van doen.
      
      
        Die week en tijd, tot d’oogst gezet,
        Bewaart en voor ons spaart zo net,
        Zo dat elk met gejuich nu maait,
        Die eerst in tranen heeft gezaait.
      
      
        Men hadd' alleen vervult zijn hand
        Vol kooren, dat men wierp in 't land;
        De rijke vrucht, die 't overwon,
        Ruischt als 't geboomt op Libanon.
      
      
        Wanneer de mense buiten gaat
        Des morgens vroeg en 's avonds laat,
        Doet gij hem juichen, als hij ziet
        Wat wonder daar door u geschiet.
      
      
        Hoe voor de beesten 't gras uitspruit,
        En tot des mensen dienst het kruit;
        Ia, hoe gij uit der aarden schoot
        Verleend het hert-versterkend brood.
      
      
        de heuv'len, die zeer cierlik staan,
        Zijn met verheuging aangedaan,
        Waar dat men d'oogen henen strekt,
        De dalen zijn met koorn bedekt.
      
      
        Het gansche veld lacht nu den mensch
        Zo zoet toe, na zijn lust en wensch,
        Dat hem zijn hert in 't lijf op springt,
        En hij van vreugde juicht en zingt.
      
      
        Gij, die al wat op aarden leeft
        Te zijner tijd zijn spijze geeft,
        Al-voedend God, maak ons bereidt
        Tot ware lof en dankbaarheit.
      
      
        Heeft onze land zo wel gelaan,
        Behoed ons voor dat snoo beraan
        Des rijken zots, die door 't misbruik
        Slechts rust en lust zocht voor zijn buik.
      
      
        De vreugt, die gij ons geeft door 't licht
        Van uw goedgunstig aangesigt,
        Verheug' veel meerder onze gemoet
        Dan koorn of most in overvloed.
      
    
  