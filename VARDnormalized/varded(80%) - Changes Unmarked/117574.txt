
    
      
        Grootsprekers, snorkers, die zo pocht,
        Als waart gij van 't geslacht der reuzen,
        Die 't al, wanneer 't u lusten mogt,
        Wel zoud verplett'ren en verkneuzen:
        Wierd alles met de tong verricht,
        Wie is 'er, die voor u niet zwicht.
      
      
        Uw enkel oog maakt u geducht:
        Gij hoeft geen handen uit te steken.
        Gij bliest wel legers op de vlucht,
        Zo men geloof geeft aan uw spreken.
        Mengt iemand zich met u in stryd,
        Gewis, die is zyn leven quyt.
      
      
        Gij had wel iemand bij een been
        Zo hoog ter wolken in gesmeten,
        Dat hij, voor dat hij kwam beneÃªn,
        Al van de muggen was gegeten.
        En 't is het stampen van uwe voet,
        Waar van de wereld dav'ren moet.
      
      
        Geen Alexander was zo groot,
        Als gij: ik meen zo groot een snapper.
        En ziet gij u slechts buiten schoot,
        Geen Caesar zelf is dan zo dapper.
        Gij vreest geen kogel, noch geen zwaard.
        Als tas en schede die bewaart.
      
      
        Nu dunkt mij, dat het gelden zal,
        En gij uw heldenmoed moet tonen.
        Gij zyt niet bang; maar popelt al.
        O ziet! daar komt een blaas met boonen.
        Loopt! loopt! 't is nu geen tyd van staan;
        Of anders was 't met u gedaan.
      
    
  