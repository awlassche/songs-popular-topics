
    
      
        VErdoolde Schaapken in de Woestijne,
        Wild weeder keren tot uw Schaapstal,
        Kom uwen Herder vrij ten voorschijne,
        Hij is 't alleen, die u troosten zal.
      
      
        Verlooren Soon, toon uw gebreeken,
        Kom tot uw Vaader, klaag hem uw nood:
        Hij heeft zijn armen wijd uit gesteeken,
        Om u te ontvangen uit liefde groot.
      
      
        Zeer goedertieren is onzen Vaader,
        Om Iesus Christus zijn lieve Zoon,
        Hierom, o zondaars kom allegaader!
        Kom dog vrymoedig tot zijnen troon.
      
      
        Hij wil u helpen uw lasten draagen,
        Hij wil vertroosten uw droevig hert,
        Wild hem vrymoedig u nooden klaagen,
        Hij kan u helpen uit al uw smert.
      
      
        Hij is de waarheid, de weg en 't leeven
        Niemand ten Vaader komt dan door hem,
        Het rijk zijns Vaaders wil Hij ons geeven,
        Is 't dat wij horen naar zijne stem.
      
      
        Dat overspeelig Wijf was bevonden
        In veel misdaaden en werken quaad;
        Die zoete Iesus heeft haar ontbonden,
        En haar vergeeven al haar misdaad.
      
      
        Wild uw quaad leeven, sprak hij, verlaaten,
        Ik ben de geen niet, die u verdoemd:
        O Christen Mensen wild dit dog vaaten,
        Van Gods genaad u alleen beroemd.
      
      
        In uw boosheeden wild niet versmooren,
        Hebdy gesondigd misdoe niet meer,
        Laat dog die edel ziel niet verlooren,
        Maar val te voete uw God en Heer.
      
      
        De Here Iesus is hier gekoomen
        Van Heemelrijk, uit zijns Vaaders schoot,
        Al om de zondaars, niet om den vroomen,
        Hij heeft geen lust aan des zondaars dood.
      
      
        Den armen Mense komt hij bezoeken,
        Den kranken troosten uit liefde zoet,
        Dus komt gij zondaars van allen hoeken;
        Gij zijt gewasschen in 't Lammekens bloed.
      
      
        God komt uit liefde ons zaalig maaken,
        Zijn liefde die ons alleen verlost,
        Laat ons de Weereld nu gaan verzaaken,
        Want wij hem hebben zoo veel gekost.
      
      
        Met goud nog zilver zijn wij gegouwen,
        Met Christi bloed zijn wij betaald,
        Laat ons 't gelove alzoo behouwen,
        Op dat er niemand van ons en dwaald.
      
    
  