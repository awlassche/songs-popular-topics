
    
      
        KAn d'ooghe in den hemel staan?
        En tezamen zien de aarde aan?
        Kan d'oogh' op ende neder gaan?
        Hoe selsaem ende wonderbaer
        Was die reyn' siele overclaer!
        Die hier kost' wezen ende daar:
        Dat zij hier was, ende geheel daar boven stond,
        Daar haar gemerck gheen onderscheedt in't licht en vont.
      
      
        Het was daar boven al maar Een,
        Zij sach dat Wezen daar alleen,
        Zij vond daar God, en ander gheen;
        S'en wist' daar van gheen onderscheedt,
        Het was daar al met God bekleed,
        Dat men hier dit ende dat heet:
        Haar ooghe was die schepsels al daar geheel quijt',
        S'en stond daar niet met onderscheedt als in den tijd.
      
      
        In d'eeuwicheyt, daar zij daar zat,
        Tijd ende stede heel verghat,
        Met al tghen' dat hier wordt bevat;
        Die rijckheydt van dat eeuwich goed,
        Dat eeuwich wezen oversoet
        Vervulde grondich haar ghemoet:
        T'stondt al in Een, t'was al dat self, wat zij daar wist',
        Daar onderscheedt van schepsels al in wierdt ghemist.
      
      
        Zij stond verblijdt, zij stond verheugt,
        Al dat zij sach, was ene Vreugd,
        T'was een al-door-vloeyende jeugd;
        Een Einde wast' ende Beghinn'
        Boven begrijp en s'menschens sinn',
        Daer't alle stond begrepen inn':
        Gheen onderscheedt en kost' daar aan, het was te pur;
        Zij stond heel in den Schepper zonder creatur'.
      
      
        Met haar ghemoet, met haar ghedacht'
        Was in den hemel hare wacht',
        Die d'aerdtrijck hadd' zeer langh' veracht;
        Daar boven was door minnen-brandt
        Den rechten wil', dat claer verstandt
        In alle vasticheydt gheplant:
        Al was zij hier, s'en was hier niet naar d'opperdeel,
        Maar stond in God, die zij al om' bevondt geheel.
      
      
        Dat hoogste goed was haar bekent,
        S'en was hier niet, noch hier ontrent,
        Zij hadd' haar die Woestijn' ghewent;
        Daar hadd' haar God in hem geleid
        Ontbloot van alle onderscheydt,
        Dat maar en staat in nederheydt:
        Daar dit, en dat, en sus en zo gevonden wordt,
        Daar haar de siel' zeer dikwijls in onwijs uit stort.
      
    
  