
    
      
        ZOete Vreugden van myn ziel,
        Hopen, die myn zinnen vleiden,
        In den brand, die mij geviel,
        Zoekt dog niet van mij te scheiden,
        Lieve voorboôn van het goed,
        Daar ik in myn mymeryen,
        Als ik mij niet kon verblyen,
        Mij zoo dikmaal heb gevoed;
        Zoo gij immers haast wilt enden,
        Wilt mij maar verzekering zenden.
      
      
        Ach! ik kan van myn geval,
        Zoo veel trouwheid naau geloven,
        Goden! wat gevoel ik al?
        Wat geluk gaat mij te boven;
        Mits haar ogen, die zoo straf
        In 'er lieve voorhoofd blonken,
        Zoo verand'ren in haar lonken,
        Dat ik mij, in plaats van 't graf,
        Datze scheenen mij te graven,
        Mag met duizend zoetheên laven.
      
      
        Want ik voel, in plaats van schrik,
        In mij de verzekertheden,
        Voor de vreeze, alle oogenblik,
        Zoo bevesten, dat ik reeden
        Van verwondren heb; en zie
        Het onwinbaar als gewonnen,
        Wie zou nu myn vreugden konnen
        Melden van de gene, die
        Nooit zoo wenschelyke dingen,
        Van de hoge Goôn, ontvingen,
      
      
        Het volmaakt en zoet verbond
        Van onz' wel vereende willen,
        Tart het noodlot, dat bestond
        Al 'er nyd daar op te spillen;
        Maar haar hert, vol kuische min,
        Wooning heeft in 't myn verkooren,
        Dies, myn wensch 'er wensch gebooren,
        Ik mag leven, naar myn zin;
        Mits de hemel, zoo geregeld,
        Haar aanbieden, nog gezegeld.
      
      
        Groene beemden, schone vloen,
        Beekjens, die zoo minn'lyk loopen,
        Goôn, mag zig een minnaar voên
        Met zoo aangename hopen!
        Gun mij dat ik ga, 't is tyd;
        'k Zie de Zon al digt aan 't laagen;
        Uuren, die mij duurt als dagen,
        Dagen, die mij Jaaren zyt,
        Brengt geluk, dat ik verwagte,
        'k Zal mij uw verpligtig agte.
      
    
  