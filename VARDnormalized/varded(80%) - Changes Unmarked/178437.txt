
    
      
        Het viel eens hemels douwe
        In een klein maeghdeken
        Ten was nooit beter vrouwe,
        Dat ded’ een kindeken,
        Dat van haar was geboren,
        En zij bleef maghet fijn:
        O maghet uyt-verkoren,
        Lof moet u altoos zijn.
      
      
        Die maghet ghinck met kind,
        Gheen swaerheydt hinck haar aan,
        Als Ioseph dat versinde
        Den goeden weerden man:
        Hij docht’ ik wilse laten,
        Den Vader ben ik niet,
        En trekken mijnder straten,
        Eer mij schande gheschiet.
      
      
        Al van des hemels throone
        Sprak jem den Engel aan,
        O Ioseph Davids Soon
        O uytverkoren man,
        Blijft toch beide te gader,
        ‘Tis boven natuere kracht
        Dat God almachtich Vader,
        In haar dus heeft ghewracht.
      
      
        Den Keyser groot vab machte,
        Heeft een ghebodt gedaan,
        Het volghend’ het geslachte
        Elk naar de stad moest gaan
        Van daar hij was ghebooren,
        En brenghen zijn tribuut
        Dat dedemen daar horen,
        En roepen overluyt.
      
      
        Maria Ioseph mede,
        Kwamen te Betlehem waert,
        Want daar was Iosephs stede,
        Zo Schriftuere verklaart:
        Maar zij mocht nievers inne,
        Men wees haar altoos voort:
        Der Enghelen Koninginne
        En wierdt daar niet gehoord.
      
      
        Daar naar hebben zij gevonden
        Een huis zeer dun ghedaeckt,
        Binnen zo korten stonden
        Hebben logijs gemaakt.
        Daar werd de maghet moeder,
        Al zonder wee oft pijn,
        Van smenschen Soon en Broeder,
        Mocht hij ons naarder zijn?
      
      
        Hoe blij was zij van binnen,
        Aensiend’ haar kind minoot,
        Zij was vervult met minnen,
        En leit hem op den schoot.
        Zij kust’ hem aan zijn wanghen,
        Zij kust’ hem menichfout,
        Dat hij kwam zijn gevangen
        Verlossen jonck en oud.
      
      
        Maria schoon fonteine,
        Daar God zijn rust in nam,
        Bidt veur ons al ghemeyne,
        Iesus dat zoete Lam,
        Dat hij ons in wil laten,
        In’t hemelse palleys,
        Daar vreugd is boven maten,
        En liefd’ en zoeten peys.
      
    
  