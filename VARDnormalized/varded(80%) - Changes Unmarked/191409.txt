
    
      
        Waarom, o God, syt gij op ons verstoort?
        Smoockt noch het vier van uw ontsteken tooren?
        Zijn wij dan niet uw schaepen, uw verkooren,
        De kudde, die tot uwen kooy behoort?
      
      
        Gedenkt des volx zo hoog bij u geschat,
        Dat gij van oudts hebt zelver willen werven
        Tot uw gemeent, tot uytgelesen erven;
        Denckt aan dijn berg en eertijdts lieve Stad.
      
      
        Spoeyt u, o God, ten hogen hemel af:
        Uw vyand heeft het heiligdom geschonden;
        Aan zijn verderf zij maet noch eynd gevonden,
        Verheft uw hand tot zijn verdiende straf.
      
      
        Uw vyand brult als een verwoede stier
        In’t midden daar uw volk te saem vergaedert;
        Daar u gemeent de heylge bond-kist nadert
        Heeft hij gerecht zijn bloedige banier.
      
      
        Elk woedt en woelt met yver en geweld,
        Men hackt, men kapt, en yder is aen’t houwen,
        Men schend, men kerft uw heilige gebouwen
        Gelijk men’t hout met fell bylen veld.
      
      
        Dat werk, zo fraey gebeytelt en gesneen,
        Waar in men zag de kunst zo aerdigh spelen,
        Leit neer gestort door haemers en houwelen,
        Veracht, verschopt, en met de voet vertreen.
      
      
        Doch daar bij blijft de dull schend-lust niet:
        Zij doen het vier het overschot verteren,
        En ’t heiligdom in puyn en as verkeren
        Wat dat de bijl en moocker overliet.
      
      
        Noch spreken zij: geen plaatse zij gespaard,
        Men doe het al vernielen en verbranden,
        Geen Kercke zij gevonden in de landen
        Daar uw gemeent ten dienste Gods vergaert.
      
      
        Wij zien niet meer ons teykens zo men plagh’:
        Niet een Profeet is bij ons meer te vinden;
        Geen heilig man, die aan ons weet t’ontwinden
        Hoe langh dat noch u gramschap blaecken magh.
      
      
        Hoe langh, o Heer, zal duyren deze smaedt?
        Zult gij, o God, in eeuwigheden lyen
        Den schimp en hoon van uwe weerpartyen?
        Wanneer is’t eynd van hare laster-praet?
      
      
        Waarom trekt gij uw handen van ons af?
        O Here, laets’ uit uwen boezem raecken
        En ons met hulp, en troost, en bystand naecken,
        Gereed en heet ter goddeloosen straf.
      
      
        Gij sijt, o God, die in voorleden tijd
        Mijn Koning waert, mijn redder, mijn beschutter,
        Mijn sterke suyl, mijn steun, mijn onderstutter;
        Gij hebt mij steeds in alle nood bevrijt.
      
      
        Gij hebt de Zee doen scheuren door uw woord:
        Gij braeckt aldaar de koppen van de Draecken,
        En daar u volk kwam droogs voets door te raecken
        Daar zijn zij in het hole Meer versmoort.
      
      
        Den Pharäo, de Vorsten van zijn land,
        Sijn’ Oversten, gegeten van de Vissen,
        Deed gij tot spijs den volkeren op disschen
        Aan d’oever van het dorre woeste land.
      
      
        Uit steen en rotz gaaft gij een waeter-bron,
        En, was’t van noo, gij deed de stromen droogen;
        De dag, de nacht zijn, Heer, door uw vermoogen:
        Van u is’t licht van Sterren, Maen, en Son.
      
      
        Van u is d’aerd gedeylt in meenigh land,
        Elk zijn gezet zijn percken en zijn paelen:
        Door kouw en wermt, door Vorst en heete straelen
        Is ’t jaer-gety gescheiden door uw hand.
      
      
        O grote God, die zo vermoogend zijt,
        Lijdt gij dan noch dat u dijn vyand lastert?
        En dat een volk van alle reen verbastert
        Aan uwen naam met vuyle tanden bijt?
      
      
        Verlaat doch niet uw lieve tortel-duyf:
        Geeft hare siel niet aan de wilde dieren,
        Aan havicken, aan aerenden en gieren:
        Dat geen van die haar vlees en spieren kluyf.
      
      
        Vergeet niet steeds het hoopje dat hier lijdt:
        Ziet op u Bond: want goddeloose schuylen
        En leg’ren zich in haar verborgen kuilen
        Om haar op’t lijf te vallen metter tijd.
      
      
        Laat niet, o God, den vroomen die verdruckt
        Uw hulp verzoekt, met schaamte van u keren:
        Doet hem dijn naam verkondigen en eeren
        Die onder’t kruys ellendig zit en buckt.
      
      
        Sta op, o God, neem dijne saeck eens aan,
        En doet het doch den dwaesen eens ontgelden
        Die dagelijcx u lasteren en schelden,
        En uwen naam met onverstand versmaen.
      
      
        Werd eenmael, Heer, haar roem en raesen moe:
        Vergeet doch niet ’t geroep van uw partyen:
        Want het gebrom van hare snorkeryen
        Gaat onbelet tot aan de Hemel toe.
      
    
  