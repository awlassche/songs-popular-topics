
    
      
        Wat roemt gij op uw pragt, en hogen staat
        Groothartigen, wat praalt gij zonder maat
        Op uw geluk, in dartel banketteeren?
        De Heer zal al uw weelde in rook verkeren.
      
      
        De staatzugt, daar men u, door rijzen ziet,
        Zoo lang gij voert alhier het hoogst gebied,
        Waar me gij drukt de nedrigen, en vromen,
        Wil jammerlijk eerlang uw moedwil toomen.
      
      
        Uw moedwil, die zig zoo te buiten gaat,
        Dat zij den Heer met schrik voor 't voorhoofd slaat,
        Waar door, op aard, de werelooze u vreezen,
        Zal, tot uw straf, uw eigen vonnis wezen.
      
      
        Gij draagt, geen regt, maar 't onregt in de hand.
        Verdrukt de deugt, en ondersteund de schand.
        Stijft met uw magt, 't verganklijke der aarde.
        En, wat u vleyt, agt gij het hoogst van waarde.
      
      
        Maar wijl ge elkaar ter heerschappije stemt,
        De eenvoudigen hun have, en erf ontvremt,
        En elk een doet uw overlast gevoelen,
        Raakt eindelijk Gods gramschap aan het woelen,
      
      
        En dreygt (ziet toe) op deze onregte baan
        Van boven, met den blixem u te slaan.
        Maar gij, belust uw hoogmoed te zien vleyen,
        Gaat willens dus uw ondergang bereyen.
      
      
        Want ziet de Heer zal uwen trotsen staat
        Uw heerlijkheyt veranderen in smaat;
        En al uw glans, gewoon hier schoon te blinken
        Vernielen, en in 's Hemels wraak verdrinken.
      
      
        Let, let op 't geen de mond der waarheit leert:
        ‘Terstond wanneer zij zullen zijn geëert,
        ‘En hare glans u komt in de ogen schijnen,
        ‘Zoo zullen zij, gelijk een rook verdwijnen.
      
      
        Een key, met kragt, geslingert naar omhoog,
        Vliegt in de lugt wel snel uit yders oog,
        En volgt in steylt' 't gevogelte op zijn veder:
        Maar valt terstond, door eigen last weer neder.
      
      
        Gelijk gij mé, van 's werrelts pragt gehult,
        Door dezen last ter neder storten zult
        Staatzugtigen, zoo dra gij hier verheven,
        Veel hooger, als 't u past, bestaat te zweven.
      
      
        Wat roemt gij dan op uw geleend sieraad?
        Wat stoft gij op uw pragt, en hogen staat.
        Gewoon, daar mede, elk een den nek tekeeren.
        De Heer zal al uw weelde in rook verkeren.
      
    
  