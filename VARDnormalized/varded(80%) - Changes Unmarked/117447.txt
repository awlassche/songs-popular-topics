
    
      
        ACh mijn ziel ! beroerd, verduisterd,
        Gants bekommert in haar staat.
        Aan het vlees zoo vast gekluystert.
        Neer gedrukt, door ‘t zondig quaat,
        Doet tot u, ô God ! haar klacht.
        Laat mijn smeken zijn gedacht !
        Geeft mij licht, dan zien mijn ogen,
        Werkt uw geest, ik krijg vermogen.
      
      
        Krachteloos, en zeer verlegen;
        Staat mijn ziel ! neemt zij haar keer
        t’Uwaards; wilze haar bewegen,
        Na om hoog; dan zijgtze neer.
        Mocht ik leven, levens-bron !
        Geeft u glans, ô zielen zon !
        Trekt mij doch, dan zal ik loopen !
        Sluit u volheit voor mij open.
      
      
        Aldervriendelijkste Vader !
        Gij houdt u zo verr’ en vreemd:
        Koom ik tot uw goedtheit nader;
        Zo mijn ziel de vrijheid neemt,
        Mijne klachten in uw schoot
        Uit te gieten; en mijn nood
        Door gesmeek en zucht te uyten.
        Schijnt gij deur, en hert, te sluyten.
      
      
        Als u kind'ren tot u komen.
        Werden zij zo wel ontmoet;
        Uwe gunst en liefde-stroomen,
        Troosten haar ontroert gemoed,
        Maar ik koom, en kere weer,
        ‘k Vind’ uw aanzicht niet, ô Heer !
        ‘k Zoeke kracht, en troost; ja leven,
        Doch gij stelt mij uit te geven.
      
      
        O mijn ziel ! keert in u zelven.
        Zoekt, doorzoekt, gij vindt de schuld.
        Kond gij diep in ‘t herte delven,
        Ziet wat gij daar vinden zult.
        Oordeelt dan, en maakt u staat.
        ‘t Zijn de zonden ! ô dat quaat.
        Komt uw ‘s Vaders goetheit tergen.
        En zijn aangezicht verbergen?
      
      
        Ach mijn staat is zeer ellendig,
        ‘k Ben verdwaalt van ‘t hoogste goed:
        Hebbe lust, noch kracht inwendig.
        Een ontrust, verwert gemoed:
        Ik heb u versmaadt, ô God !
        En vertreden u gebod.
        Dwaaze ziel waar gaan u ogen?
        Ydel hert ! waar toe bewoogen?
      
      
        Ay mij ! 'k ben zoo zwaar beladen.
        Gants verdorven, en bezet,
        Met zoo veele missedaden,
        Onreyn, boos, geheel besmet.
        ‘k Voel een blind en dwaas verstandt;
        Tegen God, en Wet gekant.
        ‘k Find mijn wil, en ‘t ziels begeren;
        Steeds van God, ten schepsel keren.
      
      
        Ziel ! is dat u Vader eeren?
        Is dat dank voor al zijn goed?
        Kond gij dan zijn gunst ontbeeren?
        Daar de ziel in rusten moet.
        God verlaat die hem versmaadt.
        Hij verstoot, die hem verlaat,
        Over die zijn banden breken,
        Wordt zijn gramschap zeer ontsteken.
      
      
        O vergift der snoode zonden !
        Dat de eed’le ziel mismaakt.
        Daar door is Gods beeld geschonden:
        Jezus, aan het kruis geraakt.
        O ! zijn wonden droefheyt smert !
        Breeken die niet ‘t steenig hert?
        Ziet wat vloek, wat straff’, en plagen.
        Jezus, voor uw heeft gedragen.
      
      
        'k Weet mijn zonden zijn de banden.
        Roeden, nagels, doorne-kroon.
        Die hem quetsten, ô wat schande !
        Lasteringe, smaat, en hoon,
        Droeg en leed ‘t onnoosle Lam !
        Dat de zonden op hem nam.
        Mijn misdaadt heeft hem doorsteken.
        Zal mijn hert van rouw niet breken?
      
      
        Als mij ook uw Geest wil raden;
        En geleiden na uw woord.
        Die mij wijst de rechte paden,
        Wordt hij dikwils niet gehoord.
        O mijn wederhoorig hert !
        Tergd’ u geest en doet hem smert.
        Als hij mij komt overtuygen.
        Wil het na zijn raadt niet buigen.
      
      
        Wilt gij mij door dreygen wekken,
        Toont gij roeden, zendt gij straf.
        Wilt gij mij door goetheit trekken;
        ‘Herte wijkt van zond’ niet af.
        ‘t Held na ‘s werelts vleyery,
        Daar komt dan de Zatan bij;
        Die het vlees ter zond’ genegen;
        Port, en drijft, tot booze wegen.
      
      
        Schand'lijk quaat, dat ons kan scheiden,
        Van het allerhoogste goed !
        ‘t Quaadt dat eeuwig zal bereiden
        ‘t Quaadt der smert, in d’helse gloet.
        Gruwelzond’, het hoogste quaadt.
        Waarom God de ziel verlaat.
        Die verstoot van ‘t zalig leven.
        En ten vloek wil overgeven.
      
      
        Ach wie zal mij dan bevrijden,
        Van dit quaat, en zwaren last !
        Oorzaak van mijn smert en lijden.
        ‘t Kleeft aan mijne ziel zo vast.
        Mij te helpen kan ik niet.
        Zo gij Heer, geen hulpe biedt.
        Zo ‘k van u geen gunst verwerve,
        Moet ik eeuwiglijk verderven.
      
      
        Gij, ô Jezus, moet genezen,
        Mijne ziel gequetst ter dood,
        Dan krijg ik een ander wezen.
        Al zijn mijne zonden groot.
        O mijn Borg en Middelaar !
        Gij neemt weg de schulden zwaar.
        Door u kruis maakt doch voldoening.
        En bij God voor mij, verzoening.
      
      
        Vader, wilt het mij vergeven;
        't Geen ik heb aan u misdaan:
        Schenkt mij arme zondaar ‘t leven.
        Neemt mij in genaden aan,
        Dat uw vriend’lijk aangezicht,
        Mijne droeve ziel verlicht.
        Spreekt in Jezus mij rechtvaardig.
        Maakt mij ‘s hemels erff’nis-waardig.
      
      
        Ay mij ! die noch vast gebonden
        Ben, aan 't lichaam van de dood:
        'k Find de kracht en drift der zonden
        Is in mij noch al te groot.
        Maakt doch voorts mijn ziele vrij,
        Van der zonden slaverny.
        Ach doet mij het quaadt van binnen !
        Meer verzwakken en verwinnen.
      
      
        Jezus wilt in mij regeren:
        Buigt geheel tot u gebiedt,
        Wil, gedachten, lust, begeren,
        Maakt der zonden macht te niet.
        Geeft mijn ziele vreed' en rust.
        Door uw geest, meer kracht en lust.
        Dan zal ik der deugden trappen
        Hemelwaarts, al hooger stappen.
      
    
  