
    
      
        O Heer! gij hebt ons doen verstaen
        Dat u twee Huisen stonden aan
        En die van ongelijken aard
        Dog door u agting beyd vermaert.
      
      
        't Een is in 't zalig Opper-rijk,
        Maar 't ander dit gants ongelijk,
        Is in de nederige Geest
        En die sig voor u woorden vreest.
      
      
        Gij doet niet als de Groten hier,
        Die de Armen-hoop vertreden schier,
        Te groot, als datse klopten an
        Het Hutjen van den armen Man.
      
      
        O neen, de kleinheid u behaegt,
        En de Arme zijn 't na wien gij vraagt,
        Tot die brengt gij u Vrienden-groet
        Ik seg, die arm zijn van gemoet.
      
      
        Alwaar gij zo een ziele find
        Die is voor u, Heer, wel bemind,
        En daar men zo beklaegt zijn schuld
        Daar find men sekerlijk geduld.
      
      
        Gij woont in 't Heilig, en in 't hoog
        Maar slaat nogtans een gunstig oog
        Op 't nederig hert, dat u ontsiet
        En weigert daar u gunste niet.
      
      
        Men hoort aldaar U Vrienden-klop,
        En mits de Herte-deur gaat op
        Zo komt gij in, en troost de ziel,
        Die schier in wanhoop henen viel.
      
      
        Daar regt gij aan een Hemels-Feest,
        En schaft dien bitteren van Geest
        Een Hemels Mann', en Engels Brood
        Dat kragt heeft tegen Hel en Dood.
      
      
        Ziet, Mensch; al is de Hemel-Trans
        Zeer hoog van ons zo is nogtans
        De poort zeer laeg, en de ingang werd
        Gevonden in het nederig hert.
      
      
        Wel, Heer! terwijl gij daar u rust
        Wilt nemen, en u herten-lust,
        Zo schikt mijn hert eerst zo, en dan
        Maekt daar ook uwe woning van.
      
    
  