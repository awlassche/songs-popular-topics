
    
      
        WIJ leven erger als de Slaven,
        Den drank die ons gaat laven,
        Het is geen Bier maar Wijn,
        Het loopt door een Fonteyn,
        Zij maken ons eens onpas,
        Den dienst valt ons zo straf,
        Zal dat noch langer duyren,
        Hey zo dalen wij in het Graf
      
      
        Het meest dat ons komt quellen,
        Dat zijn de Santernellen,
        Door Hagel en Sneeuw en kou,
        En somtijts van de Honger flouw,
        Zo leven wij in noot,
        Onzen buik niet hallif vol brood,
        ’t Is nauwelijcks dat wij krijgen,
        Hey een Hantje-vol Rogge stroop.
      
      
        Nu gaan wij weer met lusten,
        Begeven ons om te rusten,
        Zo den dag is ten ent,
        Dan krijgen wij weer nieu Commandement,
        En dat al zonder Brood,
        Wel verzien van Kruid en Loot,
        Zo dienen wij den Koninck,
        Hey al in ons armoe groot.
      
      
        Mijn Broeck wil niet meer sluyten,
        En mijn Benen zijn als fluyten,
        Al op dat selfde pas,
        Het lijken wel een enkel kas,
        Mijn Lichaam is ontstelt,
        Gelijk een Blom staat op het Veld.
        Zij dienden mijn wel te zetten,
        Voor een schaduwe op het Veld.
      
      
        Dan moeten wij ons bereiden,
        Snagts gaan te arbeiden,
        En dat al zonder geld,
        ’t Is niet waert dat men ’t vertelt,
        Maar vraagt het aan de oude Lien,
        Die hebben het wel meer gezien,
        In het Iaer van zes en-negent,
        Hey voor Brugge wel is gezien.
      
      
        En daar lagen wij op Marooden,
        En het wiert ons niet verbooden,
        ’t Was op een Knolle-landt,
        Daar der hondertduysent stonden opgeplant,
        Wij pluckten maar alzo ras,
        Zij korten ons een Stuvertje af,
        De duyvel magse halen,
        Die de eerste order gaf.
      
      
        Wij bennen zeer naakt van leden,
        En wij hebben niet om te besteden:
        Het is een grote pijn,
        Altijd zonder geld te zijn,
        En somtijts zonder Brood,
        wel verzien van Kruid en Loot,
        Zo dienen wij den Konink,
        Hey al in ons Armoe bloot.
      
      
        Nu willen wij eens gaan kijken,
        Met vreugde na Hollant strijken,
        Om te raken aan den dienst,
        om te zien of het daar beter is,
        Wij maken dan een Request,
        Den Provoost bruyt ons in arrest,
        En de Boeyen al om de Benen;
        Is het niet een zware Pest.
      
    
  