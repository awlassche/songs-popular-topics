
    
      
        DE Hemel schoonse treurt
        Verwisselt hare beurt,
        En de Oceaan door storm van een gescheurd
        Bedaart en wordt door onweer niet gesteurt,
        Maar ach mijn Liefdes tegenspoet,
        En 't onweer van mijn ongerust gemoet
        Verandert nooit, 't Geluk hoe los, hoe ligt,
        Is hier stand-vastig, en van swaar gewigt
      
      
        De Blixem treft altijd
        De bloem en bloesem niet,
        Maar Cloris ach gij die mijn Blixem zijt,
        Sijt oorsaak dat mijn siel gedurig lijdt,
        De vuurpijl van uwe oog is mijn
        Veel lichter dan de blixem van Jupijn,
        Een straaltjen van uw tooverend gesigt
        Verdooft God Ph√¶bus helder Sonne-ligt.
      
      
        De Son die 't al besiet
        Ziet in de wereld niet,
        Dan 't vast en onveranderlijk verdriet
        Van mij, of het verandert met ter tijd,
        De dag mijns levens, schoon ik sugt,
        Is overtogen met een swarte lugt,
        En derft haar ligt als in een duister graf,
        Wanneer gij wendt uw oogjes van mij af.
      
      
        Maar Cloris, Marmer beeld,
        (Dat niemands oog verveelt,
        Waar in Natuur met haar volmaaktheyt speelt)
        Ontfang mijn hert bij 't uw dewijlg' het steelt,
        Ligt dat het mijn van enkel vlam,
        Wanneer het in uw kille boezem kwam
        Het ys, en snee en sulken harden vorst
        Ontdoyd', en dreef de winter uit uw borst.
      
    
  