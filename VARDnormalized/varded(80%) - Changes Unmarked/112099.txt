
    
      
        SUs! wat zie ik door de bladen!
        Sacht! wat schemert voor myn Oog!
        Sou zig Febe daar wel baden?
        Ja gewis, hier legt haar Boog.
        Westewintje help mij wat.
        Ruys, ei ruys door boom en blad,
        Dat zij niet Hoort nog ziet,
        Wie langs deze beek zo stil komt treden.
        Ach! wie ziet die bleke leden
        Die geen volle weeld geniet!
      
      
        Foey Melampo, ga stil leggen.
        Berg-op, roerje pooten niet.
        Snelvoet, breek niet door die heggen.
        Maak niet dat Diaan u ziet.
        Dat's een boezem, dat's een hals,
        Dat's een lyfje, blank en mals;
        Maar wat's dit? Dat daar zit:
        Wilt dat zwart tog van uw Lyfje wassen:
        Jy staat midden in de plassen.
        Wasch dat zwart ras van uw wit.
      
      
        Go√¥n zij ziet mij, laat ons vluchten,
        Onbezonnen daar ik ben,
        Ach! wat staat mij niet te duchten,
        Die de Wraak van Febe ken;
        Weg Melamp, jy doet mij zeer;
        Byt jy nu uw eigen Heer;
        'k Ben, o! smert, Hind noch Hert.
        'k Wordt het, Goon, wat zal mij nu gebeuren.
        Beesjes, moetje mij verscheuren,
        Brengt aan Fillis dan mijn Hert.
      
    
  