
    
      
        Al waert dat mijn // de God Jupijn,
        Of yemandt van de Goden,
        Haar glants, of schijn // of gants haar zijn
        Van Godlijckheyt aenboden,
        Dat ickse mocht verkiesen,
        En ik u most verliesen,
        Ik ging tot haar met deze reen,
        Ik blijf veel liever hier beneen
        In myn armoed opter aarden,
        In becommeringh, en verdriet,
        Eer ik wouw die last anvaerden.
        En hebben daar myn liefste niet.
      
      
        Of lieten zij // de toom eens vrij
        Van't Coninghlijck ghebieden,
        En geven mij // de heerschappy
        Van Landen en van Lieden,
        Dat ickse most beheeren
        Dat sou ik wel begheeren,
        Niet om rijk, Land noch geld,
        Niet om aanzien noch ghewelt,
        Niet om scepters noch om kroonen
        Noch om al het Werelts goed,
        Maar om dat ik u sou tonen
        Mijn gunst, en grootheydt van ghemoet.
      
      
        Ik sou de lien // wel grootsch gebien
        U achtbaerheyt te eeren,
        Op bloote knieÃ«n // u doen ontsien
        Bij Prinsen, en bij Heren,
        Ik sou der Keyseren Vrouwen,
        Voor u staet-dochters houwen,
        Mijn Koningen de grootst van lof,
        Die zouden u steeds in mijn Hof
        Met eerbiedigheyt gheleyden,
        En zetten in u setel sacht,
        Die ik eerst sou doen bereiden
        Met de kostelijcke pracht.
      
      
        Van Elpen-been // vol vremdiche'en
        Soud' ik u troon doen maken
        U vloer bespreen // met ed'le kle'en,
        Van Turcks, en goude laken,
        Met beelden en met bloemen
        Zo schoon als men kan noemen.
        Ik sou bewijzen door u dracht,
        Hoe dat ik u deuchden acht,
        Hoe dat ik u hooghe zeden
        Meer bemin als 't lieve goud,
        Dat ik rustich sou besteden,
        Daar, en waar ghy't hebben wout.
      
      
        Maer'k weet dat gij // geen hovaerdy
        Hebt in does mall dingen,
        Ook draagh ik bly // meer goeds bij mij,
        Als al de Hovelinghen,
        Al syn zij rijk van goede,
        Ik ben't in den ghemoede:
        Ik weet wel liefje datje weet,
        Dat onder een verwurpen kleed
        Wel wat grooters kan verschuylen.
        Als syn meerder wel vermoet,
        En dat men vaeck wel slechte uylen,
        Hier bevinden zeer begoedt.
      
    
  