
    
      
        Als Ariadne, op de strand
        Door Thesus trouweloos begeven,
        Hem zag gesteken van het Land
        En voor de wind in Zee gedreven,
        Riep zij: ‘Waar vlied gij heen, dus trouweloos, op Zee?
        Keerd weer, en neemt mij mee!
      
      
        Ha snoode, is dit nu mijn loon
        En uwe trouw, die gij voor dezen
        Mij hebt gezworen? Ha wat hoon!
        Ik redde uw uit uwe vrezen
        Doe gij het schrikdier moest ten spijs zijn, dat, verwoed,
        Reeds haakte na uw bloed.
      
      
        Hebt gij uit Krete mij gebragt
        Om op dit Yland te verlaten,
        Of werd ik dus   van uw veragt
        Om dat mijn hulp uw 't leven baten,
        Doe gij, door mijne draed   bevryd van sulk een leed,
        Mij trouwbeloften deed?
      
      
        Waerd gij in Krete nooit geland
        Of had het Monster u verslonden!
        Ag, had mijn oog en uwe hand
        Mij nimmer aan uw Min verbonden,
        Of ik u nooit gezien, trouwlose, die dus snood
        Mij bragt in deze nood!
      
      
        Maar schoon gij mij dus schelms ontvlugt,
        Den Hemel, om uw doen verbolgen
        En aangehitst door mijn gesugt,
        Zal u met straf op straf vervolgen,
        Tot gij, door fell wraak op 't hevigste gestraft,
        Rampsalig daald in 't Graft.’
      
    
  