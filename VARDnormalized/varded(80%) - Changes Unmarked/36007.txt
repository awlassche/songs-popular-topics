
    
      
        O Iesu! vol gena!
        O Lam het welk de zonden
        Des werelts doet te niet;
        Als ik mijn ogen sla
        Op uwe rode wonden,
        Die gij mij open biedt:
        Zo ken ik dat gij zijt,
        Die daar mijn hert verblijdt,
        Daar ik zonder gequel
        Al mijn hope vast opstel.
      
      
        Gij spreyt uw vleugels uit,
        Om ons al te vergaren,
        Gelijk een Kloekhen doet;
        En roept met zoet geluid:
        Komt al die zijt beladen,
        En droevig van gemoet:
        Geen Moeder oyt veracht
        Haar Kint, haar eigen dracht,
        En ofse dat liet gaan,
        Noch zo wil ik u ontfaen.
      
      
        Zo wie hem tot mij went,
        En kan ik niet verstooten
        Grammoedigh ofte stuer;
        Ontfermen zonder endt,
        Altijd genade tonen
        Is eigen mijn natuer.
        Hier toe verwekt mijn bloed,
        Dat ik aenschouwen moet,
        En helpen uit den noot
        Dien, daar ik het voor vergoot.
      
      
        Al vielt gij te allen stond
        Door kranckheydt in gebreken
        De rovers in de hand;
        Hoe diep gij zijt gewondt,
        Zo moet nochtans uwe hope
        Op mij blijven geplant;
        Dan zal ik komen aan
        Als een Samaritaen
        Met Olie bereid,
        In den naam van saligheydt.
      
      
        Daarom, wat oyt mensch dee,
        Al had gij veel bedreven,
        En zo veel kwaads vergaert,
        Als druppels zijn in zee,
        Of bladen aan de bomen,
        Of zanden op der aard:
        Zo moet gij met betrouw
        Maar maken een berouw,
        En met een diepe zucht,
        Komen tot mij heen gevlucht.
      
      
        ‘t Is David niet alleen,
        Dien ik na zijn misdaad,
        In graci weer ontfongh:
        Noch ook slechts Magdaleen,
        Die met een rouwigh hert
        Mij zo bittre tranen schonck.
        Men vint’er over al
        Veel duizend in ‘t getal,
        Die met den Moordenaer
        Worden mijne jonst gewaar.
      
      
        Wat mensch wordt oyt gebeen
        Van zijne lieve kinders,
        Of om eyers, of om brood,
        En dat hij langht een steen,
        Of fell Schorpioenen,
        Om daarom t’eeten dood?
        Is ‘t dat een mense kwaad
        Zijn kind zo gade slaat,
        Want meent gij dat hij doet,
        Die daar self is ‘t hoogste goed?
      
    
  