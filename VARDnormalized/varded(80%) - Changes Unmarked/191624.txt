
    
      
        Weg met al het mal gevrey,
        En gevley,
        'k Stel het alles aan een zij,
        Laat die wreede die 'k beminde,
        Met een aar,
        Tot een Paar,
        Haar vrij verbinden.
      
      
        Want haar mall stuurse praat,
        Hoe 't ook gaat,
        Mij niet langer aan en staat
        'k Heb haar lang genoeg gebeden,
        Dat zij recht
        In den Echt
        Met mij zou treden.
      
      
        Maar ik heb nooyt enig woord
        Ooyt gehoord,
        Daar uit een'ge troost kwam voort!
        Laat haar voor sint felten lopen,
        Want 'k meen geen
        Blaauwe scheen
        Weer daar te lopen.
      
      
        'k Weet wel een goed Medicyn,
        Een glas Wyn,
        Dat verdryft de Liefdes pyn,
        Ik zal helder liever klinken,
        En verblyd
        
          Gezondheid
        
        Van haar gaan drinken.
      
      
        Hey t'za Hospes tap een ras,
        Een groot glas,
        Dat 's een beter Liefdes tas,
        'k Zal de Meid uit 't herte boenen,
        Meer vermaak
        Geeft does smaak
        Als tien paar zoenen.
      
      
        Loopt die lekkere Druyve zop,
        In de Kop,
        'k Bruy te Kooy op een gallop,
        'k Heb m'aan geen geknor te storen,
        Van de Meid,
        Want die Vryd
        Moet dat steeds horen.
      
      
        Al heb ik een blaauwe Scheen,
        't Is gemeen,
        'k Heb nu ook geen blok aan 't Been!
        'k Kan mij als voorheen vermaken
        Vroeg en laat,
        Hoe 't ook gaat
        Met d'oude Snaken.
      
      
        Vaar voor eeuwig uit 't gezigt,
        Venus wigt,
        Ik hou mij bij Bachus pligt,
        En zal altyd daar bij blyven;
        'k Hoor dan niet
        Met verdriet,
        't Geknor van Wijven.
      
    
  