
    
      
        Wel wat of Neeltje meent,
        om datse zo verdweent,
        gaat gekleet op de wijs van de steedse manier,
        en beeld haar zelve in,
        te wezen een goddin,
        want sij treed als een paauw, dat hovaerdige dier,
        sij heeft de stam,
        daar sij af kwam,
        haar ouders gans vergeten,
        maar men weet die Neeltje kent,
        datse voormaels was gewend,
        de melk in stee te meeten.
      
      
        Sij droeg een blaeuwe rok,
        met twee em-mers aan haar jok,
        's morgens vroeg als sij ging in het veld door den dou,
        Een trijpe hoed op 't hoofd,
        wie had het ooydt geloofdt,
        dat ons neel een boerin, dus weijdts worden sou,
        in dezen tijd,
        werd sij gevrijdt,
        van Jaep jan Louwen-teuntjen,
        maar die gafse strak de schop,
        en nu trekse wakker op,
        met een rijk Koopmans seuntje.
      
      
        Wat was die neel een meyd,
        dikmaels heb ik gezeid,
        als sij was daar ik kwam, jou spijtige ding,
        hoe selje voor jou geld,
        nog eens werde besteld,
        haar gelaed wijst het uit, en haar gang als sij ging,
        en heeft sij niet,
        van klaas jan piet,
        een sleutel rijx gekregen,
        en met onze Sijmen buer,
        op 't hoy in onze schuer,
        wel honderd-mael gelegen.
      
      
        Maar Neeltje was niet slegt,
        sij wou geen boere-knegt,
        want ze was wel zo loos, dat sij wist wat ze dee,
        hierom ging neeltje strak,
        mit datse kreeg de sak,
        en ze sogt hier en daar, na een plaadts in de stee,
        en is zo veer,
        dat sij niet meer,
        de melk behoeft te drage,
        maar waerse aan 't goed komt,
        daar neeltje zo zeer af roemt,
        moet men de stee-luy vraghen.
      
    
  