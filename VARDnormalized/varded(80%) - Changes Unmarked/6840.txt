
    
      
        Den lustelijcke Mey Christus playsant,
        Vol aller deuchden groene,
        Is voor ons Christenen nu wel geplant,
        Christus verresen schone,
        Al in dit feest van Paeschen certain,
        Daarom wordt een zoet liet gemeyn,
        Met spel en gelovige tongen,
        Alleluia alomm’ gezongen.
      
      
        Christus is onzen Paeschen, weet voorwaar,
        Een lammeken zeer krachtich,
        Geofferd heel voor ons op den Altaar,
        Des heylich cruys waerachtich,
        Die hem voor ons aan t’cruyce liet slaan,
        Is wt den grave nu opgestaan
        Wt den slape des doots ontsprongen,
        Des wordt Alleluia gezongen.
      
      
        Gestorven is hij eens na Paulus leer,
        Hij en zal niet meer sterven,
        Die dood en zal niet domineren meer,
        Wij zullen het leven erven,
        Door hem, die inder eewigheyt leeft,
        Die ons zijn bloed zeer mildelijck geeft,
        Als een Pellicaen voor zijn jongen,
        Des wordt Alleluia gezongen.
      
      
        Victorieus is Christus Koning groot,
        Claerder dan duizend zonnen,
        Die helsche poorten der eeuwighe dood,
        Heeft hij geheel verwonnen,
        Zijn lieve vrienden daar wt gebracht,
        En heeft benomen Lucifers macht,
        Hij kan ons tot zonden niet dwingen,
        Des wilt nu Alleluia zingen.
      
      
        Denckt hoe d’Apostelen waren verblijd,
        Na al haar droevig klagen,
        Als zij haren meester gebenedijt,
        Zo schoon verresen sagen,
        Al met een wonder schoonheid gekroont,
        Zo heeft hij haar zij zelven vertoond,
        Hij sprak haar van Hemelse dingen,
        Des wilt doch Alleluia zingen.
      
      
        Die Catholijcke Kercke looft met vreugd,
        Haren Bruydegom frisse,
        Den Hemel en die eerde zijn verheucht,
        In zijn verrijsenisse,
        Hieromme gij gelovige fijn,
        Wilt in den Here nu vrolijck zijn,
        En wilt uwen Geest daar toe dringhen,
        Om nu Alleluia te zingen.
      
      
        O gij Christenen al dood dit vermaen,
        Wilt met vreugden God prijzen,
        Wt t’graft der zonden wilt nu al opstaan,
        En geestelijck verrijsen.
        Al die verresen met Christo zijn,
        Zullen verblijden in zijn aenschijn,
        Het Hemels licht zal haar omringen
        Om nu Alleluia te zingen.
      
    
  