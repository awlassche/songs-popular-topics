
    
      
        Nu wij dus zijn t'saam gekomen,
        Maken wij, op onze manier,
        Ook van herten goede cier.
        Licht en vreugt is voor de vromen,
        Die zich roemen in Gods Naam.
        Ei, hoe vroolijk zijn wij t'saam!
      
      
        Wat al goeds is ons geschonken!
        Meer vervroolijkt ons Gods Woord,
        't Zij gelesen of gehoord,
        Of in lofsank uitgeklonken,
        Dan de wereld met haar kraam.
        Ei, hoe vrolijk zijn wij t'saam!
      
      
        In Gods wellust-beek is zeker
        Vreugde-drank, die noit verschaalt,
        Daar de ziel haar mee verhaalt,
        Soeter, dan met 's werelts beker
        Vol van walglijk sonden-kaam.
        Ei, hoe vrolijk zijn wij t'saam!
      
      
        Op d'onreine spotters banken,
        Daar men al wat sticht belacht,
        Zit de vrome veel t'onsacht.
        Wie daar niet begeert te wanken,
        Dat zich die bij ons verstaam'.
        Ei, hoe voorlijk zijn wij t'saam!
      
      
        Sot-geklap, en dwaas gekletter,
        Welk den Christ'nen niet betaamt,
        Zal hier ook niet zijn genaamt.
        Haast vergaat dat vreugt-geknetter.
        't Hangt als aan een dunne vaam.
        Ei, hoe vroolijk zijn wij t'saam!
      
      
        Onze blijdschap zal beklijven,
        Als des werelts vreugt en smert,
        Tot haar smaat, ge-eindigt werd;
        Mits wij hier nu niet bedrijven,
        Daar men namaals zich omschaam.
        Ei, hoe vroolijk zijn wij t'saam!
      
      
        Wel, wat meint gij, werelts dwazen,
        Dat bij ons geen vreugt en zij?
        Wij zijn meer verheugt dan gij,
        Schoon wij niet zo luid en rasen,
        Noch ons lachen uit den aam.
        Ei, hoe vroolijk zijn wij t'saam!
      
      
        Is daar juist de vreugt op 't meeste,
        Daar men lacht zo gansch onsoet,
        Dat men 't lijf schier houden moet?
        Neen: maar daar men, bly van geeste,
        Zoet betracht wat meest betaam'.
        Ei, hoe vrolijk zijn wij t'saam!
      
      
        Lacht men niet wel meer, daar buiten,
        Om de Kokkok met zijn taal,
        Dan om d'eed'le Nachtegaal?
        Is die nochtans, met haar fluiten,
        Niet wel eens zo aangenaam?
        Ei, hoe vroolijk zijn wij t'saam!
      
      
        Zijt gij dol en uitgelaten
        In uw sondig tijt-verdrijf;
        't Herte lacht ons meer in 't lijf,
        En verheugt zich boven maten,
        Of de mond schoon mate raam.
        Ei, hoe vroolijk zijn wij t'saam!
      
      
        Wilt u zelfs zo dwaas behagen
        In uw yd'le lust, daar 't hert
        Zelfs in 't lachen wroegt van smert;
        Maar wij willen vreugt na-jagen,
        Die 't geweten niet en praam.
        Ei, hoe vroolijk zijn wij t'saam!
      
      
        Aardsche vreugt, die niet kan stichten,
        Brengt verstroojing des gemoets,
        En verhind'ring van veel goeds:
        Maar tot goed' en heil'ge plichten
        Maakt ons d'onse meer bequaam.
        Ei, hoe vroolijk zijn wij t'saam?
      
      
        Elk waar haast tot ons getogen,
        Zo hij maar van deze vreugt,
        Die de ziel veel meer verheugt,
        Dan men juist kan zien met ogen,
        Eens de rechte smaak vernaam.
        Ei, hoe vroolijk zijn wij t'saam!
      
      
        't Hert der gener, die God soeken
        In oprechtheit, zij altijd
        In hem vroolijk en verblijdt.
        Laat zich elk om 't seerst verkloeken,
        Dat hij vreugde-stof beraam.
        Ei, hoe vroolijk zijn wij t'saam!
      
    
  