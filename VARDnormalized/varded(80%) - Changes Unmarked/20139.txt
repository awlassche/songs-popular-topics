
    
      
        ASTREA (al droomend') began
        In zoete rust al dus te spreken:
        o Waerde Amintas, 'k en kan
        V langer met mijn Min versteken,
        Gij zegt, dat Astrea u dood;
        (Hoe wel zij 't niet en doet)
        Doch zo gij sterven moet
        Begraef u in mijn schoot.
      
      
        Al swoegende sweegse, maar ach!
        Twee Satyrs al haar klagen hoorden;
        Die sprongen, met vreugd voor den dach,
        Om haar verliefde Eer te moorden.
        Maar ziende zo schone mond,
        Haar fray besnede le'en,
        Zo veel bevallijkhe'en,
        Wiert elk om 't eerst gewont.
      
      
        De splitte-koots raekten in twist:
        Geen Bokx-voet wou zijn tweede lij'en.
        Cupido gebruykten zijn list,
        En brocht hun hart aan 't woorden strij'en,
        Van 't schelden kwam 't op een slaan;
        Ia zwoeren in die noot,
        Malkander eer de Dood,
        Als 't Nimphjen af te staan.
      
      
        Vrou Venus aanziende dees' noot,
        Wiert met Astreas ramp bewoogen:
        Haar heilige handen ontsloot
        De sorgeloose Maegden ogen.
        Zij ziende wat haar was bereid:
        Vluchten gelijk een pijl,
        Zo dats' in korten wijl
        Was in versekerheyt.
      
      
        Die moedige Satyrs, verwoet,
        Vergeefs hun bloed en moeyten spilden.
        Veranderden haast van gemoet,
        Toen zij Astrea wekken wilden,
        Op dat zij sou keuren haar wil.
        Maar ziende niet als 't gras,
        Dat doen gelaten was,
        Vervloekten het verschil.
      
    
  