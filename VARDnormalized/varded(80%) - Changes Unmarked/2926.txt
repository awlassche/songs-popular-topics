
    
      
        DIe 't al, met reden eyscht, dien moetm' ook alles geven.
        God eyscht het al. Waar heen gij die u of op kwaad
        Met schijn deuchdts grijn vermomt, of op een leefloos Leven,
        Of op een weinig doens, of 't schijnbaer Veel verlaat?
      
      
        't Is leelijck: (ver van deuchdt) uytwendighlijck rechtvaerdigh
        Te laten voor den mensch, met een besmet Gewiss:
        En, als een waerde gast, doch 't avondtmael onwaerdigh
        En zonder Bruylofts-kleedt, te zitten aan den disch.
      
      
        't Is leelijck: (ver van deuchdt) van and'ren oordeel strijken,
        En zelfs 't verdoemde kwaad te laten noch te vli'en;
        Of in zijns broeders oogh te komen splinter-kijcken,
        En in zijns zelfs gezicht den balk niet eens te zien.
      
      
        't Is leelijck: (ver van deuchdt) zijn onschult gaan te maken,
        Wanneer ons Christus nood en acht zijns bruylofts waerdt,
        Op akker, wijf, of vee; Of in schaeps-kleedt te naken,
        Maar binnen in het hert te zijn van wolven aard.
      
      
        Vergeefs is 't: (ver van iet) voor God met offeranden
        Of ongeheeten werk te zijn kloeck in de weer:
        Of (zuymigh in Gods Wil) met t'saemgevouwen handen
        En ne'er gebogen kni^en te roepen Heer, Heer, Heer.
      
      
        Vergeefs is 't: (ver van iet) al konmen propheteren?
        Ja zelfs in Christi naam de Duyv'len uit doen gaan;
        Of, na gesloten deur te zeggen, Here: Here,
        Hier zijn wij, doe ons op, dat wij in mogen gaan.
      
      
        Vergeefs is: (ver van iet) het Pharisëisch dancken,
        Wt waen van niet zoo boos als andere te zijn;
        Of opgeblazentlijck 't Inwendig te verblancken
        Door ongeeyschte Deuchdt en Heylicheedtjens schijn.
      
      
        Vergeefs is 't: (ver van iet) een Isra'lijt te heten;
        Te horen, en met een te rusten op de Wet;
        Te zijn van Abr^ams zaad; den wille Gods te weten;
        Te onderscheyden 't geen Gods wil ons voren zet.
      
      
        Vergeefs is 't: (ver van iet) in Gode zich te roemen:
        Te proeven watter hoog en overtreffend' is;
        Der duysterlingen Oogh en Leydtsman zich ten noemen,
        Der zotten Onderwijs, der slechten Kentenis:
      
      
        Vergeefs is 't (ver van iet) den naam en faem te dragen
        Van alles watmen is of daar men zich voor houdt;
        In Isr'el Meester zijn: of daar in zich behagen
        Dat een de woorden Gods, voor and're, zijn vertrouwt.
      
      
        Vergeefs is 't: (ver van iet) is willen en te loopen,
        Geen moeite zich t'ontzien, gereed te zijn en rap
        Om (door gereys, gedraef) een sect-genoot te kopen:
        En t'yveren na God, doch zonder wetenschap.
      
      
        Vergeefs is 't (ver van iet) te zijn van Christi vri'nden
        En maagschap na den vleysch. Vergeefs of yemandt zeyd'
        Dat hij wis Christi zij, en niets en is te vinden
        Dat immermeer van Gods en Christi liefd' hem scheyd'.
      
      
        Vergeefs is 't (ver van iet) te zeggen: Hebben wij niet
        Gemeenzaemlijck met u gewandeld en geleefd,
        Spijs ende drank genut 't? Hebt ook, o Here, gij niet
        Op onze straten zelfs gepredikt en geleerd?
      
      
        Vergeefs en ydel is 't: dien zaligh uit te spreken
        Die 't vrolijck middagh-mael zal eten in Gods rijk;
        Of dat des Heren hand een wonder-daedt of teken
        Aan ons bewezen heeft tot gunst- en liefde- blijck.
      
      
        Vergeefs en ydel is 't: te hebben openbaring
        Van 't Kennelijcke Gods; het niet-gewilde kwaad
        Te doen, 't gewilde goed te laten. met bezwaring
        Te vlieden dat men wenscht, te volgen dat men haat.
      
      
        Vergeefs en ydel is 't: te wezen ingëentet
        In den Olyven-boom; te eten 's Heren Brood,
        Te drinken 's Heren Kelck: door waen (vast ingeprentet)
        Van dat men staat, al heel te meinen, 't heb geen nood.
      
      
        Vergeefs en ydel is 't: al sprackmen alle talen;
        Al wistmen alle weet: al hadmen 't g'loof zoo zeer
        Dat 't machtig waar een berg van zijne plaets te halen
        En dien weer elderwaerts na wil te zetten ne'er.
      
      
        Vergeefs is 't altesaem (als daar niet anders bij koomt)
        Wat dat men doet, of zeyt; of wenscht, of heeft voor gaef.
        Wat batet of de mensch hem zelven Heer en vrij droomt,
        Wanneer hij inder daad noch is der zonden slaef?
      
      
        't Is iet, maar ver van Veel: (want openbare zonders
        Die doen 't zoo wel als gij) dat gij de geen bemint
        Die u ook minlijck is. 't En is niet groots noch wonders
        Dat daar Liefd' is, daar Liefd' tot weder-liefd' verbindt.
      
      
        't Is iet, maar ver van Veel: Gods zaad in 's herten akker
        Te hebben wel bevat, zoo dat het wasdom krijgt,
        En hoop van vruchten geeft: maar, daarna zwack en zwacker,
        Ten laatsten heel versterft en tot geen vruchten stijght.
      
      
        't Is iet, maar ver van Veel: Nau-hertelijck weldadigh,
        Aan d'armen nu en dan een noodt-gaef te beste'en;
        En zich godtsdienstelijck zomtijdts, of ook schier stadigh,
        Te speenen van gemak door vasten en gebe'en.
      
      
        't Is iet, maar ver van Veel: Een nieu-geplante spruyte
        In Gods Wijnbergh te zijn; Of dat men veel gebo^on
        Van jongs op heeft beleeft, Maar laat op 't pad zich sluyten
        Wanneer volmaeckter weg getoond wordt van Gods Zoon.
      
      
        't Is veel, maar niet Genoeg: De arme in haar nooden
        Te deilen al zijn haef met een ruymdadig hand:
        Of onvertsaeghdelijck het lijf te laten doden,
        En voor Gods eer en leer te geven tot den brandt.
      
      
        't Is veel, maar niet Genoeg: Datm' eens verlicht geweest heeft
        (Door 't hemelse geschenk en gunst in 't hert vermaeckt)
        Of dat men eenmael deel gehad aan Godes Geest heeft,
        Gods goede woord en kracht der Koomstig' eeuw gesmaakt.
      
      
        't Is veel, maar niet Genoeg: al ismen schoon gekomen
        Tot Zions waren berg, de stad van God gebouwd,
        't Hemelsch Jerusalem; Al is 't hert opgenomen
        Tot daar 't ontelbaer tal der Eng'len zich onthoudt:
      
      
        Tot d'uytverkooren schaer der eerst-geboortelingen,
        Der spieg'len in 't geloof: Tot God die alles richt:
        Ja tot in 't alderhoogst der Hem'len door te dringen,
        (Tot daar de Geesten zijn) met zijnes herts gezicht:
      
      
        Tot daar der mensen geest bewaard wordt tot den Leven
        Die in volkomen deuchdt hier hebben doorgereyst:
        Tot Jesum, Middelaer van 't Nieu Verbond, gegeven
        Door 't Bloed dat gunst, niet wraeck (als 't bloed van Abel) eyst.
      
      
        't Is Veel, maar niet Genoeg: Datm' eens door Christi kennis
        De zondts bezoedeling, des werelts vuylicheydt
        Ontvloden is geweest in vaste Deuchdts gewennis;
        Of 't pad al heeft bekent dat ter gerechtheydt leidt.
      
      
        't Is veel, maar niet Genoeg: dat Christus onze werken,
        Ons arbeid, leydtzaemheydt, en vele Deuchdlijckhe'en
        Al prijst: ja d'yvering zoo groot in ons kan merken
        Dat bij en onder ons de qua'en niet zijn gele'en.
      
      
        't Is Veel maar niet genoeg: t'aenhooren, en niet horen
        Die als Gezanten Gods, doch valsch'lijck, komen aan;
        Of dat men, zonder zich aan lief of leed te storen,
        Veel heeft om Christi naam lijdtzamigh uytgestaen.
      
      
        Wat dan? Wat is genoeg? De schone peerl' te kopen
        Om alles watmen heeft: Al waerm' hem weet en kent
        Den weg van Christi wet getrouwelijck te loopen,
        En onbeweeghelijck op blijven tot den endt.
      
    
  