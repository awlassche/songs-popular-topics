
    
      
        LIeve fillis die mij ziet
        Zo beklaagelyk verquynen
        Aan een bitter-zoet verdriet,
        Terwyl gij op de Hertejacht
        Vrolyk om myn quelling lacht;
        En misschien niet eens bedenkt.
        Dat zulk doen uw schoonheid krenkt
      
      
        Staa en luister naar uw vrind
        Die uw goeden raad zal geven,
        Al schoon gij hem niet bemind
        Terwyl uw jeugd nog in zyn fleur
        Houd zyn kostelyke kleur,
        Zyn'er mans in overvloed
        Die uw glans verteren doet.
      
      
        Maar wanneer de snelle tyd
        't Geurig bloosje doet verflauwen,
        Keert de kans. Helaas! gij zyt
        Verlaten van die u voorheen
        Op zyn knie heeft aangebeen:
        Die reeds elders ziel en zin
        Boeit met dragelyker min.
      
      
        't Roosjen, op zyn tyd geplukt,
        Zal veel lieffelyker ruyken,
        Als dat door den tyd gedrukt
        Met losse blaartjes slap en geel,
        Staat te ruyen op zyn steel.
        Daar het minste windje dan
        Het ter neder werpen kan.
      
      
        Daarom fillis neem myn hert,
        Dat u in den bloei des levens
        Zoo gul aangeboden werd.
        Myn jaren zyn met d'uw'gelyk:
        In het schoon ik niemand wyk:
        Geestig ben ik: Groten gunst
        Heb ik door wellevens kunst.
      
      
        Maar, behaagt myn hert u niet,
        'k Heb geduld; dog kies een ander,
        Die uw lentebloem geniet.
        Als ik zo ongelukkig ben
        Dat ik u niet behagen ken,
        Wensch ik dat gij elders find
        Dien gij meer als mij bemind.
      
    
  