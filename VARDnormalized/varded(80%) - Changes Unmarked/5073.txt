
    
      
        Wilt gij ghenesen den beet der Slangen,
        Waar van u Ziele zeer is ghewont,
        Ziet onzen Here aan ‘t kruyce hanghen,
        Door zijn aenschouwen werd gij gesont.
      
      
        Zijt gij gebeten van hooverdijen,
        Dat gij de minste niet zijn en wilt,
        Ziet hoe vernedert hij is in ‘t lijen,
        Door zijn exempel u Ziele stilt.
      
      
        Zijt gij gebeten van ‘s vleys wellusten,
        Keert u tot Iesum den Medecijn,
        Aanziet sijnhooft in de doornen rusten,
        En al zijn leden vol smert en pijn.
      
      
        Zo lecker eten en gulsigh drinken,
        Door qua gewoonten u Ziele quelt,
        Zo laat u Edick en Galle schincken,
        Ghelijck als Iesus was voorgesteld.
      
      
        Zo rijkdoms Liefde u heeft gebeten,
        En dat den kommer u hert benout,
        Ziet hoe verworpen, naakt en vergeten,
        Iesus ghehangen heeft aan het hout.
      
      
        Door Creaturen wordt zeer fenijnigh
        De Ziel ghebeten al totter dood,
        Maar laat de lusten versterven pijnigh,
        Door ‘t Kruyce Iesu gij komt uit nood.
      
      
        Heeft u ghebeten ‘t kijfachtigh wezen,
        Dat eyghen wijsheydt tot twist u drijft,
        Den zoeten vrede zal u ghenesen,
        Ist dat gij Iesus in ‘t herte schrijft.
      
      
        Zijt gij ghebeten met schand’ en blamen,
        Door valse tonghen, zwijght met ghedult,
        Want weder-spreken wil niet betamen,
        Ist dat gij Iesum na volghen zult.
      
      
        Zijt gij ghebeten van ‘s naasten zonden,
        Welks overdencken de liefde slijt,
        Aanziet de smerten van Iesus wonden,
        Die hij om uwe misdaden lijdt.
      
      
        Verteerd uit liefde nu alle zaken,
        Door d’oggerhande van Iesum zoet,
        Want om den vrede met u te maecken,
        Heeft hij vergoten zijn rode bloed.
      
      
        Zo u de slange zoekt te beroven
        Van hoop en liefde tot uwen God,
        Heft op u ogen, en wilt ghelooven,
        Hij zal u geven het saligh lot.
      
      
        Dus heeft de ziel verscheyden qualen,
        Al door de beten van ‘t helsch gespuys,
        Maar wilt gij ware gezondheid halen
        Houd uwe ogen op Iesus Kruys.
      
    
  