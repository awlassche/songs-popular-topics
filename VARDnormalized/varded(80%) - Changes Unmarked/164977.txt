
    
      
        SYon waar is nu u sieraad,
        En schoon ghewaet,
        Daar mee' gij placht te blencken,
        U Burghers zien heel desolaet,
        Elk in zijn staat,
        Wie heeft u dus gaan krencken,
        En u gheluck, verkeert in druck,
        Ist haat, en nijt, die dus subijt
        U dezen drank komt schencken.
      
      
        Treurt ende schreyt met groot gheklach,
        En roept: o wach!
        Alle gij Christen leden,
        Om dat gij mist u Sabbathdach,
        Die men niet sach
        Van u in lang met vreden
        Vieren met vreugd, ende gheneught,
        Want elk een sucht, met vrees, en ducht,
        Wetend' nau om wat rede.
      
      
        Bij den Heer moet men zijn verschult
        De maet vervult,
        Daarom men dus moet dwaelen,
        Bidt tot den Here met ghedult,
        En zoekt zijn hult,
        Of men ghenaed' mocht haelen,
        Doch eerst beschreyt, met harten leit
        Uwe misdaed', bidt om genaed',
        Van al 'tgheen u magh falen.
      
      
        Elk een door-soeck zijn hart en zin,
        Hoe't staat daar in,
        Voor God die 't al can merken,
        Want wij en reppen niet een vin,
        Eynd' noch begin,
        Of hij weet al ons werken,
        Daarom met vlyt, u schuld belyt,
        En werpt u neer, voor God den Heer,
        Bidt dat hij u wil sterken.
      
      
        Met Ninive valt hem te voet,
        Met ware boet,
        Niemand ga hem verschonen,
        Buigt hart en zinnen metter spoet,
        In recht ootmoet,
        Om voor God te betonen,
        Dat het u smart, in ziel en hart,
        En zo begeert, met geest verneert,
        Dat hij bij u wil wone.
      
      
        Zo zal Sabbat en nieuwe Maen
        (Van nu voortaan)
        Weer onder u verschijnen,
        Al daar gij mede zijt belaen,
        Zal u niet schaen,
        En u druck zal verdwijnen,
        Dus met opstel, keer elk hem wel
        Tot God om raad, zo krijgt gij baet,
        En werd bevrijt van pijnen.
      
      
        Ik hoop u licht zal weer opgaan,
        Dat gij ziet staan
        Vol Heerlijckheyt des Heren,
        Met liefd' en vrede aen-ghedaen,
        Op 's Heren paen,
        Zo hoop ik mij te keren
        Op 't rechte pad, al op die stad,
        Die is bereid, en toe-ghezeyt,
        Die God van harten eeren.
      
      
        O Heer, wij bidden u hier mee,
        Gheeft doch weer free
        In u Heylighen Tempel,
        Ist moghelijck verhoord ons bee,
        Op dat u stee
        Haar toon als een Exempel,
        Vol schone vrucht, met goed gherucht,
        En zo uit schijn, te allen termijn,
        Met weinig vleck of rempel.
      
    
  