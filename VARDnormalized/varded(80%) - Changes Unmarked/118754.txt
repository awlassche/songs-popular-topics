
    
      
        ZWyg vrij Paris van Enone,
        Of van uwe Bruit Heleen,
        Aagje met haar rode kone,
        Dat 's myn zoete zoete zoete
        Dat 's myn zoete ongemeen.
      
      
        Haar gezuig zo bol en zagjes,
        Wit gelyk gevalle Sneeuw,
        Lieve lonkjes zoete lagjes,
        Zij kan zinge zinge zinge
        Zij kan zinge als een Spreeuw.
      
      
        Zij kan Frikkadillen maken,
        Trots de beste Keuken Meid,
        Zij stopt Worsjes die wel smaken,
        't Is een gaauwe gaauwe gaauwe,
        ô! Ze is gaauw dat mij verblyd.
      
      
        Zij is altyd even vrolyk,
        Of zij wast en of zij schuurd,
        Ja ik zeg zij is zo olyk,
        Dan een meisje meisje meisje
        Dan een meisje in myn buurd.
      
      
        Moet zij na de Vismarkt lopen,
        Of voor Besje na de Hal,
        Zij weet steeds goetkoop te kopen,
        Ik moet zegge zegge zegge
        Ik moet zegge ze is niet mal.
      
      
        Zij heeft nog al groter gaven,
        Als zij slaapt dan byt zij niet,
        ô! Zij weet myn geest te laven,
        Ach! die lieve lieve lieve
        Ach! die lieve mij gebied.
      
      
        'k Wil aan haar een blaauwtje wagen,
        En kryg ik haar tot myn vrouw,
        'k Zal bij nagten, en bij dagen,
        Haar steeds diene diene diene
        Haar steeds diene even trouw.
      
      
        Ja wij zulle t'zamen ploegen,
        Op de akker van de Min,
        En ons met elkaâr vernoegen,
        Als twee zielen zielen zielen
        Als twee zielen eens van zin.
      
    
  