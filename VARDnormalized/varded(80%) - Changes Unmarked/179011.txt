
    
      
        O Hemelsch Vader van al 't zaadt
        Dat gij verkoost in uwen raadt,
        En schonkt aan Christus uwen Zoon;
        Met eerbied naadren wij uwe troon,
        Omscheenen van het eeuwig licht:
        Geef ons van u een klaar gezicht !
      
      
        Uw grote Naam, vol heiligheit,
        Word' door al 't wereldtruim verbreidt !
        Men kenne uw Zoon, die, zonder blaam,
        Verheerlykt pronkt met uwen Naam,
        En zich een volk verworven heeft,
        Dat waardig uwen Naame leeft.
      
      
        Uw Koningkryk kom' tot ons, Heer.
        Geef dat wij leeven t'uwer eer,
        Als d'onderdaanen recht betaamt,
        Die Christus erfdeel zyn genaamt:
        De vrygekochten door zyn bloed,
        Aan wien hij schenkt zyn zalig goed.
      
      
        Dat uwe Wil op d'aard' geschied'
        Als in den hemels hoog gebiedt;
        Uw raadt, die nooit verandring lydt,
        En al 't bestier heeft in den tyt,
        Geef dat wij, vreezende uw gebod,
        U eeren als een heilig God.
      
      
        O Heer, die 't menschdom voedsel geeft,
        En 't vee, als God van al wat leeft;
        Die 't werk van uwe hand bewaart,
        En alles voedt naar zynen aart;
        Geef ons de spies die 't lichaam sterkt,
        Doch meer die 't zielenleven werkt.
      
      
        Vergeef ons onzer zonden schuld,
        Dat wij, met uwen Geest vervult,
        Naar 't voorbeeldt uwer Majesteit,
        Steeds tot vergeeving zyn bereidt,
        Van hen die ons, door trots of haat,
        Beledigt hebben met der daadt.
      
      
        O Heer, die onze Schutsheer zyt,
        Gewen ons tot den heilgen strydt,
        Dat geen verzoeking ons verwin',
        Geef ons altyt ene goeden zin.
        Dat ook de list der oude slang
        Ons niet in haare netten vang'.
      
      
        Want u, O Heer, is 't koningryk.
        Al 't schepsel draagt een straal en blyk
        Van uwe Goddlykheit en kracht.
        Dat u dan worde toegebragt
        Lof, ere, en eeuwge heerlykheit:
        't Geheelal kenne uw Majesteit !
      
      
        Met AMEN sluiten we onze beê.
        Verzeker ons van uwen vreê.
        Volbreng in ons uw Goddlyk werk,
        Als leden van uw waare kerk.
        Verhoor ons, Heer, om uwen Zoon,
        Verheerlykt in den hemeltroon !
      
    
  