
    
      
        God is voor Isrel immers goed,
        Hun die oprecht zyn van gemoed
        En rein van harte in hunnen handel,
        Eenvoudig in bedryf en wandel.
        Maar mine voeten waren schier
        Geweeken van het recht bestier,
        Myn treeden schooten haast van 't pad
        Der deugdt, dat ik bewandelt had.
      
      
        Want ik was nydig op 't geslacht
        Der dwazen, als ik overdacht
        Den stillen vreê der goddeloozen,
        Die daaglyks als in weelde en roozen
        Zich baaden. want tot hunne dood
        Zien zij geen banden, kruis noch nood.
        Zij blyven frisch in hunne kracht,
        Tot hunne dagen zyn volbragt.
      
      
        Zij komen in de moeite niet
        Als andere mensen, noch 't verdriet.
        Zij voelen nimmer harde slagen
        Als anderen, noch zwaare plaagen.
        Daarom omringt ze hovaardy
        Gelyk een keten; en daar bij
        Dekt hen geweld en eigenbaat
        Gelyk een kleed, of pronkgewaat.
      
      
        Hunne ogen puilen uit het vet.
        Hun hart, op hovaardy gezet,
        Gaat alles, watmen kan geloven
        Of denken, in zyn' trots te boven.
        Zij mergelen de lieden uit.
        Niets is 'er dat hun boosheit stuit.
        Zij spreeken hoe zij ydereen
        Verdrukken zullen en vertreên.
      
      
        Zij zetten hunnen lastermondt
        Zelf tegen God en 't hemelrondt.
        Hun tong, die God noch mensen spaarde,
        Spansseert en wandelt op der aarde.
        Daarom keert zich zyn volk hiertoe,
        Wanneer Gods scherpe geesselroe
        Het water in ene beker schenkt,
        En het met traanenstroomen drenkt.
      
      
        Zoo dat het zegt: hoe zoude God
        Het weeten ? als of 't lasterrot
        Stout vraagde, of 't allerhoogste Wezen
        Wel iets verstaat, opdat wij 't vreezen.
        Ziet deze zyn gansch goddeloos:
        Doch hebben nochtans rust, hoe boos
        In hun bedryf: hun have en goed
        Vermeerderd zonder tegenspoet.
      
      
        'k Hebbe immers te vergeefs myn hart
        Gezuivert, met veel angst en smart;
        En ook in onschuldt mine handen
        Gewasschen, rein van zonde en schanden.
        Dewyl ik zelf den gansen dag
        Geplaagt wordt; en myn droef geklag
        En straffe 's morgens is bereidt,
        Als derfde ik Gods barmhartigheit.
      
      
        Indien ik zeide; 'k zal ook, boos,
        Zoo spreeken, ware ik trouweloos
        Aan 't vroom geslachte van uw kindren,
        Om hen op 't deugdenspoor te hindren.
        Nochtans hebbe ik wel overdacht
        Hoe dit te zamen werd gebragt;
        Maar 't kwam, hoe ik het overwoog,
        Mij steeds als moeite voor in 't oog.
      
      
        Totdat ik in Gods heiligdom
        Inging, daar ik, in stilte en stom,
        Op 't eind der goddeloozen merkte,
        En hoe gij hunne straffe uitwerkte.
        Gij zetse op ene gladde baan,
        Waaropze onvast en glibbrig staan.
        Gij stort hen in verwoesting neêr,
        Waarin zij sneeven met oneer.
      
      
        Hoe wordenze in ene oogenblik
        Verwoest ! hoe vallenze in den strik,
        En neemen een rampzalig ende,
        Vol van verschrikkinge en ellende !
        Zij gaan te niet gelyk een droom,
        Van iemant die ontwaakt met schroom.
        Als gij ontwaakt, dan zultge, ô Heer,
        Hun beeldt verachten met oneer.
      
      
        Wanneer myn hart, met onbescheit,
        Gezwollen was van toornigheit,
        En ik, geprikkelt in myn nieren,
        Onmagtig mynen gang te stieren;
        Toen was ik redenloos en zot,
        En onvernuftig, vreemd van God:
        Ik was bij u gelyk een beest
        Dat slagen, last, en breidel vreest.
      
      
        'k Zal dan, ontheft van waan en schyn,
        Geduriglyk nu bij u zyn.
        Gij hebt myn rechte hand gegreepen,
        Toen ik beangst zat en beneepen.
        Gij zult mij leiden door uwe raadt,
        Die in alle eeuwigheit bestaat,
        En dan in uwe heerlykheit
        Opneemen, mij door u bereidt.
      
      
        Want wien heb ik in 's hemels troon,
        Dan u, ô God, myn schild en loon?
        Niets lust mij hier ook op der aarde
        Beneven u, hoe groot van waarde.
        Want zoo myn vlees en hart bezwykt,
        Is God de rotssteen, die nooit wykt.
        De rots myns harten en myn deel,
        In eeuwigheit, dien 'k mij beveel.
      
      
        Want ziet, die verre van u zyn,
        Vergaan, hoe groot in magt en schyn.
        Gij rooit uit allen die u haaten,
        En u hoererende verlaaten.
        Maar mij aangaande, 't is mij goed
        Bij God te zyn, die mij behoed.
        'k Zet myn betrouwen op den Heer,
        En melde uw werken t'uwer eer.
      
    
  