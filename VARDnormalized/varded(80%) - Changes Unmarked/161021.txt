
    
      
        O Noodlot, schept gij dan behagen
        In mijn onlydelijke smert!
        O Minne nijd vol fell plagen,
        Hoe prangd gij dus mijn teder hert!
        Moest ik, o vreugde en lust van mijn leven,
        Mijn Prokris, door uw sugten verbeid,
        U de rampsalige doodsteek geven
        Die ewig ons van Elkanderen scheid?
      
      
        Vervloekte schicht, moet gij doorboren
        Met sulk een doodelijke wond
        Dat herte dat sig van te voren
        Zo trouw aan mijne min verbond;
        Is 't mogelijk, dat ik met mijne ogen,
        O goden,   dit treurspel beschouwen moet;
        Wat heeft u tot deze straf bewogen,
        Verdiende dit oit mijn suivere gloed?
      
      
        Ag Prokris, moest gij dan geloven
        Dat oit mijn min verkoelen sou
        Of in mijn teder hert verdoven,
        Aan u zo vast verknogt in trouw?
        Wat deed uw hert zo wantrouwig wezen
        En twijffelen aan mijn standvastigheid?
        Ag, niets is in Liefde zo hevig te vresen
        Als nimmer genoegde en snode Nyd!
      
    
  