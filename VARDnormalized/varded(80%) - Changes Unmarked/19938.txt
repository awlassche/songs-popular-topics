
    
      
        't IJeughdige hartjen is zo licht
        Licht verleid een gul gesicht,
        Met een duympje,
        Met een pluympje,
        Rolt het lichtlijck in de wal,
        Daar het niet licht uit raken zal.
      
      
        Vrolijcke tijd wiens Lente-blom
        Is zo smaeklijk wellekom,
        Alle mensen,
        Wie sou wenschen,
        Als dat sulcken dageraad,
        Altijd mocht blijven in zijn staat.
      
      
        't Lammetje dat de moeder teelt,
        Toege-eygent 's Hemels beeld,
        't Aldereerste
        Wiert om 't seerste,
        Toegewijt de bove-troon
        Eygentlijk voor 't oneyndigh schoon.
      
      
        Groenende tarwe vars gedorst,
        Even zo een groene borst,
        Is gebooren,
        Te bekooren,
        d'Hemel-vooght en zijn bewint,
        Om in de Jeugd te zijn bemint.
      
      
        't Vluchtige sieltje dat bedenkt,
        Hoe het aan de weerelt schenkt,
        Jonge Jaren,
        Zeid 't bedaaren,
        Tots genoeg toe bloeyen kan,
        Als het bekruyt den ouden man.
      
      
        't Jachtige seuntje dat zo fijn,
        Spilde in Vrouwen en in Wijn:
        Al zijn Jeughje,
        Met een teughje,
        Was hij al zijn goedtje kwijt,
        Daar hij zijn Vaer had om gevrijt.
      
      
        't Hongerighe maeghje zich begaf,
        Bij de swijntjes aan den draf:
        Tot hij 't booghje,
        Van zijn ooghje
        Steylde na zijns Vaders Stam,
        Die hem weer in genaed aan nam.
      
      
        d'Achtloose tong van 't algemeen,
        Schreeut en spreekt nooit heden, neen,
        Morgen morgen
        Zal ik sorgen,
        Feil door deugd te laten af,
        Als ik haast tuymel in mijn graf.
      
    
  