
    
      
        Och! wat heeft Jesus al
        Voor ons doch niet geleden
        Hier in dit tranen dal,
        Heel tegen recht en reden.
        Ziet hem in Caypahs huis
        Staan tot een ieders spot:
        Ziet hem het Joodts gespuys
        Onthalen als een Zot.
      
      
        'd Een stoot hem, als een kind:
        Zijn baert de and'r' uytrecken:
        De derde hem verblindt:
        De vierde hem begecken:
        Hem dezen blasphemeert:
        Die menigh vuisten geeft:
        En zegt, Heer, profeteert,
        Wie u geslagen heeft?
      
      
        De liefd' u voor mij doet,
        O Jesu, aan die smerte,
        Gij voor mij lijden moet:
        Ach! 't rouwt mij in mijn hert:
        Ik hebbe het kwaad gedaan.
        Daarom, mijn Heer, en God,
        Laat lijden mij voort-aen:
        En voor u zijn bespot.
      
    
  