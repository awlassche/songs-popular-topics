
    
      
        O Agrippine, 't hoofd der Belgen,
        En alleroudste Stad na Trier,
        Daar Ubien met Roomsche telgen
        Gevlochten werden, toenze hier
        Gejaagd, den Rijnstroom overvoeren,
        Om woest geweld te wederstaan,
        En, voor Vipsaen, uwe Vader, zwoeren
        August, zijn' Schoonvaêr, onderdaen
        Te blyven, als zij Caesar deeden:
        Gij Rijnstad zijt, gelijk een klip,
        Veel stormen moedigh doorgestreden,
        Van ouds, en lang eer Mark Agrip
        (Spijt Maes en Moezel, uw gebuuren)
        Ley d'eersten grondsteen van uw muuren.
      
      
        Gij werd naemhaftiger door zyne
        Doorluchtigheid, en dankt hem noch.
        Gij baarde uw Voester, Agripyne,
        Gekoestert met uw druivezogh;
        Gewieght op 't ruisschen uwer Beecke;
        Dies zij u heuren naam vereert,
        En, trots al d'omgelege streecke,
        Met enen bouwtroep u vermeert.
        Toen scheen, door 't steigren uwer wallen,
        Al wat den Rijn, uwe stroom, bevocht,
        Een nieuwe schrik op 't hart te vallen.
        Gij werd begroet en aengezocht.
        Al die naar 's Tibers vriendschap stonden
        Gezanten aan uw Vaders zonden.
      
      
        Gij waert van aenvang Rome in zeden,
        En straeten, en gebouw gelijk.
        Gij had uw Capitool, betreden
        Van Raed en Ridder, strekte een wijck
        Den bangen balling met uw grachten.
        Trajaen ontfing hier kroon en staf,
        En gij uw driemaal vijf geslachten,
        Die hij u met veel vrydoms gaf;
        Om op het burgerlijck te passen,
        En raed en oorloogh te bekleên.
        Does Adel, zedert aengewassen,
        Gaat moedigh op zijn schilden treên,
        Verdient door prijs, in krijg gestreecken,
        Of steeckspel, daerze niemand weken.
      
      
        Maar uwe glori ging veel verder,
        Dan d'eer van 't Keizerlijck verbond,
        Toen d'eerste Apostel, en Aertsharder
        U zijn' Scholier Materren zond;
        En uwe Burgers, tam als schaepen,
        Gebogen voor 's Aertsbisschops staf,
        Hem offerden geweer en wapen,
        En, zweerende Teutates af,
        Ook Hesus gruwelijcke autaeren,
        Gekristent werden op hun hoofd,
        En stonden zedert, als pylaeren,
        Van kerck of Godsdienst noit berooft,
        Gelijk veel omgelege landen,
        Hersmet door bloedige offeranden.
      
      
        Gij volgt der wyze Vadren regel.
        De sleuteldrager, Gods poortier,
        Bewaeckt uw poort, bewaard uw zegel,
        Aan parckement, of op pappier;
        Gij zelf der Heiligen gebeenten,
        En 't overschot des Martelaers,
        In goud, en zilver, en gesteenten,
        Verlicht van lamp, en wassekaers.
        Gij eert de Mauren, en Thebaenen,
        Die 't veld bebloedden, om de Stad,
        En streên met omgekeerde vaenen,
        In 't perck, daar Jesus voor hen trad.
        Kappellen, cellen, kloosters, kercken
        U meer dan muur of torens sterken.
      
      
        Benijde Stad, waar toe geboorte
        En aanwas van uwe ouden wal
        Geroemt? nadien men, voor uw poorte,
        Vast dreight dit Ellefduizendtal,
        En u met facklen, zwaerden, koorden;
        Nu 's oorlooghs onweêr ijslijck raest,
        En schricklijck buldert, uit den Noorden,
        En in den brand der huizen blaast.
        Wat baeten u de gryze hairen?
        Wat baet der mannen arrebeid?
        Wat kercken, kloosters, of autaeren?
        Indien een Hun, Gods vyand, zeit,
        Als 't licht uw smoockend puin beschyne:
        Op deze plaets stond Agrippyne.
      
    
  