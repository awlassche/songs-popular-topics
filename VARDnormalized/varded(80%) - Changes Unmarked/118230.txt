
    
      
        ANhoort een liet te samen al
        Die lust hebt tot het klein getal,
        Begeeft u leden heel bequaem,
        Uwen Heer te zijn gehoorzaam.
      
      
        Schickt u te gaan door de enge poort,
        Dat is de rechte nieuw' geboort,
        Als de oude mense werd gedood't,
        En 't sondig wezen uitgerood't
      
      
        En angetogen ned'rig slegt
        Den nieuwen mensch Heylich oprecht,
        Die daar is geschapen na God,
        Met lust leeft na 't heylich gebod.
      
      
        In vreedsaemheit in recht ootmoet,
        Met een sachtmoedig wezen zoet,
        En een hertlijk ontfarmen rein,
        Over zijn naasten in 't gemeyn.
      
      
        Langmoedig met ware gedult
        Boven dit al gij aandoen zult
        Die liefde rein schoon en dierbaer,
        'T kenteecken der Christ'lijcke schaer.
      
      
        Dit is den bant volkomen sterk,
        Een vast geweer ende bolwerck
        Tegen alle duyvels geweld,
        Die hij als nu in 't werken stelt.
      
      
        Zo lange deze band ons bindt,
        En wij oprecht Hemels gesint
        Leven vreedzaam in Goed accoort,
        Dan blijft ons huis al onverstoort.
      
      
        Dan is met ons de Heer altijd,
        Dan mogen wij staan in den strijdt,
        Dan zullen wij verwinders zijn,
        Verlost van alle nood en pijn.
      
      
        Dan zullen wij na dezen vrij
        Anschouwen Christi anschijn bly,
        Dit is doch die liefhebbers loon,
        Hij belooft haar des leven kroon.
      
      
        O liefde rein ons doch vervult,
        Met liefde en ware gedult,
        Maakt ons volstandich tot den endt,
        Zo brengt gij ons in 's Hemels tent.
      
    
  