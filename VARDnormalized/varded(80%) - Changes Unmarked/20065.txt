
    
      
        DE Herders op het Veld
        Waren geheel onstelt
        Als zij aanzagen aan des Hemels Troon
        De Engelen Gods staan in de Wolck schoon,
        En zongen met geschal:
        Messias is geboren in een stal
        Tot Bethlehem,
        Gaat en aanbidt hem,
        En bewijst hem eer:
        Want, ’t is u Opper-Heer.
      
      
        Zij liepen metter vaart,
        Niet eens zijnde bezwaard
        Wie dat hun Vee soud hoeden in het gras,
        Maar zochten Iesus die geboren was.
        Zij vonden daar den Heer
        Bij Os en Ezelen, in een Kribbe neer,
        Een arme wooningh,
        Was u, O Kooningh,
        Opper Majesteyt,
        Geen ander plaets bereid.
      
      
        Of wou u Goddelijckheydt,
        In slechte nederigheydt,
        En niet in weeld ter wereld zijn gebracht?
        Om zo te leren ’t menselijck geslacht,
        De pracht en hoovaerdy,
        En alle hooghmoed leggen aan de een zij,
        En u te eeren,
        O Heer! der Heren,
        Was daarom u wil,
        Te komen slecht en stil?
      
      
        Weldan lucksalige Stal,
        Die d’ Opper-Heer van Al
        Verkoos voor Prins, of enig Konings Slot,
        O! salige Krib, waar in de grote God
        Rust met zijn Goddelijckheydt.
        O! salige Doecken, daar u Majesteyt
        In is ghewonden,
        Vergeeft de Zonden
        Die u in de noot
        Aenroepen, Jesu groot.
      
    
  