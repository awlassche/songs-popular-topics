
    
      
        ACH Anne-miken Lief gij zijt zo zoet,
        U ooghjens die bewegen mijn gemoed,
        Mocht ik geraken in u herte,
        Zo waar genesen al mijn smerte.
      
      
        Grampeer wat sou ik met u maken dan,
        Want ziet gij zijt een ongevalligh Man,
        Gij soud' mij seecker niet gelijcken,
        Wilt beter na u Graf gaan kijcken.
      
      
        Maar Anne-Miken luistert na mijn pijn,
        Ik zal u kleden gaan in 't wit Satijn,
        'k Zal cieren u als een Godinne,
        Ist dat gij mij maar en wilt minnen.
      
      
        Grampeer ik ben een Meysje veel te teer,
        En gij te oud, gij rochelt mij te zeer,
        Hoe sou ik bij u konnen slapen,
        Bij u en is geen vreugd te rapen.
      
      
        Och Liefken mij voor uwen Man doch Trouwt,
        Ik zal u geven noch een Beurs met Goud,
        Iuweelen, Perels zult gij dragen,
        Zo ik maar u en magh behagen.
      
      
        Wat waert dat mij dit al geschonken werd,
        Als uwen druyp-neus mij staat tegen 't hert,
        U grijse baert en blaeuwe kaken,
        En zullen mij doch nooit vermaken.
      
      
        Och Lief en weest daarom doch niet vervaert,
        'k Zal a la mode scheren mijnen baert,
        Een schoon Kalot zal ik doen maken,
        Magh ik maar in u gracie raken.
      
      
        Neen, neen, gij gaat mij al te kreupel daar,
        Mij dunkt gij zijt meer als tachentigh jaar,
        Vol rimpels u aanzicht en handen,
        'k En zal mij nooit aan u verpanden.
      
      
        Maar suycker-lieveken zegt eens waarom
        Dat gij mij niet en kiest voor Bruydegom,
        Gij zult in een Carosse rijden,
        Wilt gij u voegen aan mijn zyde.
      
      
        Grampeer gij hoest te zeer, het waar mij schand,
        In uwen Mond en is niet enen Tand,
        Sou ik mijn Ieught aan u verslijten,
        De Lieden mochten 't mijn verwijten.
      
      
        't Is beter Lief een oud Mans troetelingh,
        Als van een jong Man een verstotelingh,
        Ik ben op u zo zeer ontsteken,
        'k En kan het doch niet uit gespreecken.
      
      
        Weg weg Grampeer gij mij niet aan en staat,
        Want gij zijt schier zo mager als een graet,
        U Neus blauw als een Kallekoete,
        'k Sou met twee hoorens u begroeten.
      
      
        Adieu dan Meydeken zeer kwaad en fel,
        Gij zijt gelijk de Drommel van de Hel,
        Wat dunkt u van dat vuyl fatsoentje,
        Zij maakt mij uit voor een Kappoentje.
      
      
        Adieu Grampeer en houod voortaan u stil,
        Gaat op een ander vryen met den bril,
        Een Iongman hups en fris van leden,
        Daar zal ik aan mijn Ieught besteden.
      
    
  