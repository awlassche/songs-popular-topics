
    
      
        O Eeuwig God! licht boven alle lichten;
        Na wiens ghebodt zich alle dinge richten:
        Gij die verdrijft der zonden duysterheyt,
        En voor ons heeft een eeuwig licht bereid.
      
      
        't Heeft u gelust de dag en nacht te maken,
        Den een tot rust, de ander om te waken:
        Wij bidden dan dat gij ons onbeswaert,
        En veylich van perikelen bewaard.
      
      
        Wilt door u kracht, in vrede late rusten
        In deze nacht, en morgen weder lusten,
        Fris en bequaem tot haar gezet bedrijf,
        Om uwen Naam (o Heer!) ons Ziel en lijf.
      
      
        Laat onbevleckt ons deze rust genieten,
        Geef datse strekt om na u eer te schieten:
        Ons blindt verstandt (o Vader!) doch verlicht,
        Dat naar uwe hand ons leven zij ghericht.
      
      
        Laat in den dood ons nimmermeer ontslapen,
        Maar uit den nood na u verlossingh' gapen:
        Och! helpt ons door des Duyvels boze strijd,
        En krachtig voor al ander kruys bevrijt.
      
      
        Dewijl wij, Heer, met zonden ons bevlecken,
        Wilt gij die we'er met u ghenaed' bedekken,
        Op dat wij niet van u verlooren gaan,
        Maar deur ghebiedt van u, behouden staan.
      
      
        Heer, al die geen die zijn in enig lijden
        Wilt ook met een door uwen troost verblijden:
        Doet ons, en haar, u goedich aangezicht
        Hier hebben, maar hier na het eeuwig Licht.
      
    
  