
    
      
        GAet'er van mijn Poesije
        Oit iets nieus onze Kerspel door,
        Dan gaat gij gemeenlik voor,
        Eiberg met uw Burgerije,
        Die 'k 'er eerst mee moet verzien.
        Dat zal hier nu ook geschien.
      
      
        't Mag dan vloejen, of 't mag ebben,
        Met mijn Vreugt- en Liefde-Sank,
        't Rijm ga met of zonder dwank,
        Gij moet boven al wat hebben,
        En zult hier dus, boven-aan.
        Hoog bij mij te boeke staan.
      
      
        Ziet, mijn hert en mond zijn heden
        T'u-waarts, door genegentheit,
        Opgedaan en uitgebreidt.
        Schoon ik 't door mijn swakke reden
        Noit genoeg te voorschijn bring,
        Hoort nochtans nu, wat ik sing.
      
      
        't Wensch, dat ik in 't Huis des Heren,
        En in uwe Huisen t'saam,
        Zo voortaan, in Jesus naam,
        Met u allen mag verkeren,
        Dat mijn leven, stem, en schrift,
        U vertoon mijns liefdens drift.
      
      
        Wat ik dichte, wat ik make,
        Waar ik yver, wat ik preek,
        Waar ik oit mijn hoofd mee breek,
        Of, vol onrust, 's nachts omwake,
        Is al voor of om u meest,
        Acht-tien jaren lanck, geweest.
      
      
        Sitt' ik meest, den dag door, Eensaam
        In mijn Huis bij Winter tijd,
        Niet dat mij zo zeer verblijdt,
        Als dat ik mij fraai gemeensaem
        Op den avond met u maak;
        Daar ik t'elkens weer na haak.
      
      
        Zo 'k bij d'een of d'aar, in orden,
        Korts nu niet geweest en zij,
        Wie 't ook is, die wachtte mij.
        Wat niet is geschied, mag worden.
        Niemand is er, die 'k vergeet.
        Denckt hij anders, 't is mij leed.
      
      
        'k Zie ' God lof 't getal der vromen
        Hier in onze Stad zo lank,
        Dat ik met elk' avond-gank
        Noch zo haast niet om kan komen.
        Somtijts krijg ik zelfs belet,
        Dat mijn werk te rugge set.
      
      
        Zo God wil, en wij het leven,
        Kom ik haast u, op een ry,
        D'een zo wel als de ander, bij.
        'k Voel mij sterk tot u gedreven,
        En, zo veel ik immer kan,
        Maak ik nu mijn werk hier van.
      
      
        Mits ik hier, bij Somer-dagen,
        Niemand schier met zijn ghesind',
        Als ik kome, 't huis en vind',
        Is 't mijn lust en welbehagen,
        Dat ik 's Winters, dag op dag,
        Huis bij huis besoeken mag.
      
      
        Maar hoe vrolijk zijn mijn gangen,
        Als ik, laat in de avondt-stondt,
        Langs de straat, zo menig mond,
        Tot Gods lof, mijn eigen Sangen
        Uit veel huisen galmen hoor !
        't Raakt mijn herte door en door.
      
      
        Dat moet dan geheel versoeten
        Of versetten al het quaat,
        Dat mij somtijts van de straat,
        Tot mijn onschult, komt ontmoeten.
        Iss'er een, die mij bestrijdt,
        Honderd maken mij verblijdt.
      
      
        Doch wat spreek ik van bestrijden ?
        Niemand is er onder u
        Oit zo suer of stuer, of schouw,
        Of hij kan zich noch verblijden,
        Als ik hem bezoeken kom.
        Welkom ben ik hier al-om.
      
      
        'k Moet u t'saam getuignis geven,
        Dat ik hier, in ieder hoek,
        Vreugt zie over mijn besoek
        Sou mijn hart aan u niet kleven,
        Daar het uwe kleeft aan mij,
        Vriendelijke Burgerij ?
      
      
        Is er iemant van u allen,
        Door een vleeschlijk mis-verstant
        Al te heftig overmant,
        Oit een haastig woord ontvallen,
        Tot mijn nadeel en verdriet,
        Dat meent gij zo qualik niet.
      
      
        Gij ziet eindlik, dat Gods ere,
        En de stichting van zijn Kerck,
        Zijn het eenig oogemerk
        Van al wat ik oit beweere.
        Zo 'k niet wat van u verdroeg,
        'k Hadd' u nimmer lief genoeg.
      
      
        Liefde dekt ook, zonder klagen,
        Allerlei gebreken toe.
        Liefde neemt het al in 't go.
        Liefde kan veel lasten dragen.
        Liefde ziet zo weinig leer,
        Dats' ook roet, als suiker, eet.
      
      
        Kond ik schoon met Engle-talen
        Tot u spreken, wat waar dat,
        Zo 'k geen liefd' in 't hert en had ?
        'k Waar als klinkende metalen,
        Of een schel, slechts hel en hol;
        Veel gerucht en weynich wol.
      
      
        'k Wil voortaan u steeds beminnen,
        Hoe gij 't immer met mij maakt.
        Zo der een zijn liefde staakt,
        Dien wil ik met wel doen winnen.
        Hoe men 't ook met mij aan gaat,
        Ik vergelde goed voor quaat.
      
      
        Soud ik Eibergs nadeel soeken ?
        Neen. Veel liever en veel eer
        Wil ik Eiberghs roem en eer,
        Met mijn Dichten, met mijn Boeken,
        Zo verbreiden over-al,
        Dat er elk van weten zal.
      
      
        Daar men noit van Eiberg droomde,
        Noch eens wist, of hier of daar
        Eiberg in de Wereld waar,
        En of daar de Berkel stroomde,
        Wordt nu alles, voor en naar,
        Door mijn Boekjes, openbaar.
      
      
        Zo blijft noch, na honderd jaren,
        Al zo wel als nu ter tijd,
        Eibergs name wijdt en zijdt,
        Als wij lang zijn heen gevaren
        Daar men haast vergeten is,
        Heuglik in gedachtenis.
      
      
        Noit ben ik zo zeer verlegen,
        Als, wanneer ik vrees', dat gij
        Iet verkeerts gevoeld van mij;
        Noit zo vroolijck daarentegen,
        Dan, als gij, na liefdens aart,
        Alles recht en wel verklaart.
      
      
        Laat ons zo malkander lieven,
        Dat geen ramp of tegenheit
        Onze liefd' oit weder scheidt.
        Denkt eens, doe 'k mijn Liefde-brieven
        U, in d'oorlogs-tijt, toe zond,
        Hoe 't met u en mij doe stond.
      
      
        Laat uw Godtsvrucht noit vermindren.
        'k Hebb' op aarden geen vermaak,
        Welk mij zo aan 't herte raak,
        Als dat gij, mijn lieve kindren,
        Gaat op waarheits effen straat,
        't Goede doet, en 't kwade laat.
      
      
        Leeft voor-al in vreed' en liefde,
        En de God van liefd' en free
        Is en blijft u altijd mee.
        Al wat oit uw herten kliefde
        Of verdeelde van malkaar,
        Dat vergeeft doch d'eene d'aar.
      
      
        Sa, vervult mijn blijdschap immer,
        Dat gij, zonder arg of schijn,
        Tezamen eens gesint meugt zijn.
        Breekt niet daar ik bouw en timmer.
        Onvree dood, vernield en breekt,
        Wat de Vrede baart en queekt.
      
      
        Woont hier d'een zo dicht bij de ander
        Deur bij deur, aan ene straat,
        Woont ook, zonder twist of haat,
        Zo door liefde bij malkander.
        Zijt een hert en een gemoet.
        O ! dan is 't zo goed en zoet.
      
      
        Zoudt gij niet na eendragt haken ?
        't Vaandel, dat de Burger-jeugt
        Langs de straet hier swaeit met vreugt,
        Zegt, dat Eendragt magt kan maken.
        't Staat 'er in gemaalt met goud.
        Ziet dan, dat gij Eendragt hout.
      
      
        Maar dat Jesus Free baniere,
        Die all' onvree heel ontsegt,
        Onder ons is opgerecht,
        Leert in allerlei maniere,
        Dat elk, achter hem, voortaan
        Op het vrede-padt moet gaan.
      
      
        Noit of selden vind' ik twisten
        Bij de huis-lien om ons heen:
        Elk is met het zijn te vreen,
        Zonder nijd, of strijdt, of listen.
        Dat het hier dan ook zo ga
        Soekt de vreed' en jaagtse na.
      
      
        Hoedt u, dat der huis-lien yver
        U den prijs niet af en winn'.
        Wakker, Burgers, stelt u in.
        Gij behoeft geen straffe drijver,
        Zo gij u voortaan door mij
        Willig leiden laat, als zij.
      
      
        Zo zij na de Kerk toe vlieden
        Voor- en achter-middag weer,
        Denkt, het moet te eer en meer,
        Zo na-by, van u geschieden.
        Die de Kerke woont op 't naast,
        Kom'er doch niet allerlaatst.
      
      
        Draagt u steeds als Hemel-borgers,
        Waarde Borgers dezer plaats.
        Zo geeft gij veel vreugts en baats
        Aan het werk uws Ziel-besorgers,
        Die uw wegen Hemelwaarts
        Tracht te stieren van dit aardtsch.
      
      
        Sticht geduerig d'een den and'ren.
        Strijdt voor Sions Borgery.
        Bidt met allen ernst voor mij,
        Voor u zelfs en voor malkand'ren.
        Zo wordt gij, voor Jesus troon,
        Eens mijn vreugd, mijn roem en kroon.
      
    
  