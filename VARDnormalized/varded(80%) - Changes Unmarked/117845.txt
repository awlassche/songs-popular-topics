
    
      
        HEer mijn God, voor alle dingen
        Zal ik uwe sterkte zingen,
        En des morgens, fris van geest,
        Vrolik roemen uwe goedheid,
        Die mij, tegen 's volks verwoetheid,
        Zyt een hoog vertrek geweest.
      
      
        Die mijn toevlugt waert ten dage,
        Als mij, door een grote plage,
        Bange was tot hygens toe.
        'k Zal, na mijn gering vermogen,
        U met lust te danken pogen,
        Schoon ik 't onvolmaekt'lik doe.
      
      
        Nieuw zijn uwe goedigheden
        Alle morgen: 't is dan reden,
        Dat ik alle morgen vroeg
        U een nieuwe lof-sang singe,
        En mijn lippen niet bedwinge
        Maar u loven mag genoeg.
      
      
        'k Lag in rust en vrede neder;
        'k Sliep, en ik ontwaakte weder,
        Want gij hebt mij onderstut.
        Als ik op geen ding, bij nachte,
        Ja ook op mij zelfs niet dachte,
        Heeft uw gunst mij wel beschut.
      
      
        Is er schoon noch alle morgen
        Mijne plaeg, ik zal niet sorgen,
        Maar met bidden en gesmeek,
        En met danken, u verhalen
        Al mijn quellen, all' mijn qualen,
        Of wat lyf en ziel ontbreek'.
      
      
        Ik vertrouw, in all' mijn zaken,
        Vast op u; gij zult het maken,
        Zo als 't tot uw roem en eer,
        En mijn eigen heil op 't best is.
        Zo mijn hert door druk geperst is,
        Gij verlicht en troost het weer.
      
      
        Ja 'k vertrouw op u in dezen,
        O mijn God, ik zal niet vresen:
        Wat sou mij de mense doen?
        Laat de vijand vinnig rasen,
        Laat hij moord en dreiging blasen,
        Gij wilt doch uw volk behoen.
      
      
        Moet ik veel en lange lyden,
        In uw handen zijn de tyden
        Tot mijn hulp van u bestemd:
        Die wil ik lankmoedig wachten,
        Als door treurige gedachten
        Mijn gemoed zich voelt beklemt.
      
      
        't Is u immers geen vermaken,
        Dat wij in verdrukking raken,
        Voor zo veel 't ons pijnlik valt:
        Maar u smarten onze smerten,
        Gij en plaegt ons niet van herten,
        Als gij toont een free gestalt.
      
      
        Wilt, met innerlik ontfermen
        U, o Vader, eens erbermen
        Over uw bedrukte schaer,
        Gaend' als schapen zonder herder.
        Hoedse, datse doch niet verder
        Mogen komen in beswaer.
      
      
        Laat de voeten der hovaerd'gen,
        Die ons horen als onwaerd'gen,
        Over mij niet komen spoen,
        En de handen der godloosen,
        Die van 't kwade noit verposen,
        Mij met ommeswerven doen.
      
      
        Neigt uw oor tot mijn gebeden,
        Toont mij 't licht uws aenschyns heden,
        Dat ik, deze gansche dag,
        Ook mijn licht, door goede werken,
        Voor de mensen uit laat sperken,
        En u welbehagen mag.
      
      
        Dat ik mij op d'avond weder
        Voor uw aanzicht diep verneder,
        Om al 't afgekeerde kwaad
        En 't verleende goed te samen.
        Hoort mij, om uws Zoons will'. Amen.
        Amen, God mijn toeverlaet.
      
    
  