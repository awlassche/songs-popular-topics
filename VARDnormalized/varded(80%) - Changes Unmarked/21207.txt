
    
      
        Sparendam playsant van Huizen,
        Vol van Schepen in de Kolck,
        Water-rijck, verzien met Sluizen,
        Veel Schippers, en varend' Volk
        Gherijft gij goedertieren,
        Met dienstbaar manieren:
        Ons Borghers mee,
        Die uit de Stee
        In u komen playsieren.
      
      
        Die uit Harelemsch besluyten
        Sondaeghs nemen haren ganck,
        Tot u Vracht-halende Schuyten,
        't Is daar loop in voor een Blank,
        Om onvermoeyt te koomen
        Ghereedt over de Stromen,
        In u Ghebouw,
        Daar sorgh en rouw
        Niet veel en wordt vernomen.
      
      
        Die te voet wil gaan vermeyen,
        Kan bequaem met lusten treen
        Deur de groene Klaver-weyen,
        Neffens 't voedsaem Kooren heen,
        En wie den weg mocht falen,
        Om gants niet te verdwalen
        Vindt gij een Hand
        Voor elk gheplant,
        Die wijst recht na u Palen.
      
      
        Al die binnen u vergaren
        Toeft gij met een zoet vermaeck:
        Sou men Brood voor Vrienden sparen,
        't Waar een onghewoone saeck,
        Gij zijt altijdt gheneghen
        Den Spaer pot uit te veghen,
        Om speelen net
        Panneken vet,
        Zo mild Heren pleghen.
      
      
        Die bij u, door vreckigh schroomen,
        Den Spaerwouwschen Hondt uytstack,
        't Was of Iacob kwam te Roomen,
        Dat hij Pieter niet en sprak:
        't Waar onbeleeft, ja schande
        Dat yemandt uit den Lande
        Een Sant gheacht
        Bezocht, en bracht
        Hem niet een Offerande.
      
      
        's Winters als de dorre paden
        Glad op 't Swater legghen sterk,
        Is menigh met lust beladen
        Om te reizen na u perck
        Met veel ghespoock ten Yse:
        En gij (na d'oude wijze)
        Schaft Wijn en Bier
        daar bij goed Vier,
        Ook veelderhande Spijze.
      
    
  