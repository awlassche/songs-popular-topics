
    
      
        HOe lieflik is mij uw gesicht,
        O zoete lieve kleine wicht!
        Mijn waerde soontje, gunn' aan mij,
        Dat ik magh lieflik kussen dy.
      
      
        Ei gunn' mij, dat ik mijnen aem
        Magh mengen met den dynen t'saem,
        Dat uwe liefde met de mijne
        Alzo vermenget moge zijn.
      
      
        Hoe soud' ik konnen houden in
        De liefd' waar med' ik u bemin?
        Gants vyerighlik mijn moeder-hert
        Tot u mijn kint bewogen werd.
      
      
        Maar waar was oyt in 's werelts rondt
        Een moeder zo door liefd' gewondt,
        Als ik tot u mijn waerde kint?
        Mijn liefd' haar allen overwint.
      
      
        O zoete kint, ik minn' u zeer,
        Om dat gij zijt mijn soon, maar meer
        Beminn' ik u, en ben verblijdt,
        Dat gij mijn Zaligmaker zijt.
      
      
        Mijn kint, wat zijt gij wonderbaer!
        Gij zijt mijn soontje wel, 't is waar;
        Maar ik en hebbe nooit man bekent,
        Dit is steeds in mijn hert geprent.
      
      
        Van mij, als uwe moeder, zijt
        Gij wel geboren in der tijd;
        Maar ik uw moeder kenn' u weer
        Voor mijnen Schepper en mijn Heer.
      
      
        't Is waar, gij ligt hier teer en klein,
        Als 's mensen soon met ons gemeyn;
        Maar gij komt uit des Hemels troon,
        En zijt des Allerhoogsten Soon.
      
      
        Ik hebbe negen maanden u
        In mijnen buyk gedragen nu;
        Maar gij, door 't woord van uwe kracht,
        Draagt mij end alle dink met macht.
      
      
        Gij zijt mijn vlees en bloed gewis;
        Maar God ook uwe Vader is.
        Gij rust u nu in mijnen schoot;
        In u rust mijne ziel in noot.
      
      
        Van mij uw moeder, waerde kint,
        Zijt gij zeer hertelik bemint;
        Gij had mij lief van eeuwigheid;
        Eer 's werelts gront oyt was geleid.
      
      
        'k Omhels' u in mijn armen; gij
        Omhelst met gunst en liefde mij.
        Ik kuss' u maar met mijnen mond;
        Uw kussen maekt de ziel gesont.
      
      
        Mijn borsten sooghen u met melk;
        Gij sooght met uwe leeringh elk,
        Die als een nieuw-geboren kint
        Zich daar begerig na bevindt.
      
      
        'k Zal u geleiden op en neer,
        Mijn kint, leidt gij uw moeder weer,
        En voert haar, waar zij met u gaat,
        Zo vrees' ik nergens enigh kwaad.
      
    
  