
    
      
        PHilis ik offer u mijn min,
        Maar wilt gij meerder tijd,
        Als dezen dag, ik stel het uit mijn zin,
        Gij raakt u minnaar kwijt.
        Bemin mij dan 't staat in u macht,
        Gij weet wat liefd' beproefd' de liefd' haar kraght;
        Philis terwijl gij kunt, neemt doch de tijd in aght.
      
      
        Waarom zijn zelf zoo veel gekweld,
        Hebt gij u wit beoogt,
        Ay! waarom dan tot morgen uitgestelt,
        Die gij nu krygen moogt:
        Mijn ziel voor al die stuursheidt vlied;
        Die maar en strekt tot quelling en verdriet;
        Philis geef dan mijn hart weerom, of haat mij niet.
      
    
  