
    
      
        Wat glans! wat zege! wat geluk
        Bestraalt uw ziel tans allerwegen
        ô Simeon! die, buiten druk,
        Uw hartenwens hier hebt verkregen.
        Juich Gode! juich! u kan geen groter heil geschien,
        Als God in 't ligt te zien.
      
      
        Ik hoor, hoe gij geheel verrukt,
        En van verwondring opgetogen,
        Uw Schepper looft, daar 't u gelukt
        Gods Zoon te aanschouwen met uw ogen.
        Gij kust dat zalig kind, voor welkers lief gezigt
        De gulde zonne zwigt.
      
      
        ô Die een ogenblik, met u,
        Die vreugde, tot zijn heil, mogt smaken!
        Wat aardse weelde zou hem schuw
        Of wars van Jesus liefde maken?
        Zijn ziel, hoe zeer voorheen van 's Hemels gunst ontaart
        Vloog hemelwaarts van d'aard.
      
      
        Daal vrij, ô zalige! in uw graf:
        Gij hebt, op uw gebed, genoten
        Het waardste dat God iemand gaf.
        Wie hem omhelst sterft onverdroten:
        Gelijk gij juichende van Jesus zelf gekend
        Gerust uw leven end.
      
    
  