
    
      
        KOmt mannen zonder sneven,
        En set jou raes in 't Kruys,
        Het wintje waeyt na 't leven,
        Haalt voort jou Anckers t'huys,
        Wintse voor al aan de kraen,
        Zo is het werk terstont gedaan:
        En haalt jou boey-reeps in,
        En maakt een goed begin.
      
      
        Tsae jonge zonder dralen,
        Flucks lost ons de Besaen,
        Ons Mars-seyls zonder falen,
        Wilt mee uit stoten gaan;
        En snijt de Fock of na den eyes,
        En roept met een behouden reys;
        En set jou Mars-seyls op,
        Na boven in den top.
      
      
        En jonghman wel bevaren,
        Neemt voort het Roer met vliet,
        En hoort na mijn verklaeren,
        En stuert als ik 't gebiedt.
        Niet hooger Man te roer voorwaar,
        Je maakt mijn zulke gieren, vaer:
        Niet lager weer, loef aan,
        Zo recht, zo als een man.
      
      
        Nu Stuer-man zonder feylen,
        Gaat haalt jou Loot en Lijn,
        Op dat ik eens mach peylen,
        Hoe diep het hier mach zijn:
        Wij zijn ontrent op Papen-braeck,
        Daar 's veertien voet na 'k gissingh maeck:
        't Mach over zonder feil;
        Maakt los jou schoover Zeyl.
      
      
        Man t'roer, hoort mijn verkonden,
        Niet lager, knap ter hand,
        Beloo het sou zo honden;
        Want dats 't Enck-huyser sant,
        Zo, hout ons Urck moy in ly,
        En haelter jou besaen mee bij,
        Maar keyt eerst deur jou roe,
        Set dan jou halzen toe.
      
      
        De wind begint te schralen,
        Hoe wil dit hier noch gaan?
        Tsae wakker zonder dralen,
        Hael Bras en Boelijns aan;
        En ook jou schooten, repje wat,
        En haeltse meede dicht aan 't gat;
        En stuert mij wel versint,
        Te degen bij de wind.
      
      
        Wel waar wilt dit belende?
        Komt Mannen kloeck en sterk,
        Wij moeten eensjes wenden,
        Een yder op zijn werk;
        Man 't Roer sa duw jou Roer in ly;
        Los Focke-schoot, en bras wat bij;
        Het Schip loeft als een goy,
        Wel dat komt zeker moy.
      
      
        Wilt grote hals op-steecken,
        En laat het Zeyl voort gaan;
        Kon yemandt eerder spreecken,
        Zie daar het is gedaan.
        Bras after aan, rok of jou Zeyl,
        Schep of jou fock, mee zonder feil;
        Legh over 't Roer, wel hoe,
        Hael dicht jou halzen toe.
      
      
        De wind die wil weer voegen,
        En ruymt hand over hand.
        Komt Mannen wilt jou voegen,
        En set jou Zeylen kant:
        Mij dunkt ik zie, tot mijn vermaeck,
        Verwis de Zuyer ton van 't Vlaeck,
        Kom Bras jou Zeylen aan,
        En laat jou boelinghs gaan.
      
      
        Hoort Bootsman hoog geprezen,
        Maakt voort jou anckers klaer,
        Wij zullen daar haast wezen,
        Dats de Ton op Jaep vaer;
        Wij zullen 't zetten luistert mee,
        Op de Moschovis-vaerders Ree,
        En tuyent metter spoet,
        Ook voort op staande voet.
      
      
        Wilt jou groot Zeyl vast maken,
        En neemt jou Marseyls in;
        Want wij de reed hart naecken,
        Gij gord en maeck begin;
        Kom jy mee voor, waar benje Kock?
        En helpt ons gyen op de fock;
        En staat dan mee bij 't Tou,
        Tsae handen uit de mou.
      
      
        Laat nu jou ancker vallen,
        Los jou portuerlijn voort,
        U Tou steekt uit met allen,
        De Boey smijt buiten boord:
        Hout aan, het dreyt beloo zeer koen,
        Als een goed Schip behoort te doen.
        Nu 'k hietje om en tom,
        In 't Texel wellekom.
      
    
  