
    
      
        MARShoe verwoet, en wreet,
        Moet noch voor Venus buigen:
        Ia 't is den Bloed-hond leed
        Dat zij haar man laat zuigen
        De minste soetigheyt,
        Van hare Min:
        En dat hij staeg niet leit
        In d'armen der Godin.
      
      
        Vulcanus staeg in til
        Om wapen-tuyg te Smeeden,
        Of iet wat Joves wil:
        Komt selden van beneeden,
        Uit Lemnos rook'rich gat,
        In Paphos Hof:
        Dit maakt zijn Vrou zo rat,
        (En geeft haar lust verlof.)
      
      
        Om Echteloos te gaan
        De Son, sach haar eens leggen
        Bij Mars; dit deed hij aan
        De manke Smeeder zeggen:
        Die smeede flux een Net,
        En spande die dat
        Zo geestig voor het Bed,
        Daar Mars zijn vruchten at;
      
      
        Dat hij noch zij, niet kond'
        De Ledekant verlaten.
        En Mulciber, die zond
        Terstont om alle staten
        Van Goon, en halve Goon,
        Om dit te zien,
        Tot wrake van zijn hoon,
        Aan de verGoode lie'n.
      
      
        Wat schaamte hem beving,
        Zij konde niet vertrekken,
        Zo lang het Net daar hing.
        Een ieder hoord'men gekken,
        Met hen te geyl gedoen,
        Tot dat Vulcaen,
        Om meer der leed te hoe'n,
        Het Net daar nam van daen.
      
      
        De echteloose-min,
        Hoe dicht hij werd gehouwe,
        En bind men zo niet in,
        Of hij doet naemaels rouwe:
        Want het Alsienend' Licht,
        De Eeuw'ge Son
        Door-straalt tot in 't gewricht,
        Van wat oyt denken kon.
      
    
  