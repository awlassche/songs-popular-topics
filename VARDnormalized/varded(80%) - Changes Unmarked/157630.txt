
    
      
        Herreberg ik moet u roemen,
        Want u lof die is het waert,
        Om dat men tot u ziet komen,
        Veele Meysjes zoet van aard,
        Met de Knegjes aan haar zij,
        zijn zeer vrolijk ende bly.
      
      
        Drinken lekker Wijn en Biertje,
        Jantje met zijn mooye Trijn,
        Jaepje roept tegen zijn Kniertje,
        Laat ons nu eens vrolijk zijn,
        Drinken helder uit de borst,
        Wijn en Biertje voor den dorst.
      
      
        Hier zijn nog platen geseten,
        Liefje zeid hij weest gerust,
        Hartje wil je niet wat eeten,
        Commandeert maar wat u lust,
        Daar is Sprot Noten en Koek,
        Hout maar op jou Schorteldoek.
      
      
        Tapt ons lustig van de klaren,
        Want men moet in zo een tijd,
        Geen brood voor zijn Vrienden sparen,
        Of hij en of zij wat zeyt,
        Gaat gij daarom maar jou gang,
        Tapt de Kan vol wagt niet lang.
      
      
        Brengt ons nu wat Krakelingen,
        Avous zante Meysje drinkt,
        Laat ons nu eens lustig zingen,
        Dat het door de Kamer klinkt,
        Helder op daar is geen noot,
        Wie was voor dit leven dood.
      
      
        Tegen over aan de Tafel,
        Zit Catrijntje met haar sul,
        Die zij vlyt om warmen wafels,
        En verklaart hem voor een bul,
        Sleept hem door haar zoete praet,
        Soetjes heen na de Slijk-straet.
      
      
        Honderde van mooye dingen,
        Hoor j'er op een avond daar,
        Van het zoet geselschap zinge
        't Js heel wonderlijk en raer,
        Om te horen met geneugt,
        Deze zoete lieven vreugt.
      
      
        Daar en zijn geen nieuwe trantjes,
        Te bekomen in de Stad,
        Die klijn Jan heeft in zijn mantjes,
        Of men hoordse bol en zat,
        Zingen op een nieuwe toon,
        O dat gaat bijzonder schoon.
      
      
        Veele van die Snyers-vinken,
        Komen met haar stuk of agt,
        Daar een glaesje Wijn te drinken,
        Zijn bijzonder in haar kragt,
        Elk vijfduytjes moet 'er zijn,
        Tot een pintje nieuwe Wijn.
      
      
        Dan zingen zij zonder treuren,
        Ons Kasteel staat wijt en breyt,
        't Mag ons alle dag niet beuren,
        Daar is nu geen zwarigheyd,
        Laat ons vrolijk zonder erg,
        Zijn in deze Herreberg.
      
      
        Duytse Waele Moffe Knoete,
        Volk van alderhande slag,
        Ziet men door malkander vroeten,
        Tot dat smorgens komt den dag,
        Dan trekken zij op een pad,
        't Hoofd berooyt en 't beursje plat.
      
      
        En de Meysjes ondertusschen,
        Voelen tot haar grote spijt,
        Dat het haar begint te brussen,
        Raken zo haar Maegdom kwijt,
        Door dat lieve trantje zoet,
        Dat 'er menig treuren doed.
      
      
        Jonkmans en ook Dogters alle,
        Weest hier door van mijn geleerd,
        komt sodanig niet te vallen,
        Dat het in droefheyd verkeert,
        Schout Vrouw Venus vuyl bejag,
        Zo raekt gij in geen geklag.
      
    
  