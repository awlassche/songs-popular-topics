
    
      
        Komt Goden komt aenschout
        Al mijn beswaren,
        Mijn leven doch behout
        Door deze baren
        Zij smijten schier mijn Schip aan duizend stukken,
        O water nijdich nat, waarom zo doet gij dat
        Tot mijn verdrukken.
      
      
        Laat af, o schone Maagd,
        Gij zijt mijn leven,
        Den schat gij bij u draagt
        Daar ik om sweve,
        Gij sijt de grote Zee met al zijn baren,
        Die mijn verliefde hert, met vreugden en met smert,
        Op hoop doet varen.
      
      
        Aurora kijckt wel uit
        Doch als met weene,
        Want d’Hemel hem toe sluit,
        Zeer strengh certene
        Het schijnt dat ik noch zal schip-breeckingh lijden,
        O Goden wat een noot! want ziet ik can de dood
        Voorwaar niet mijden.
      
      
        Roer, Ancker, Zeyl en Tou
        Gaat mij begheven,
        Elaes’ ik ben in rou,
        Daar schijnt gheen leven,
        De wereld is beset met droeve dampen,
        Gheen troost is voor de hand, daar komt ook geen bystant
        Dan deze rampen.
      
      
        Ach Clara soo’t mach zijn
        Verhoord mijn klaghen!
        Ik bid u liefste mijn
        Wilt niet meer plagen,
        Let zijn u vreugd mijn vreugd, u schat mijn leven,
        Ach wilt mijn overschoon, tot een ghewenste loon,
        Het ja woord geven.
      
    
  