
    
      
        O Getrouwe Patronerse,
        Martelerse!
        Aangenaam aan God den Heer.
        Ik koom vallen voor uwe voeten,
        'k Koom U groeten
        Totter aerd' gebogen ne'er.
        Want Gij mij verscheyde tijden
        Komt verblijden,
        En bevrijden //
        In mijn strijden.
      
      
        Och! Gij zijt verscheyde stonden
        Trouw bevonden
        Bij te staan ons in de dood;
        Meen'ge mensen, meen'ge luyden
        Noch op huyden
        Zeggen U te wezen groot;
        'k Zegge groot bij God almachtich,
        Die U krachtich
        Is gedachtich //
        't Is waerachtich.
      
      
        Want Hij gunt aan uwe gebeden
        Tot op heden,
        Dat dien geen niet haestich sterft
        Die zich voelt tot U genegen,
        Die te degen
        U aanbidt, en om U swerft.
        Gij verkrijgt die om U swerven
        Dat na 't sterven
        's Hemels werven //
        Zij be-erven.
      
      
        't Is gewis/ 't gaat vast, en zeker,
        Dat den beker
        Elk des Doods eens drinken moet.
        Maar onseker 't welker uure
        Dat den suure
        Tijd des Doods, ons licht de voet.
        Wie zal dan met all' zijn sinnen
        U niet minne
        Goods Vrindinne,
        Groot Sanctinne!
      
      
        Wie zal U niet minnen segh ik,
        En hier legh ik
        Altijd op en practizeer,
        Hoe ik U zal best behagen,
        Hoe 'k te dragen,
        Mij behoor tot uwer eer.
        Gij zult zeggen, packt de spill
        Uwer grille,
        Draagt u stille
        Na Goods wille.
      
      
        'k Weet dit wel (O Goods Vrindinne,
        Wien ik minne)
        Dat Gij mij dit zeggen zult,
        Dat ik mij van mijn misdaden
        Moet ontladen,
        En ontgaen moet nieuwe schuld:
        Maar wat raed, of ik we'er maelden?
        Of ik faelden?
        Of ik daelden?
        Of ik dwaelden?
      
      
        'k Vrees dat ik we'er tegens reden
        
          Overtreden
        
        Zal, des Here zoete wet.
        Of dit wederom gebeurden
        Dat ik scheurden
        Dit Verbond; laat u gebed,
        Na dien breuck, bij 's hemels Schaeren
        Mij vergaeren,
        Wilt mij spaeren,
        En bewaeren.
      
      
        Hier toe zijt Gij langh te voren
        Uytverkooren,
        Alderliefste Patronars!
        Wilt mijn Voorsprakerse wezen
        G'lijck voor deze:
        Och zijt mij niet stuurs of warsch:
        Maar wilt in des hemels Weyen
        Mij verbeyen,
        En geleyen,
        Na dit scheyen.
      
    
  