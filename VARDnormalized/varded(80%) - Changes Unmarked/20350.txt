
    
      
        ALwaerde zoete Goese Ieught,
        Die altijdt rent na eer en deugd:
        En 't onverganck'lijck wezen;
        Die lust in goede zeden vindt,
        En eerbaerheydt bemindt,
        En Gode zoekt te vresen.
      
      
        Blijft altijdt vast in dat ghevoel,
        En schuwt 'et wereldts slim ghewoel
        Van dicht-ghedranghde Zonden:
        Want op den ruymen werelts-padt
        (Die loopt na Plutoos stad)
        Werd nimmer goed gevonden.
      
      
        Al zijn des Hemels weghen smal,
        Het heylsaem loon versoet'et al,
        't Geen daar op wordt verkreghen:
        Wel aan dan aerdigh, zoet geslacht,
        Pooght staegh met alle macht
        Te treden d'enghe weghen.
      
      
        Want hij die goede weghen gaat,
        En wandelt op de rechte straet,
        En zal niet licht verdwalen;
        De baen is in 'et einde goed,
        Al ist begin niet zoet,
        De loon zal 't al betalen.
      
      
        't Gemak is hier geen rechte rust,
        De rust is hier geen rechte lust,
        De vreugd geen rein vermaecken:
        'tVermaeck wordt vaeck met druck beloont,
        En vreugd met rouw bekroont:
        En dit zijn 's werelts zaken.
      
      
        Dies schept de hoogste lust in 't goed,
        Druckt staegh de Deugd in u ghemoet,
        Mijn waerde Lants-ghenooten,
        Ontsluyt voor Deugd u Hart en Mond,
        Maar houdt 'et voor de zond
        Doch eeuwelijck gheslooten.
      
    
  