
    
      
        DIe Goods gunst in 't hert wil draagen,
        Moet eigen liefde daar uit-jaagen,
        En 's Weerelds gunste drijven-uit.
        De schatten, die wij meest beminnen,
        Die trekken tot haar al onz zinnen,
        En diep het hert die in haar sluit.
      
      
        Och luister naa de raad des Here!
        Ai wild het best voor 't best waardeeren!
        En kies het best, het best u diend.
        Dien dan den Heer, zijn stem wild horen
        Stop voor den eis van 't vleis uw oren,
        En 't beste zal u zijn verliend.
      
      
        Dat de ene gaat zijn Vrouwe trouwen,
        En deez zijn akker woud aanschouwen,
        En die zijn oszen most zien,
        Zal dit haar herte zoo verheeren,
        Dat zij versma'en den Heer der Heren,
        En van zijn heil'ge maal-tijd vlien.
      
      
        Kan dus haar lust haar heene drijven
        Naa 't geen niet lang kan bij haar blijven?
        Dat alles moet als rook vergaan.
        Waar zal den armen Mensch dan heenen,
        Als, nu zijn vreugden zijn verdweenen,
        Hij eeuwiglijk moet buiten staan?
      
      
        Daar zal voor haar niet over-weezen
        Als straf op straf, geduurig vreezen.
        Al die genooden gaan dan mis.
        De Heer die zal haar dan niet horen,
        Want hij roept uit in zijnen tooren,
        Voor haar mijn maaltijd niet en is.
      
      
        Die lieven vrouwen, akkers, oszen,
        Die zullen haar niet kunnen loszen
        Van 't minste deel van haar verdriet.
        Dit is haar loon, die aardsche leuren
        Voor 't Bruilofts-maal des Heren keuren,
        Mijn ziel, mijn ziel wel voor u ziet!
      
      
        Al 's Weerelds schat op een gelaaden
        En kan de ziele niet verzaaden.
        Och 't gierig hert is noit vernoegd!
        Hoe kan die 's Heemels goed ontvangen,
        Dien 't aardsche goed meest doet verlangen
        En noit genoeg werd toe-gevoegd?
      
      
        Zoo lang de Weereld en haar lusten
        Uw hert verheeren, daar in rusten,
        Gij kond niet zijn des Heren vriend.
        Och! 's Heemels Bruid'gom wil niet trouwen
        Tot zijne Bruid een ligte Vrouwe,
        Die steeds nog haare pollen diend.
      
      
        Hij wil die linkerts in zijn ogen
        Beneffens Hem gants niet gedoogen,
        Die Hem onteeren, die Hij haat.
        Al dit gespuis moet eerst vertrekken,
        En 't hert zig zuiv'ren van de vlekken,
        Eer dat de Bruid'gom daar in gaat.
      
      
        Hij houd zijn tempel al te heilig,
        Die is voor wiszelaars niet veilig,
        Verkooper, kooper moet 'er uit:
        Hij wilze altemaal uit-drijven,
        Zijn wooning moet een beed-huis blijven.
        Een kuische ziel dat is zijn Bruid.
      
      
        Mijn waarde ziel, wild dan beminnen
        Met al uw kragt, met hert, en zinnen
        Het hoogste goed, uw Heer en God.
        Die kan alleen u wel vernoegen,
        Die zal alsdan u ook toe-voegen,
        Uit enkel gunst, het beste lot.
      
    
  