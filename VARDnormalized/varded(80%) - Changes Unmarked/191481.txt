
    
      
        OP, mijn ziel, wilt u bereiden
        Tot des Heren lof en eer,
        Ik wil zijnen naam verbreyden
        Dat men’t hore wijd en veer,
        En met mijner Psalmen zangh
        Prijzen God mijn leven langh.
      
      
        Wilt u op geen Prins verlaeten
        Noch op enig mensen kind,
        Noch op Rijcken, noch op Staeten:
        Menschen-macht is niet als wind;
        Als de geest gaat uit den romp
        Werd hij weer een aarde klomp.
      
      
        Al zijn voorstel en gedachten
        (Hoe verheven en hoe groot)
        Zijn maar als een bloem te achten
        ’s Mergens op en ’s avonds dood:
        Wel hem, die het zo verstaat
        Dat hij zich op God verlaat.
      
      
        God: van wien het al begin heeft,
        Hemel, aarde, locht en zee,
        Watter op en watter in leeft,
        Mensen, dieren, vis en vee;
        God: die ’t geen hij heeft gezeid
        Houdt tot in der eeuwigheyd;
      
      
        God: die door zijn vonnis-wijsen
        Den verdrukten recht zal doen,
        En den hongerigen spijzen
        En met nodigh brood zal voen;
        God: die den gevangen man
        Vryen en verblijen kan;
      
      
        Die der blinden ogen open
        En de doven horen doet,
        Die de lammen helpt aen’t loopen
        En de kreuplen wel te voet;
        Die het kromme weder recht,
        En zijn minn’ aan vroomheyd hecht.
      
      
        Die den vreemdeling slaat gaede
        Buiten huis en vaederland,
        Die met wezen is belaede,
        Die de weeuwen biedt de hand;
        Diese bey neemt in behoe
        Dat haar niemand onrecht doe.
      
      
        Hij doet alle goddeloosen
        Op haar eigen weg vergaen,
        Hij verstroyt de macht der bozen,
        Maar zijn rijk zal eeuwig staan:
        Des, o Zion, weest verblijdt
        Want u Koning heerscht altijd.
      
    
  