
    
      
        Heft op u hert, opent u oren,
        Die hier armoedich sucht en schreyt,
        Wilt uwe zaligheid aenhooren,
        Die u van God is toegezeid.
      
      
        Ist dat gij vroom zijt van gemoede
        En arm van geeste innerlijck,
        Zo dient u armoed u ten goede,
        En u behoort dat Hemelrijck.
      
      
        Verblyt u dan, dat u gegeven
        Alsulcken staat hier is van God,
        Waar in gij meucht volcomen leven,
        Na syn exempel en ghebodt.
      
      
        Ghedenckt zijn woord, ‘t welk hij zo klaarlijk
        Sprak van den rijcken jongelinck,
        Hoe dat een rijcken alzo swaerlick,
        Door ‘t naelden oogh in Gods rijk ging.
      
      
        Begeert dan niet alsulcken hinder,
        Sijt met u armoed’ wel te vreen,
        ’t Is beter hier te hebben minder,
        Dan door den Rijkdom af te treen.
      
      
        Aanziet ‘t verschil van deze beide,
        Lazarus en den Rijcken man,
        Hoe dat hij in der Hellen schreyde,
        Als Lazarus veel troost gewan.
      
      
        Troost u hier meed’ in u ellenden,
        En denckt, als God vergeldingh doet,
        Hij zal u zaken zo omwenden,
        Voor tijd’lijck kwaad een eeuwig goed.
      
      
        Weest niet onlijdtsaem noch lichtveerdigh,
        En wenscht niet om te worden rijk,
        Maar dankt God dat hij u maakt weerdig,
        Te worden zijnen Soon ghelijck.
      
      
        Want zijnen Soon had hier beneden
        Niet daar zijn hoofd op rusten mocht,
        Het zijn dan van de naaste leden,
        Die met zijn cruys werden bezocht.
      
      
        Een stichtig handwerk wilt beginnen,
        Geneert u redelijck en stil,
        Cont gij daar med’ u brood niet winnen,
        Zo voegt u na des Heren wil.
      
      
        Volgt niet door ongeloof de paden,
        Van d’eyghensinnighe rebel,
        Die hare voeten tot den kwaden,
        Om schandigh ghewin loopen snel.
      
      
        Wacht op Gods hand, wilt niet bedroeven,
        Wanneer zijn hulpe noch toeft aan,
        ’t Is om ‘t gheloove te beproeven,
        Hij heeft ook eertijds zo gedaan.
      
      
        Hij zal nochtans tot geender uren,
        V hier versuymen, hem betrout,
        Want hij op alle creaturen,
        Ghestadelijck zijn ogen hout.
      
      
        Maar twee gebreken u licht schaden,
        Dats murmureren zonder noot,
        Of sulcken middel te versmaden,
        Daar door hij geven wil u brood.
      
      
        Ist zijnen wil dat gij moet leven,
        Door mensen hulpe meer oft min,
        Wilt u daar in ootmoedigh geven,
        Verkiest geen middel naar u sin.
      
      
        Verscheyden vromen, zelfs de Here,
        Hebben hant-reyckinghe ontfaen,
        Neemt zijn exempel tot een leer,
        Ist dat het u alzo moet gaan.
      
      
        Weest licht vernoeght al zonder claghen,
        Draagt u ootmoedigh in dien staat,
        Denckt: Lazarus liet hem behaghen,
        De brokken van den rijcken vraet.
      
      
        Zo hem de rijke niet bewijset,
        Milt-hertigh na der liefden aard,
        Ziet dat gheen hooghmoet in u rijset,
        Dat gij met laster hem bezwaard.
      
      
        Maar des te meer zijt gij genegen,
        Voor hem te bidden met ootmoet,
        God die de herten can beweghen,
        Zal hem vervullen met zijn goed.
      
      
        Hout rein u tongh, u hert, u handen,
        Verciert u armoed’ aldermeest,
        Met Ootmoed’, en laat liefde branden,
        Op dat gij arm sijt na den Geest.
      
    
  