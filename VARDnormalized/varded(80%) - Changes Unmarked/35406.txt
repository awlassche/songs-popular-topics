
    
      
        CUpido God der minnen,
        Brengt nu alles aan den dans,
        En stort verliefde sinnen,
        In de Dochters en Jongmans,
        Nu in den Somer-tijdt,
        Is dat een yder vrijdt,
        de Een raeckt tot zijn besluyt,
        En de ander werd de Bruydt,
        De wereldt raeckt aan 't branden,
        Al de jeugd wilt seffens uit.
      
      
        De grote Potentaeten,
        Krijgsman, Borgers en Matroos,
        En konnen 't ook niet laeten,
        Yder zoekt een rinse doos,
        Coopman en Winckelier,
        Den Cramer en Grossier,
        Den cloecken Ambochtsman,
        Den Boer of Acker-man,
        Het loopt al om te trouwen,
        Die daar toe geraecken kan.
      
      
        Anthoen zoekt Anthonette,
        En Passchier Passchasia,
        En Rosier zijn Rosette,
        Cornelis Cornelia,
        Christoffel mint Christijn,
        En Jacob Jacomijn,
        Ambroos Ambrosia,
        Martinus Martina,
        Een yder zoekt zijn gayken,
        Ja hij loopt het achter na.
      
      
        Dan sietmen noch wel loopen,
        Twee of dry naar ene Meyt,
        Die 't dan somtijdts bekoopen,
        Met een blauwken zo men zeid,
        David en Daniel,
        Loopen naar Isabel,
        Geraert naar Boudewijn
        Met Hans naar Willemijn,
        Een yder wilt de naaste
        Van de zoete Dierkens zijn.
      
      
        Abram stelt zijne sinnen,
        Door 't gesicht van Silvia,
        Anselmus doolt in 't minnen,
        Van de schone Helena,
        Paulus van Pauwelijn,
        Amant van Angelijn,
        Carolus van Clara,
        Andreas van Sara,
        En Adriaen van zijne
        Wel-beminde Agatha.
      
      
        Lenaert die raeckt aan 't raesen,
        En Quitin volgt zijne spoor,
        En loopen peur als dwaesen
        Naar Magriet en Leonoor,
        Balthazar naar Florens,
        Lucas naar Amorens,
        Hendrijck naar Henderijn,
        En Joseph naar Justijn,
        En Pieter Jan en Carel,
        Naar Rosa, Martha, Pirijn.
      
      
        De Boertjens en Boerinnen,
        Vryen ook al onder een,
        Herders en Herderinnen,
        Vindtmen dikwijls met hun tween,
        Want Joris, Joos en Claes,
        Theunis en Bonefaes,
        Bij Mayken, Claesken Tan,
        En Griet, Betken en An,
        En Lieven met zijn Goolken,
        Kommen te samen achteran.
      
      
        Filiander trouwen Herder,
        Mint Philida boven maet,
        En Celadon gaat veerdigh,
        Schoon dat hem Astrea haat,
        Hylas en Dianier,
        En Dafnis en Rosier,
        Claerind' en Coridon,
        Amaran en Damon,
        Filiander en Belinde,
        Galathe en Celidon.
      
      
        Dochters die tot haar dagen
        En zo ver gekomen zijn,
        Dat zij het zelver vraegen,
        Als Anna aan Valentijn,
        Barbara aan Reynier,
        Marij aan Olivier,
        Josijne aan Servaes,
        En Agatha aan Raes,
        En Petronel aan Symoen,
        En Maeghdalena aan Donaes.
      
      
        Dus verstreckt de Heerschappe
        Van Cupido breedt en wijt,
        Hij doet de Jongmans vryen,
        Of zij worden zelfs gevrijt.
        dit geschiet over al,
        In 't Bos bij Berg en dal,
        In Steden en in 't Hof,
        dus geeft hem altoos lof,
        Van uwe jonge jaeren,
        Tot gij wederkeert in stof.
      
    
  