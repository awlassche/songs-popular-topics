
    
      
        WIe kan Gods wonder-werck verstaen?
        Wie kan tot in den hemel gaan?
        Geen mensch leeft hier op aarden,
        Schoon of hij trots is ende stout,
        Of dat hij rijk is, ende oud,
        Niets kan hij doch aenvaerden.
        Al 't geen wat Hemels is dat staat
        In Godes macht, 't is zijn weldaet,
        't Hemels-hof op te sluyten,
        Dat zijn beminde daar in gaan,
        En laten de Godloose staan
        In eeuwigheid daar buiten.
      
      
        Want ziet, hoe God met heerlijckheyt
        Den weg na 't Hemelrijck bereid,
        Voor die hem oprecht vrezen,
        Een vier'ge wagen hij uit sent,
        Met vier'ge paerden daar ontrent,
        Dat zal den Ruiter wezen,
        Daar zit de knecht des Heren in,
        Dit is zijn troost en zoet gewin,
        En reist alzo met vreden:
        En scheyd van does bedroefde aerd,
        En wordt zo na den Geest gepaert
        Met God in eeuwigheden.
      
      
        Wel op, gij die den Here vreest,
        Dient hem oprecht en na den geest,
        Wilt hem u saeck betrouwen,
        Hij laat het goed niet ongeloont,
        Met zaligheid op 't lest hij kroont:
        Daarom wilt op hem bouwen.
        Dit leven dat is krank en broos,
        Hier duert het maar een kleine poos,
        Tot God wilt u begeven,
        Op dat gij namaels door de dood
        Meugt rusten, vrij van alle noot,
        In 't saligh eeuwig Leven.
      
    
  