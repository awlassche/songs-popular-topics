
    
      
        WIe schept geen' lust gestadig
        In 't volgen van Gods wet;
        Wiens oog op 't oogmerk let,
        En 't werk schat zo genadig;
        Wiens hand zo mildt wil lonen
        Met zegen, ere en vreugt,
        Dat zich 't gelaat der deugt
        Daar zigtbaar komt vertonen?
      
      
        Is Noachs dronk geveiligt
        Door vrome zoons van smaat,
        Zyn tong wordt voor hun zaat
        Ter heilbazuin geheiligt.
        Wie Gode een huis wil bouwen,
        Mag God, zo David hoort,
        Op 't nimmer falend woord,
        Zyn' huisbou wel betrouwen.
      
      
        De weew ziet begenadigt
        Gods miltheit in haar kruik
        En flesch, nooit leêg van buik,
        Die mildt Gods knecht verzadigt:
        Voedt zij, haar voedt Elias.
        Ook bergt de Moor zyn lyf
        In nood, wiens vroom bedryf
        U bergde, ô Jeremias.
      
      
        Op kuischeit, die zich redde
        Door ramp en 's kerkers hoon,
        Volgt Josefs glorikroon,
        En heilryk huwlyxbedde.
        Mêdogentheit van vrouwen,
        Die Isrels zaat verschoont,
        Vint, aan den Nyl beloont,
        Haar huis hierdoor behouwen.
      
      
        D'onfaalbre bladen melden,
        Hoe God wil min met min,
        Met zielwinst zielgewin,
        En trou met trou vergelden.
        Keert gij tot mij, 'k zal keren,
        U gunstig, roept zyn stem.
        Hij nadert, naakt men hem.
        Hij eertze die hem eren.
      
      
        Elx deugt wordt ingemeten,
        Alsze uitmat. Ieder maait
        Veel graans, die ryklyk zaait.
        Veel weldoens, hier vergeten,
        Ontbeert omhoog geen voordeel.
        Wie ras vergeeft, krygt dra
        Vergiffnis: en gena
        Wacht een genadig oordeel.
      
      
        Wie Christus trou belyden,
        Belydt hij ruim zo schoon
        Zelf voor zyn Vaders troon.
        Wie kloek voor hem blyft stryden,
        In nood en dood bestendig,
        Die wind na kruis ene krans,
        Onendig ryk van glans,
        En leeft met hem onendig.
      
      
        Wie weigert dan gestadig
        Te leven naar Gods wet;
        Wiens oog op 't oogmerk let,
        En 't werk schat zo genadig;
        Wiens hand zo mildt wil lonen
        Met zegen, ere en vreugt,
        Dat zich 't gelaat der deugt
        Daar zigtbaar komt vertonen?
      
    
  