
    
      
        KOmt Fama blaast int openbaer,
        Ter eeren van dit jonge paar,
        Komt wenst haar mee
        Des Heren heyl'ge free.
      
      
        Geluk zo wenschen wij te saem
        U beide in des Heren naam,
        Geluk jong paar,
        Geluk van Iaer tot Iaer.
      
      
        Aenhoort nu wat gij schuldig zijt,
        En hoe gij zult tot aller tijd,
        In de Echte-Staet
        U dragen vroeg en laat.
      
      
        Gij man hoofd zult al wat gij doet,
        In u geluk of tegenspoet,
        In vreugd of pijn
        Niet wreet noch korsel zijn.
      
      
        U Huysvrou zult gaan te moet,
        In vrede bij haar wonen zoet,
        En onbeswaert
        Haar houden lief en waert.
      
      
        Gij zijt voortaan u eigen niet,
        Daar is een vast verbond geschiet:
        Want man en wijf
        Twee Zieltjes in een Lijf.
      
      
        En gij Huysvrou van uwen man
        Neemt ook u plicht gewilligh an,
        Met vreugd betoond,
        Dat Liefde bij u woont.
      
      
        U man zult gij gehoorzaam zijn,
        Uit reine Liefd' en niet in schijn,
        De vreed na jaecht,
        Doe niet dat hem mishaeght.
      
      
        In woorden en in daden kuys,
        Sachtmoedig, stil ook in het kruys,
        Met heus gelaat,
        Want dit is u sieraad.
      
      
        Laat lichten als de Zonne klaer
        U beide deugd in 't openbaer,
        U kind'ren zoet
        In Godes vrees op-voet.
      
      
        Leeft 't samen vredigh, vreest den Heer,
        In Liefde bloeyt, groeyt meer en meer,
        Tot dat de dood
        U voert in Abrams schoot.
      
    
  