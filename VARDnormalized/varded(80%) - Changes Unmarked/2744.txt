
    
      
        OCh of mijn hoofd vol waters waar gegoten,
        Mijn ogen beyd' als sluizen wijt ontsloten,
        En zouden niet af-laten steeds te vlieten,
        Maar tot den gront haar tranen-vloet uyt-gieten,
        Om dat Gods arm Gemeent'
        Nu alzo treurig weent,
        Als oyt aan Babels stromen,
        Nooit had zij droever dag,
        Nooit is haar herder slagh
        van boven over-komen.
      
      
        Zij heeft voor lang' zelfs in haar teere dagen
        En zwakke jeugd op haren rugg' gedragen,
        Den zwaren ploegh der bozen wrevelmoedigh,
        S' is hert gedruckt door haren schepter bloedigh,
        Maar in dees' lesten tijd,
        Zij meer verdruckinghs lijdt,
        Als immermeer voor dezen:
        Nu is den bitt'ren vloet,
        Van kruys en tegenspoet,
        Haar over 't hoofd geresen.
      
      
        Zij is voorwaar in dees' bedroefde Jaren,
        Gelijk een Vrouw' die zit in noot van baren,
        Haar ene wee is niet zo haast geweken,
        Of 't ander komt en dreygt haar 't hert te breeken.
        Ziet Heer ten Hemel uit,
        Verlost u flauwe Bruyt,
        Eer dat zij gants versmachtet,
        Zij is van pijn zo laf,
        Dat zij het duister graf
        All' ogenblik verwachtet.
      
      
        Gij ziet Ã´ Heer uit u Palleys verheven,
        En hogen Troon, hoe u vijanden leven,
        Met u Vriendinn' haar slachten en verworgen,
        En kan voor u in 't minst niet zijn verborgen:
        Gij ziet hoe de Arent fel,
        In 't jagen wonder snel,
        U Duiven zoekt te plucken,
        't Is heel met haar gedaan,
        Of gij moet vangen aan,
        Syn vleugels uit te rucken.
      
      
        Hoe kond gij God die alles ziet gedogen,
        Dat u Gemeent' den appel uwer ogen,
        de Bruydt uw's Zoons, zo zuckelt hier beneden,
        En als den drek met voeten werd getreden?
        Hoe kan u Vaders hert
        Verdragen al does smert?
        Kond gij niet meer ontfermen?
        Of zijt gij zo gestoort,
        Dat gij niet eens en hoort,
        Na haar hertgrondigh kermen?
      
      
        Gaat Heer met haar niet verder in 't gerichte,
        Maar wilt doch in uwe wonder scherp gezichte,
        Eens wenden af, van haar bloet-rode zonden,
        Ziet ook eens aan uw's Zoons bloet-rode wonden
        Houdt doch om zijnen 't wil,
        U slaande hand eens stil
        En laat die eens gevoelen,
        Uwe vijanden wreet,
        Die nu zo wijdt en breet,
        Door al de wereld woelen.
      
      
        Dit zal de Heer voorseecker doen in korten,
        Zijn hulp en troost nu langer niet op-schorten,
        Maar 't oog en 't hert weer tot zijn Kerke wenden
        En met een wenck haar smert en droefheyt enden;
        Dan zal des Heren Bruyt
        Haar Klaegh-Liedt hebben uit,
        En Vreughden-sanck aenvangen,
        Met al die herten trouw',
        Die 't eyndt van haren rouw'
        Verwachten met verlangen.
      
      
        Weest onversaeght onnosel Tortel-duyven,
        De Heer zal haast u trekken uit de kluyven
        Des Arends wreedt en ander Vogel-grijpen,
        Gods vinger zal haar klaeuwen scherp af-nijpen,
        Staat vast op uwen God,
        Denckt dat der bozen rot
        Zijn hand niet zal ontvlieden,
        Gij zult haast wezen vrij,
        Mijn hert getuigt het mij,
        Amen, dat moet geschieden.
      
    
  