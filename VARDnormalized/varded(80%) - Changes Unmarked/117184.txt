
    
      
        Grote God/ die rijk zijt van vermogen,
        Uw goedtheyt zien wij weer voor onze ogen,
        Gij kroont ons steeds met uwen milden zegen,
        U gunste straalt op alle onze wegen,
        Gij komt ons dag, op dag, met uwe weldaden,
        Naa ziel en lichaam, rijklijk overladen.
      
      
        Gij dekt den Dis, voor ons met zoo veel gaven,
        Als of wij u vergelding weder gaven,
        De aarde, lucht, en ‘t water moeten geven,
        Ons onderhoud, en voedzel voor het leven,
        Ook dat niet schaars: maar mildt, en overvloedig,
        Verzaadt gij ons, als onzen Vader goedig.
      
      
        Wat zyn wij Heer! dat uwe goedheits stromen,
        Al wederom, op heden tot ons komen?
        Wij zijn niet waerd! dat gij aan ons zoud denken?
        Met zoo veel goeds, en zegens ons beschenken,
        Meer als aan veel: van uwe lievelingen!
        Uw gunst alleen geeft ons al deze dingen.
      
      
        Gij trekt ons hert door zoete liefde koorden,
        En voed de ziel, door uwe levens woorden;
        Gij schenkt u Zoon, en met hem ’t eeuwig leven,
        Wat kond gij ons, ô Vader! beters geven!
        Die heil fonteyn vol zegens, en genaden,
        Dit Hemels Brood! kan onze ziel verzaden.
      
      
        Dat wij ons hert geduurig wel beware,
        En nooit met zorge spijs of drank bezwaren.
        Doet door uwe schepsels onze zielen rijzen,
        Om u den oorspronk alles goeds te prijzen.
        Geeft bij uw gaven, aan ons uwen zegen,
        Door Iezus duurbaar bloed, voor ons verkregen.
      
      
        Laat d’arme ziele! nimmer zijn vergeeten,
        Een and’re spijs die van nooden t’eeten.
        Een Hemels-broot tot stercking in genade,
        Dat ziels-gebrek, en honger kan verzaden,
        Geeft dat altijdt, dan groeyt het geestlijk leven,
        Dan leev’ ik u, en zal veel vruchten geven.
      
      
        Laat uwe’ liefd’, ô Vader! ons vermaken;
        O Iezus! komt bij ons u wooning maken,
        Met uwen geest! en zijn’ genaden gaven,
        Komt zoo ons hert, en ziel van binnen laven,
        Dat die met uw haar Avontmaal mag houwen,
        En eeuwiglijk uw aangezicht beschouwen.
      
      
        Geeft ons ook plaats in ‘s Hemels opperzalen,
        Wilt daar de ziel met volle vreugd onthalen,
        Met Abraham, Izaak, Iacob, gezeten
        Aan uwe Taafel, laat ons daar dan eeten,
        ’t Verborge Man’, in zoete rust, en vrede,
        Daat volheid is van alle heerlijkheden.
      
      
        Hoe overvloedig! komt uw goedtheyt daalen,
        Wie kan al ’t goed’ aan ons gedaan, verhalen?
        Lof, eer, en dank, zijn wij verplicht te geven,
        Met Lichaam, Geest, in ons gehele leven.
        Maakt ons bequaam, door uwen Geest van boven,
        Dan zullen wij uw Naam, ô Here! loven.
      
    
  