
    
      
        Ziet hier twee Bidders, die gegaan
        Zijn om te bidden in den Tempel,
        Laat beyd' u Oren horen aan
        Een schoon, een moy, een fraey exempel:
        d'Een van de Phariseusche Oorde,
        En de ander was een Phublicaen,
        Hoort toe, gij sul het aan de woorde
        Van d'een, van de ander wel verstaen.
      
      
        d'Een sprak: Ik danck u Here lief,
        Dat ik niet ben, als andere Mensen,
        Een Overspeelder, Schelm oft Dieff:
        Wat soud' ik anders kunnen wenschen?
        Daar onder ik met reden reecken
        Den Zonder, die daar slaat, en bidt,
        Want ik vast tweemaal alle weken,
        Geef tienden van mijn gants besidt.
      
      
        Maar ziet den Publicaen en dorst
        (Daar tegen staande heel van verre)
        Om hoog niet zien, maar sloeg voor zijn borst,
        Hij dorst niet kijcken naar de Sterre.
        O God! weest mijns Zondaars genadich!
        Sprak hij, ik segghe voor ghewis,
        Dat dezen Sondaer van misdadich,
        Rechtvaerdich t'huys gekomen is.
      
      
        En de ander, zo God zelfs leerdt,
        Die is een sondich mensch ghebleven:
        Die zich verheft, die wordt verneert,
        Die zich verneert, die wordt verheven.
        O mensch! gij moocht den Heer wel prijzen
        Van zijn weldaden, als gij slechts
        U wacht versmaed'lijck te verwijzen
        Door hovaerdye, u mede knechts.
      
      
        Dankt God, maar staat gij mee van veer,
        En weest u sond' altijd gedachtich,
        Valt met den Publicaen ter neer:
        Den Pharise was al te prachtich:
        Heer Iesu, weest mijns ook genadich,
        Ik sta hier met den Publicaen
        Van verr': 'ksla mee mijn borst misdadich
        En derf mijn ogen niet opslaen.
      
    
  