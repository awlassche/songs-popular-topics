
    
      
        Hoe weinigh is genoeg voor zulk een mensch
        Die wijsselijck, en wel is onderweesen!
        Hij hijght niet door een on-versade wensch
        Wanneer hij 's nachts zal op zijn bedde wezen.
      
      
        Hij heeft dan een gesonde slaap en rust
        Zijn ingewand is matigh te allen stonden,
        Hij staat weer op des moprgens vroeg met lust,
        En zijn vernuft is bij hem frisch bevonden/
      
      
        Maar moeyelick en on-gerust gewaeck,
        En buick-wee, en gequyn en pijn der darmen,
        En alles wat op 't meest beset den vaeck,
        Is bij een on-versaed'lick mensch, met karmen.
      
      
        Die wel vernoeght is met het geen hij heeft,
        Een God voor zijn bescheiden deel staegh danket
        Is in der daedt de rijckste die der leeft,
        Maar arm en ziek die staegh na meerder jancket
      
      
        Rijckdommen zijn als doornen, die de ziel
        Met anghst en sorgh geduriglijk door-pricken,
        Die 't lieflick zaad des woords, dat daar op viel
        Al tezamen weer verdrukken en versticken.
      
      
        Des rijkdoms lust niet dan veel wroegen geeft,
        In 't krijgen. in 't bezitten; in 't verliesen:
        Godtsaligheidts gewin genoegen heeft;
        Wel hem, die haar zal tot zijn schat verkiesen.
      
      
        Die 't aerdtsche goed voor 't Hemelse verkiest,
        Zal op het lest behouden geen van beiden;
        Daar komt een tijd dat hyse t'saem verliest,
        Wanneer hij zal uit deze wereldt scheiden.
      
      
        Die God verkiest tot zijner erven deel,
        Is rijk genoeg, hij leeft zeer wel te vreden:
        Hij zij uw schat, zo wordt gij niet zo veel
        Met zulk gequel, met sorgh en moeit bestreden.
      
      
        Zo stelt dan niet, gelijk een weereldts zot,
        Op 's rijkdoms on-gestadigheidt uw hope,
        Maar altyijdt op den levendigen God,
        Die alles geeft, en heeft om niet te kope.
      
      
        Hoe saligh is hij die een schat vergaert,
        En weg legt in 't toekomende voorzichtig
        Goed fondament: als hij van hier eens vaart,
        Krijgt hij een schat, meer dan al d'aerd, gewichtigh.
      
    
  