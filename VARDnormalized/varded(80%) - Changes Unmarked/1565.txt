
    
      
        AL waar ik zo bemindt als d'algoedighe Goon,
        Dat zij om mij te schenck, o schone Ridder boon
        De Scepter ende Kroon van Hemel en van Aard,
        S'en waren zonder u, mij geen spoogh waters waert.
      
      
        Al waert de Opper-vooght van 't hoog en heilig Rijk,
        Mijn in zijn grootheid wou mij maken zijns gelijk,
        En ik moest u mijn Lief, hier laten in ghequel,
        Wat sou den Hemel mij zijn anders als een Hel.
      
      
        Al waert dat ik alhier mocht dwingen met gebot,
        En heerschappyde al de volk'ren dol en zot,
        Doch zonder u ik sou het wereltlijck ghebien,
        Groot hertigh van ter zij niet willen eens aen-zien.
      
      
        Maar als ik mach bij u mijn Prins zijn onbevreest,
        Zo find ik mij zo rijk, en zo vernoeght van geest
        Dat ik verachten puf de dood en twreet gheval,
        Want in u Zieltje is mijn Hemeltjen en al.
      
    
  