
    
      
        Uit diepen nood, en grote bangigheyt,
        Mijn droeve ziel, tot God mijn Trooster schreyt,
        Ik ben ontstelt, en totter dood bedroeft,
        Troost u Dienstmaagd, o ! Here, niet vertoeft.
      
      
        Gij hebt onlanghs (tot mijnder Zielen vreugd)
        Door uwen Geest verlicht mijn blinde Jeucht:
        Gij hebt mijn Ziel met droefheyt heel beroerd:
        En mij alzo tot in u Kerck ghevoert.
      
      
        Doen heb ik, Heer, vaeck van u gunst gheroemt,
        U door 't Geloof mijn Vader ook genoemd:
        Want door u hand gheleyde gij mij voort
        En gaf mij lust, en yver tot u Woord.
      
      
        Och ! nu kan ik niet in u Tempel gaan,
        Om tot mijn troost u Woord te horen aan:
        Droefheyt en pijn, en kranckheyt neemt mijn kracht,
        Ik vind' geen troost bij dage, noch bij nacht.
      
      
        OCh ! troost mij we'er die mij dus hebt bedroeft,
        Als 't Goud in 't vier u zwakke Maegt beproefd:
        Och ! ik ben bangh, door kranckheyt ne'er ghevelt,
        Wan-hoop en vrees' mij deer'lijck mede quelt.
      
      
        Hoe langh, och ! Heer, hoe langhe zal dit zijn ?
        Dat ik dus bangh zal wezen vol van pijn,
        Ik weet geen raad, helpt mij mijn God, en Heer,
        Of dezen last die druckt mij heel ter ne'er.
      
      
        Mijn Zonden nu steeds voor mijn ogen staan,
        Die 'k in mijn Jeucht heb onbedacht gedaan:
        Al lijd' ik pijn, hertzeer, en onghedult,
        Ik weet, o ! God, dit is mijn eyghen schuld.
      
      
        Verlicht mijn pijn, of gheef mij kracht, o ! Heer,
        Op dat ik niet uit swackheyt murmureer
        En mij vergrijp voor uwe Majesteyt,
        Op dat mijn Ziel daar door niet meer en schreyt.
      
      
        Komt mij te baet, o ! Zielens Medicijn,
        Want gij roept al die zeer beladen zijn:
        Ik koom tot u gheloovigh met ootmoedt
        Om troost, en hulp, u vallende te voet.
      
      
        Ik heb tot troost nu door u Geest bekent,
        Dat gij uit gunst mij deze kranckheyt zendt:
        O Wijzen God ! 't is goed wat gij verlient
        Dit tot mijn Heil, en uw's Naams Ere dient.
      
      
        Och ! laat mij nu voort zo gelukkig zijn.
        Dat ik u meer mach roemen in mijn pijn:
        U Vaders hand, heeft mij te recht geleid,
        In dezen druck, tot mijner Zaligheid.
      
      
        Dus wensch ik, Heer, met yver na dien dach,
        Dat ik bij u, van hier verhuysen mach:
        Want 's Werelts vreugd, en al wat haar aangaat,
        Heb ik met lust om uwent wil versmaedt.
      
      
        Want al haar zoet is voor mijn Ziel fenijn.
        Heer, is 't u wil ? Ik wil ontbonden zijn ?
        Doch zo 't u haeght dat ik noch leve meer,
        Och ! laat u Maagd maar leven tot u Eer.
      
      
        Geef dan, o ! Heer ! ghelijck ik voormaels plach,
        Dat ik haast we'er u Woord aenhooren mach:
        Op dat ik mach in u Gemeent' bequaem,
        Daar scheppen troost: en prijzen uwen Naam.
      
      
        Daar is mijn lust, daar is mijn grootste vreugd,
        Maakt mij bequaem, bestiert mijn teere Jeucht,
        Slaat gaed' u Kind, dat gij hebt we'er-ghebaert,
        Op dat ik toon een recht herbooren aard.
      
    
  