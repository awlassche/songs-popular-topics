
    
      
        WIlt gij dan dat ik sterf?
        O wreede Herderinne!
        Neen, maakt dat ik jonst’ verwerf,
        En thoont mij weder-minne:
        Misschien ja (seghdy) misschien neen,
        Zal ik u helpen uit ’t gheween.
      
      
        Ik zie van nacht op dag
        Mijn’ smert’ en droefheydt wassen:
        Doch gij spot met mijn beklagh,
        En wilt ‘er niet op passen:
        Misschien ja (seghdy) misschien neen,
        Zal ik u helpen uit ’t gheween.
      
      
        En zo om all’ mijn’ smert’,
        Een weinig te verjaghen,
        Kom’ ik met een ancxstigh hert,
        U naar een soentjen vraghen:
        Misschien ja (seghdy) misschien neen,
        Zal ik u helpen uit ’t gheween.
      
      
        Ei! liefste, zegt eens ja,
        En laat den Neen daar blijven:
        Doet aan Mopso eens ghenae’,
        En wilt sijn’ smert’ verdrijven!
        Misschien ja (seghdy) misschien neen,
        Zal ik u helpen uit ’t gheween.
      
    
  