
    
      
        In een hoekje,
        Met een boekje,
        Is myn meest vermaak, met rust.
        Niet hoe veele,
        Maar hoe eêle
        Zij 't: en dat voldoet myn lust.
      
      
        Anders, 't lezen
        Zal ook wezen
        Tot vermoeying, en verdriet.
        Worden poozen
        Uitgekozen,
        Dan verveelt het lezen niet.
      
      
        'K wil niet laaken
        And're zaaken
        Tot verlusting; houd men maat.
        Laat mij 't mine:
        'k Laat hem 't zyne,
        Dien myn keur niet aan en staat.
      
      
        'k Laat hem jagen
        Gantse dagen,
        En gestaag zyn op den tril.
        'k Laat hem hotzen,
        Ryden, rotzen:
        Liever ben ik te huis, en stil.
      
      
        'k Laat hem zetten
        Strikken, netten,
        Voor gevogelt', en voor vis,
        Dien het rusten
        Niet mag lusten:
        'k Vang ze liever op den dis.
      
      
        'k Laat hem speelen,
        Danssen, veêlen:
        Zeker, ik en doe niet meê.
        'k Laat hem raazen
        Bij de glazen:
        Dat vermaak komt uit op wee!
      
      
        'k Laat die willen
        Tyd verspillen
        In gezelschap, of salet,
        En waar gasten
        Zich verbrasten.
        Dus word menig ziel besmet.
      
      
        O! myn boekje
        In een hoekje,
        Geeft mij meer vermaak en vrêe.
        'k Zal die uuren
        Niet bezuuren,
        Die ik dus tot nut bestêe.
      
    
  