
    
      
        Maar ziet! zij sluit,
        Ach Lief, wilt zo niet sluyten,
        Ziet eerst eens uit
        Wie dat gij hier laat buiten
        U deurtjen gaan,
        Compt fleurtjen aan
        Aan 't scheurtjen,
        Een eurtjen
        Aant deurtjen staan
        Aenhoort mijn klein vermaen.
      
      
        Ach! wildy niet?
        En ist dan u behaghen
        Dat ik 't verdriet
        Hier op de straet moet klaghen?
        Voor nijers boos,
        Voor vrijers loos,
        Noch wijder,
        Voor yder,
        Voor vrijers loos
        Of iemand die mij ziet?
      
      
        Ik gaf een klop
        Met vrezen en met hopen,
        En seyd doet op,
        Zij seyd' ik doe niet open,
        Wij sorghen // zeer
        Koomt morgen // weer,
        Wilt borghen
        Tot morgen,
        Komt morgen weer
        En eyscht dan u begeer.
      
      
        Ik bent, mijn roem!
        Mijn waerde uytghelesen!
        Die ik schier noem
        Mijn eigen hart te wezen;
        Zij vluchten toe,
        Ik stichten doe,
        Zij vruchte,
        Ik duchte,
        Ik suchte doe:
        Hoe wee was ik te moe.
      
      
        'k En kan voorwaar
        De heel nacht niet rusten,
        Maar dacht om haar,
        En veel verscheyden lusten
        Temteerden // mij,
        Het deerden // mij
        't Ontbeerde,
        
          Begeerde
        
        Dies keerd' ik mij
        Van d'een op de ander zij.
      
      
        Wel op mijn hert,
        En wilt niet langher treuren,
        Mach voor u smart
        Haar jonst u niet ghebeuren,
        Zo laatse // snel,
        Maar praatse // wel,
        Zo staatse,
        Ter plaatse,
        Zo staatse wel
        Daar men haar eeren sell.
      
      
        Princesjen eel!
        Als ik bij u kwam praaten,
        Wast een te veel,
        Daarom zal ik u laten
        Gij maacktet // trots,
        Gij spraacktet // schots
        Ik laacket,
        En staacket,
        Gij maacket trots,
        't Had zeker niet veel slots.
      
    
  