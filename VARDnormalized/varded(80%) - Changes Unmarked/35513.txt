
    
      
        Lestmael op enen Somerschen dag,
        Maar hoort wat ik bevallijck zag,
        Van Iesus en Sint Ianneken,
        Die speelde met een Lammeken,
        Al in dat groen gheklavert Land,
        Met een Pap-schoteljen in hun hand.
      
      
        De witte, vette voetjens die waren bloot,
        Hun lipjens als corael zo root,
        De zoete vette praterkens,
        Die zaten bij de waterkens,
        Het Sonneken dat scheen daar al zo heet,
        Zij deden malkanderen met Melckje bescheet.
      
      
        de een troetelde dat Lammeken zijn hoot,
        En de ander kittelde het onder zijn poot:
        Het Lammeken ging springhen,
        Sint Ianneken ging singhen,
        En huppelde en truppelde door de Wey,
        En deze krollebollekens die dansen alle bey.
      
      
        En als het dansen was gedaan,
        Zo moest dat Lammeken eten gaan,
        En Iesus gaf wat broyken,
        En Ioannes gaf wat hoyken
        Ter wereld wasser nooit meerder vreugd,
        Als deze twee Cosijntjes waeren verheugt.
      
      
        Ioannes zijn kleine Neefken nam
        En zette hem boven op het Lam:
        Schoon manneken gij moet reyen,
        Ik zal u t’huys gaan leyen
        Want Moederken die zal zijn in pijn,
        Waar dat wij zo langh ghebleven zijn.
      
      
        Zij zaten en reden al over hand,
        En rolden, en tuymelden in het sant,
        En deze twee klein jonckens,
        Die deden zulke sprongskens,
        En al de kinders zagen hun aan,
        Tot dat zij ten lesten zijn’t huis gegaan.
      
      
        De Moeder die maakt opstaande voet,
        Van suycker en melk een pappeken zoet:
        Daar zaten de twee babbaertjens,
        Daar aten die slabbaertjens,
        En waren zo vrolijck en zo bly,
        Geen Konincks banquet en hadder bij.
      
      
        Naar Tafel zo bedanckten zij onzen Heer,
        En vielen beide op hunne kniekens neer:
        Maria zag ’t met vreugden aan,
        En heeft haar bey te rust doen gaan,
        En zong hun stillekens in den slaap,
        En naar het stalleken ging het Schaep.
      
    
  