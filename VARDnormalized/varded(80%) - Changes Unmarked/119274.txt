
    
      
        WAnneer mijn Sterf-uur komen zal,
        En ik van hier moet scheiden
        Ach! wilt mij uit dit traanen-dal,
        Heer Jesu! dan geleiden:
        Verlaat mij niet; Want ik beveel
        Mijn ziel in uwe hand geheel.
        Gij zult die wel bewaaren.
      
      
        Mijn zonden zullen mij wel zeer
        Belaên, 't gewisse knaagen;
        Die meerder zijn als 't zand aan 't Meer:
        Doch ik wil niet vertzaagen:
        'k Wil denken aan uw kruis en dood:
        Uw angst en wonden, diep en rood,
        Die zullen mij behouden.
      
      
        Ik ben een Lid meê van uw Lijf:
        Dies troost ik mij van herten;
        Die van U ongescheiden blijf,
        In stervens nood en smerten.
        Zo 'k leev', of sterv', 'k ben d'uwe, Gij
        Hebt wis een eeuwig leven mij
        Door uwe dood verworven.
      
      
        Gij bleeft in 't graf niet, hoe bewaart:
        Ik zal'er ook niet blijven.
        Mijn troost is ook uw Hemel-vaart.
        Doods angst kont Gij verdrijven.
        Want daar Gij zijt daar kom ik nu,
        Dat ik steeds ben en leev bij U.
        Dies vaar ik heen met vreugde.
      
      
        Ik vaar na Christus heen, en wil
        Mijn armen Hem toestrekken.
        'k Ontslaap dan zacht, en ruste stil.
        Geen mensch kan mij opwekken,
        Als Jesus Christus, Godes Zoon,
        Die opent mij den Hemel-Throon,
        En brengt m'in 't eeuwig leven.
      
    
  