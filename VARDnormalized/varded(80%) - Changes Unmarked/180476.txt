
    
      
        Zeer Heylich Heerlijck wijs allvaerdigh
        En Algenoechsaem Groot en Goed,
        Almachtich, Trouw, en ook Rechtvaerdigh,
        Waarachtig leven minlijck zoet.
      
      
        Van ende voor u zelfs en allen,
        Die u recht kennen zijt gij Heer,
        Ia al wat in het hert kan vallen
        Zijt Gij en noch oneyndigh meer.
      
      
        Zo zijn ook alle uw besluyten,
        Uw daeden en uw gansch beleyt,
        De Aerd’ en Hemel hoort men uyten:
        Als s’Heeren doen is Heerlijckheit.
      
      
        Al was ‘t dan dat gij mijn wout doden,
        Voor Eeuwig, Gij blijft even goed;
        De wil omhelst maar ’t vlees zeer noode
        Al wat U wijsheit met mijn doet.
      
      
        Komt dan o Heer Gij zijt de Hoge,
        Doet alles met mij dat u lust,
        ’t Zij met of tegen mijn vermogen,
        U vrij beleyt dat is mijn rust.
      
      
        Hebt Gij meer eer in anders leven,
        Ziet Heer hier ben ik, dood mijn vrij;
        Laat Uwe Eer maar zijn verheven;
        Want dat is goed of ik schoon ly.
      
      
        Doch dit weet ik o Heer verkoren,
        Dat eens van wil met u te zijn,
        Geen teken is van een verloren,
        Maar van een die zal zalig zijn.
      
      
        Al wat op Aerd mijn dan kan beuren,
        Van Uwe hand ’t is mijn al goed;
        ‘K wil over uw beleyt niet treuren,
        Heer al uw bitter is mijn zoet.
      
      
        Wilt Gij mijn laaten onder zonden,
        U wil bemin ik ’t is mijn wel;
        Wilt Gij mijn slaan ja diepe wonden,
        Of leiden steeds door de Hel,
      
      
        Wilt gij door duister mijn doen treden,
        Of brengen in een dorr’ woestijn;
        Ik ben met Uwe wil te vreden,
        U doen zal mijn genoegen zijn.
      
      
        Hoewel ik sond’ en boze daden,
        Als vlezes werk geduyrich haat;
        Ook lijden, dorheyt en veel kwaden
        Mijn om haar zelfs niet aan en staat,
      
      
        Maar wensch van al te zijn ontslaegen,
        Zo verr’ het kwaad en sondigh is;
        Zo ben ik ook willigh om te dragen,
        Als het mijn ’s Heren wil zo is.
      
      
        De tijd, de maet, en ook de wijze,
        Laat ik vrijwillig aan uw Heer;
        Gij blijft, Gij komt, ik wil uw prijzen,
        In al uw wegen even zeer.
      
      
        Al wat uw hand mijn toe komt zenden,
        Dat, en niet anders ik en wil,
        Gij zijt ’t begin en ook mijn Ende,
        Ik wacht op u en sitte stil.
      
      
        ‘K wil u in alles Heilig roemen,
        U lieven, loven, prijzen vrij,
        U Goed in all’ uw daeden noemen,
        In alle staeten t’aller ty.
      
      
        Dit is mijn wensch door Gods genaede,
        In mijn gewrocht door s’Geestes kracht;
        Ik hangh van Iesus af gestaede,
        Van en door wien, ik alles waght.
      
      
        Ook dat, om dit te blijven wenschen;
        In wensch en wil steeds voort te spoen,
        Tot dat ik kom daar sael’ge mensen
        Haar wensch verwisselen met doen.
      
    
  