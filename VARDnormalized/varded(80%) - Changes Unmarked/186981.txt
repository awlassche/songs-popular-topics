
    
      
        Zoekt gij uw rust
        ô ISIS, daar de jeugd, op zang belust,
        Te blind al de ijdele aards vermaken kust?
        Ei! bedwing uw hart!
        Eer 't schijnvermaak uwe ziel in haar netten wart,
        En oorzaak word van naberouw, en smart.
      
      
        Op aard is niet
        Dat ons vermaak, of ware vreugde bied:
        Al schijnt het ons te troosten in verdriet.
        'T is maar voor een tijd,
        Indien 'er al ietwes is, dat ons hier verblijd,
        En nimmer waard, daarom te zijn benijt.
      
      
        Gelijk gij ziet,
        Dat, waar de voorspoed iemand weelde bied,
        De bitse Nijt hem strax op zijde schiet.
        En dit roost hem 't goed,
        Dat eerst hem te volgen scheen uit zijn overvloed.
        Dus leeft hij steeds in een ontrust gemoed.
      
      
        Maar waar zig 't oog
        En hart te wenden komt na 's hemels boog,
        Ontvangt men ware vreugde van om hoog.
        'T allerhoogste goed
        Bestaat in een stil ongeveinst, en gerust gemoed,
        Dat van alle aardse weelde ons walgen doet.
      
      
        Zoekt gij dan rust
        ô ISIS! die op zang, en spel belust
        Om, dat vermaak, ook de aards vermaken kust?
        Paar uw stem en toon
        Tot lof van God, die ons ziet uit zijn hogen troon,
        Gij erft eerlang de ziel rust, tot uw loon.
      
      
        Wilt gij dat spoor
        Met mij betreden ISIS? dat 's u voor.
        Geef aan myn luid, ik geef aan uw stem gehoor.
        Zoo geraken wij,
        In des alderhoogstens lof, hier gerust, en bly,
        Wat leed ons druk, van aardse boejen vrij.
      
    
  