
    
      
        Jerusalem, Gods heil'ge Stad hier boven,
        Hoe zoude ik u na waarde konnen loven?
        Waar bij zal ik uw schoonheit vergelijken?
        Gij doet mij van verwondering beswijken.
        Gij siet'er heerlik uit,
        Gelijk een rijke Bruidt,
        Met feest-cieraat omhangen,
        En met veel staat en pracht
        Haar Bruid'gom toegebragt,
        Gansch Vorst'lijk in haar gangen.
      
      
        O! dat ik doch in deze Stad mogh wezen?
        Daar zal voortaan geen dood meer zijn te vresen;
        Maar God zal zelfs van onze bedroefde ogen
        De tranen eens vooral geheel afdroogen.
        Noch rouw, gekrijt, noch pijn,
        Noch moeite zal meer zijn:
        Want all dees' eerste dingen
        Zijn tezamen wech-gegaan.
        Men zal aldaar voortaan
        Niet dan van blijdschap zingen.
      
      
        Daar zal op't licht geen duisternis meer komen.
        De blijdschap zal niet weer zijn weg-genomen
        Door treurigheit. Daar zal gesontheit wezen,
        Die nimmer siekt of swakheit heeft te vresen.
        Daar is en blijft altijd
        De ere zonder nijd,
        De Liefde zonder listen,
        De schoonheit zonder smet,
        't Genoegen zonder let,
        De vrede zonder twisten.
      
      
        Geen arbeit zal weer komen naar het rusten.
        Geen hertseer zal weer volgen na de lusten.
        De saligheit verwacht 'er geen ellende.
        Daar is de tijd door eeuwigheit ten ende.
        O grootheit zonder maat!
        O wonderbare staat!
        Ia wie kan 't hier bevroeden?
        De vreugt en heerlikheit,
        Die daar al is bereidt,
        Gaat boven onze vermoeden.
      
      
        Weg, aardsche dal, vol jammer en ellende,
        Vol tegenheit waar ik ik mij henen wende;
        Als schijnt gij ons een tijt-lank schoon voor ogen,
        Wij vinden ons ten lesten weer gedrogen.
        Ik wil op 't aardsche goed
        Van nu aan mijn gemoet
        Zo dwaaslijk niet weer stellen:
        Om sulk een yd'le niet
        Wil ik mij met verdriet
        Alzo niet langer quellen.
      
      
        'k Weet hier geen vreugt, maar sucht'er allen ueren,
        Dat noch zo lang mijn vreemdlingschap moet dueren.
        't Begint mij meer en meer hier te verdrieten.
        O! mogt ik daar mijn burgerschap genieten!
        Ierusalem, gij zijt
        Allen, die mij verblijdt.
        Ik stell' op uw mijn sinnen.
        Wanneer uw heerlikheit
        Van mij wordt overleit,
        Zo moet ik u beminnen.
      
    
  