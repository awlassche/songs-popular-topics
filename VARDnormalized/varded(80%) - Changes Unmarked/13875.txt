
    
      
        Mammons-dienaren// die steldt u sin
        Om goed te garen// door groot gewin,
        Ende nimmermeer// en zijt gherust,
        Noch ook u begeer// nooit is geblust:
        Al hebt gij het goed// in groot overvloed,
        V zelven noch geen goed en doet.
      
      
        Ei wilt eens horen// hoe dat ik doe,
        En neigt u oren// toch hier een toe:
        Ik leef vol vreugden// al van het mijn,
        ‘t Geen mij verheughden// ook in de pijn:
        ‘k Bekommer mij niet// noch set geen verdriet
        In al het geen dat mij geschied.
      
      
        Want ‘sochtens wanneer// dat ik opstaan,
        Is al mijn begeer// om heen te gaan,
        Naar Willem Jonckers// zo rep ik mijn,
        Daar vele Pronckers te samen zijn:
        Daar drincktmen zeer rein// den gebrande Wijn
        Al bij de braefste Borsten fijn.
      
      
        Dan ga ik teeren// wel een Ontbijt,
        Naar mijn begeren en appetijt,
        Zo ik kan boeten// maar mijnen lust
        Al met Schaeps-voeten// ik ben gerust,
        Oft wel een Schaeps-hooft// in tween geklooft,
        Met Spaensche Wijn, dit vrij gelooft.
      
      
        Het middagh-eeten// maakt men gereed,
        Leckere beeten// die ik dan eet,
        Ghesoon, gebraden// zo moet daar zijn,
        Suycker, Sucaden// en Rijnschen Wijn:
        En dan setmen mij// zo een aan mijn zij,
        Die mij verdrijft Melancholy.
      
      
        Na het dieneeren// begint den Dans,
        Daar men braveeren// gaat op zijn Frans,
        Daar yder een// dan toont zijn konst,
        Al om van die gheen// te krijghen gonst,
        Die men daar bemint// oft wel heeft ghesint,
        Of die daar zijn vermaeck in vindt.
      
      
        Om tijt-verdrijven// neemt men dan weer
        ‘t Bort met de Schijven// tot het Verkeer:
        Dus brengt men deur// vast zijnen tijd,
        Zonder ghetreur// in groot jolijt,
        Tot savondts dat// men moe en mat
        Wel garen een goed bedde had.
      
      
        Alleen te leggen// mach ook niet zijn,
        Met eens te zeggen// zo brenghtmen mijn
        Het een of ‘t ander// mooy Venus-Dier,
        Om met malkander// naar ons playsier
        Te speulen dree// van liever-lee,
        Ghelijck als Mars en Venus dee:
      
      
        Aldus verteertmen// zijn geld en goed,
        En ook besmeertmen// zijn rein gemoed,
        En zo gaat het dan// naar het spreeck-woordt,
        Van een yder man// genoeg gehoord:
        Als ‘t geld is verpooyt// zo is men berooyt,
        Dan wordt men op een Schip gegooyt.
      
    
  