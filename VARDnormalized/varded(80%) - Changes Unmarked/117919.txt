
    
      
        Gelyk als d'oude zongen,
        Zo piepen ook de jongen.
        De dochter toont den aard
        Der moeder, en van vaêrtje
        Heeft ook de zoon een aardje:
        't Geen beider voorbeeld baart.
      
      
        Zo 't ei is, is het kieken.
        Melaatsche teelen zieken.
        Gelyk komt van gelyk.
        't Verderf ons aangeboren
        Halt steeds na quaade spooren,
        En is vërkeertheids blyk.
      
      
        Als Ouders dat noch queeken,
        Het zal noch meer uitbreken,
        En 't zet de kind'ren aan
        Om d'Ouders na te treden
        In ongeregeltheden,
        Die zelf daar voor in gaan.
      
      
        Wat mag de krab begeren
        Een rechten gang te leren
        Aan jongen, die zij heeft,
        Zo lang zij door ter zyden,
        En niet recht uit te schryden,
        Een voorbeeld daar van geeft?
      
      
        Gij Ouders, laat uw leeven
        Een deugden-spiegel geven
        Aan u, zo dierbaar zaad.
        't Zyn toevertrouwde panden,
        Die God eens van uwe handen
        Zal eischen, vroeg of laat.
      
    
  