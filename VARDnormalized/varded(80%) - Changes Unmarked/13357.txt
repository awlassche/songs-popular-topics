
    
      
        KOmt hier Bootsgestellen kant,
        Die u lijf wil avonturen,
        Benje lustig en valjant,
        Om met mij u te verhueren?
        't Schip leit klaer, mij wel verstaat,
        Om te varen na de straet,
        Verhuert u met beraet.
      
      
        Manne wel hoe staje zo?
        Lustig, wilt jou meeningh uyten:
        Eyst eens geld, en wees niet bloo,
        Wij zullen de koop wel sluyten.
        Komt hier stuerman treet eerst voort.
        Schipper, neemt hem op ons woord,
        En doet als het behoort.
      
      
        Nu wel aan de koop is klaer,
        Wilt terstont jou wijnkoop schieten,
        En betaalt de Maeckelaer:
        't Geld zal hij weer om genieten;
        't Geld de Waert geeft na den eyes.
        'k Brenghje op behouden reys;
        Laat varen 't zwaar gepeys.
      
      
        Komt hier Bootsman kloeck faljant,
        't Is jou beurt, en wilt niet vrezen;
        Geeft de schipper mee de hand.
        Wat ziet zo, zo moet het wezen.
        Schipper, 't is een rustigh man,
        Die zijn werrick wel doen kan,
        Daar hapert gants niet an.
      
      
        'k Ben te vreed'. Hoe is jou naam?
        'k Zal jou voort te Boek mee zetten:
        En jou wijnkoop ook bequaem.
        Wilt in 't schip op alles letten;
        Ziet wat dat er wezen moet:
        Schrijft het op een Briefjen goed,
        En haalt het metter spoet.
      
      
        Timmerman, hoe hietje? Bijl?
        Komt wilt nu niet langh staan dralen;
        Slaat de koop toe inder yl,
        Zoo mach ik een ander halen.
        Hey beloo! die koop is klaer;
        Komt betaalt jou Maeckelaer,
        En ook jou wijnkoop raer.
      
      
        Bijltje maet, hoe is jou naam?
        'k Zal jou mee te Boek gaan schrijven.
        Drinkt jou wijnkoop uit al t'saem,
        Laat hier op 't gelagh niet blijven.
        Maeckelaers en blijft niet staan,
        Brengt een ander flucks ter baen,
        En laat het werk voort gaan.
      
      
        Komt Konstapel voor den dag,
        Wilt jou dienst in all's betrachten,
        Gij moet mee hier in 't gelagh,
        Slaat de koop toe, wilt niet wachten;
        Lustig kom en maeck begin,
        Geeft u hand is het u sin.
        En past op u gewin.
      
      
        Zeght jou Naam, hoe hietje Vriend?
        Op dat ik jou bij den ander
        Stellen mach, alzo het dient.
        Drinkt jou wijnkoop met malkander.
        Komt hier Waert, en schrijft ons daar
        Al de haecken net en klaer.
        Wat luchtigh uit malkaer.
      
      
        Wel waar benje Kockje maet?
        Ock ik had jou heel vergeeten!
        Lustig met een kort beraet,
        Schipper dits jou Man wilt weten;
        Hij zal schaffe na jou sin,
        Brengt hem eens uit goeder min,
        En schrijft zijn naam mee in.
      
      
        Noem jou Naam, kom repje wat;
        't Is mijn tijd, ik moet haast scheiden;
        'k Zal jou zetten op dit bladt,
        Wilt jou wijnkoop mee bereiden.
        Komt nu Katjes, rept jou raer,
        Zoekt Jan hagel bij malkaer,
        En maakt ons Lijst vol klaer.
      
      
        O! hier zijn ze al gereed;
        Schipper ziet jou Boots-gesellen,
        Gij zult geven datje 't weet
        't Ouwe geld, dus wiltse stellen
        In jou Boeckje, een voor een,
        Mannen benjer mee te vreen?
        Zo schiet jou wijnkoop heen.
      
      
        Zeght jou namen metter vaart,
        'k Zal j'inschrijven na behooren;
        Geeft jou wijnkoop aan de Waert;
        Ziet dat niet en gaat verlooren:
        Laat nu varen zwaar gepeys,
        'k Brengt jou al t'saem na den eyes
        Eens op behouden reys.
      
      
        Schipper wacht wat, bij men sier,
        Ziet wie dat er noch moet wezen;
        Een Dief-lapper of Barbier,
        Om u Vollick te genesen:
        Ziet hier is hij hups en kloeck,
        En hij wacht op u versoeck,
        Komt set hem mee te Boek.
      
      
        Nu wel aan, dat is gedaan,
        't Is mijn tijd, want ik moet scheiden;
        Drinkt jou wijnkoop, laat niet staan,
        Laat jou 't een of 't aer bereiden.
        Mannen, luistert met een woord,
        Morgen wacht ik jou aan boord,
        Al tezamen zo 't behoort.
      
      
        Schipper-oom, het gaetje goed,
        Wij zullen de Foy verwachten;
        Eens gedroncken metter spoet,
        Mannen wilt jou dienst betrachten;
        'k Brengh jou eens dit glaesjen uit,
        En ik wens tot een besluyt,
        Jou welvaert in en uit.
      
    
  