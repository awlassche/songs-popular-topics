
    
      
        AL hoe wel ramp, op ramp
        Gedurig mijn vreugd en glory eyscht ten kamp,
        En valt mij aan
        Om neer te slaan,
        Nochtans blijf ik vrymoedigh staan;
        En handel,
        En wandel,
        Verblijdt,
        Tot spijt
        Der swarte nijt
        Met u (O blom)
        Mijn eigendom
        Van wien ik deze kracht bekom.
      
      
        Mijn enig toeverlaet,
        Daar heden mijn Leven, Hoop, en Heul op staat.
        O! lieve Meyt,
        Vol zoetigheyt
        Wel waart van elk te zijn gevleyt.
        Al kwamen
        Te samen
        ’t Verwoet
        
          Gebroet
        
        Wt Styx gewroet,
        Tot mijn verdriet;
        Ik acht het niet
        Zoo langh mij troost van u geschiet.
      
      
        V aangenaam gelach,
        Beglinstert mijn hert, veel klaerder als den dag.
        V hel gezight
        Mijn blyschap sticht;
        V lieve mond mijn druck verlicht;
        V leden
        En zeden
        Vol Deugd’
        
          Verheughd
        
        Mijn ziel met vreughd,
        Dies ik, Godin,
        Door trouwe Min,
        Mij zonder u niet vin.
      
    
  