
    
      
        HEer, hoe doet ons Bacchus rasen
        Als hij steyghert na den top
        Van ons zwakke herssen-kop:
        Heer, wat doen de stomme glasen
        Als er twee of drie douzijn
        In het lijf ghegoten zijn.
      
      
        Als de wijn begint te stijghen
        Na het hooghe sinnen-slot
        Dan zo werd een wijs man zot,
        Dan zo moet de reden swijghen,
        Stracx het breyn op stelten gaat.
        Als er Bacchus-lucht in staat.
      
      
        d'Een rondeelt en snurct van rijmen,
        de ander zit en luistert toe,
        Gheen van beiden werd het moe,
        d'Een moet vrijen, de ander lijmen,
        Als de wijn is in de neus
        Werd het volckjen amoureus.
      
      
        Dan zo wilmen lecken, soenen,
        Al was te maar een spinne-rock
        Of een houten besem-stock:
        Dan zo viertmen hoed noch schoenen
        t'Plomste volckje werd beleeft
        Als het wel ghepeepen heeft.
      
      
        Vrijsters met u moye kleeren,
        Loopt vrij weg en binnen gaat
        Komter yemand in u straet
        Met een nat zeyl aan laveeren,
        Sulcken schipper, zo een man
        Houd het op de vrijster an.
      
      
        Die wil dan terstond aent' nollen
        En strax na u koonen vat
        Zonder dat hij u rabat
        Of u lobbe vreest te sollen,
        Of gij graeu of donker ziet
        Droncke luy en achten t'niet.
      
      
        t'Schijnt het een gemeyn gebreck is
        Als de sinnen van de wijn
        Al te maal betoovert zijn
        Dat een mensch dan veel-tijds gec is,
        Selden beurt het dat een man
        Wijs can blijven bij de kan.
      
    
  