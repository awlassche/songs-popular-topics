
    
      
        O Lief! Eerbaar,
        Na duysend’ goede nachten,
        Zijt hertelijk gegroet
        Van u Minnaar,
        Die menighmaal zijn klachten
        Met diep versuchten doet,
        Om dat ik moet
        Van u zo langge blijven?
        O! ’t verdriet en kan ik niet
        Ten vollen over-schrijven.
      
      
        Gij zijt, ik weet,
        Door mijn langdurigh varen
        Niet al te wel gerust:
        ’t Is mij ook leed
        Dat ik het niet kan klaren,
        Te gaan naar onze kust:
        Want ik heb lust
        Naar u, uit al mijn krachten,
        Waar ik gaan, Of zit, of staan,
        Gij speelt in mijn gedachten.
      
      
        ’t Is nu een Iaar,
        Of daar ontrent, geleden,
        Dat ik lest bij u kwam,
        En korts daar naar
        Met veel verscheyden reden
        Het droevig af-scheydt nam,
        Van u, mijn Lam,
        En seyd’ met bleekke kaken,
        Weest te vre’en mijn O Lief! ik meen,
        Geen langge Reys te maken.
      
      
        Als ik verhaal
        Hoe wij te samen praten,
        En bij mij zelfs betracht,
        Hoe menighmaal
        Wij met ons beiden zaten,
        Tot over middernacht,
        Mijn herte lacht,
        Mijn geest verheucht van binnen,
        Elkke reys als ’t zoet gepeys
        Daar van komt in mijn sinnen.
      
      
        Na dit gheval
        Gaan ik mijn zelven tegen
        qwEn denk in mijn gemoed,
        Dat ik noch zal
        Gewenste liefde plegen,
        En gaan in overvloed
        Van het jeuchdigh zoet,
        Wanneer als wij na dezen,
        Met ons tween mijn In alles een
        En eigen zullen wezen.
      
      
        Dies hoop ik nu,
        En heb het voor-genomen
        Te scheiden uit de Straat,
        Om we’er bij u,
        Mijn Lief te mogen komen.
        En volgens onze praat,
        Een schoon cieraat
        Voor u te brenggen mede:
        Zo de Heer, Mij ditmaal we’er
        t’Huys komen laat in vrede.
      
      
        Dat zal geschien:
        Want God is onbesweekken,
        Mijn troost en toe-verlaat:
        Dan zult gij zien
        Geen loose Minne-treekken
        Gelijk het veeltijdts gaat
        Maar in der daat
        Een hert in liefd’ ontsteekken:
        Ia zo zeer En noch veel meer
        Als ik soud’ konnen spreekken.
      
      
        Eerbare Lief,
        Ik wensch, gij langh meucht leven
        In go gesondigheyt:
        Na deze Brief
        Meen ik niet meer te schrijven:
        Want als het was gezeid,
        ‘k Neem mijn af-scheyt
        Van hier om niet te dolen:
        Leeft in vre’e mijn En blijft hier me’e
        De Goede God bevolen.
      
    
  