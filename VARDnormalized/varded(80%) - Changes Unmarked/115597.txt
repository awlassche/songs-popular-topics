
    
      
        GElukkig agt ik zulken Mensch,
        Die niet en neemt zijn lust nog wensch,
        Die niet neemt zijn vermaaken
        In stof van aardze zaaken.
      
      
        Want 's Weerelds weezen is maar schijn;
        Haar wellust snooder, als venijn:
        Haar alderzoetste vrugten
        Zijn bitter ongenugten.
      
      
        Van buiten schijntze schoon van glans
        Maar 't is een scherpe doorne krans.
        Naar dien zij kwetst van binnen,
        Het hart, de ziel en zinnen.
      
      
        Van binnen zo zij word beschoud
        Is 't anders niet als schuim van goud.
        En in haar diepste hoolen
        De Duivel leid verschoolen.
      
      
        Haar schijn schijnd 't alderzoetste zoet:
        Haar zijn is niet als bitter roet:
        Haar opper vlies, blanketzel,
        En lijf en ziel beletzel.
      
      
        En schoon zij geeft, een Weerelds-kind,
        Zo lang hij leeft, al 't geen hij mind:
        Zo zal zij na dit leven,
        Niet dan veel rampen geven.
      
      
        Wenscht gij dan vreugd, zoo zoeken poog
        Na 't eeuwig heil, het geen om hoog,
        Zeer heerlijk staat verheeven
        Bij God in 't eeuwig leeven.
      
      
        Want 't geen de, Wereld heeft in schijn,
        Zal waarlijk in den Hemel zijn,
        De Weereld mag 't belooven:
        Maar 't beste goed is booven.
      
      
        O God! Geef ons dat Heemels goed,
        Te soeken met een rein gemoed;
        Op dat alle onze lusten
        Voor eeuwig in u rusten.
      
    
  