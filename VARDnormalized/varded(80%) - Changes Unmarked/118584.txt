
    
      
        Hoe meugd gij doch om 't aerdse goed
        Aldus u zelven quellen?
        Al mits gij goed, ei mits geen moed;
        't Is hier noch wel te stellen.
        't En raeckt uw lijf niet, noch uwe eer,
        De Ziele noch veel minder;
        't Is maar een geld-saeck, zonder meer,
        De lichtste schaed' en hinder.
      
      
        Set nimmermeer uw hert zo vast
        Op geld of aerdsch vermogen,
        Mits Christus dienaars zulks niet past,
        Die 't Hemelsch meest be-oogen.
        Hoe zoudt gij al het uwe dan
        Om sijnent wil verlaten,
        (Gelijk 't de noot vereysschen kan)
        En, wat u lief is, haten?
      
      
        Al wat gij als uw eigen hondt,
        Heeft aller dingen Here
        U maar geleend en toe vertrouwt,
        Tot dat hij 't weer begeere.
        Die voor een tijd u 't zijne gaf,
        Eyscht, na zijn wel-behagen,
        Niet 't uwe, maar het sijn', u af:
        Wat hebt gij dan te klage?
      
      
        Zegt, in gedult, met Iob, veel-eer;
        De Here gaf 't al t'same,
        De Here nam het zijne weer,
        Gelooft zij 's Heren name.
        Wij bidden immers alle daegh,
        Dat zijn will' magh geschieden;
        Hij doe dan al wat hem behaegd.
        Wij staan op zijn gebieden.
      
      
        De minderingh van tijd'lijck goed
        Dient wel den mensch ten besten,
        Daar vettigheidt en overvloed
        Tot weeld' en dood hem mesten.
        De rijke brasser stort zijn ziel
        In d'hel uit, met verschrickingh,
        Maar d'arme, die 't hier moeilijck viel,
        Krijgt, na veel ramp, verquickingh.
      
      
        Geen tijd'lick goed kian ooit in nood
        De ziel te hulpe komen,
        Het kan niet troosten in de dood,
        Daar niet werd mee genomen;
        De mensch komt naakt uit 's moeders lijf,
        En keert weer naakt daar henen.
        De wereldt zelfs heeft geen verblijf,
        Haar schijn is haast verdwenen.
      
      
        Wanneer gij maar blijft rijk in God,
        En houdt der zielen schatten,
        Zo hebt gij een gelukkig lot,
        Ia meer dan 't hert kan vatten.
        Die God maar heeft, heeft altijdt veel,
        Niets zal hem ooit ontbreken.
        Wie kiest het alderbeste deel,
        Wordt nooit daar van versteken.
      
      
        Houdt Iesum, en een vrolijck hert,
        Daar bij een goed geweten,
        Zo zult gij haast uw leed en smert,
        Welk d'armoe geeft, vergeten.
        De rijkdom brengt wel sorgen in,
        Daar d'armoe vaeck van vrij is.
        Maar Godts-vrucht is een groot gewin,
        Daar zoet vernoegen bij is.
      
      
        Het goed, waar van m'op aarden leeft,
        Zal God ook wel toe-voegen;
        Die voedsel slechts en deksel heeft,
        Laat zich daar mee genoegen.
        Die zich met 't zijn vernoegen kan,
        Al schijnt het klein van waerde,
        Is waarlijk d'alder-rijckste man,
        Die immer leefd' op d'aerde.
      
      
        Hoe weinig is een mensch genoeg
        Die wel is onderwesen?
        Hij slaapt gerust, en 's morgens vroeg
        Is frisch vernuft bij dezen.
        Maar moeilick waken en veel ween
        Zyn bij misnoeghde mensen,
        Die met haar dele niet zijn te vreen,
        En steeds na meerder wenschen.
      
      
        Vertrouwt op God, die eeuwig leeft,
        En wilt tot hem in nood gaan,
        Die den Rechtveerd'gen nooit begeeft,
        Noch laat zijn zaed om brood gaan.
        Zo 't hem belieft, hij kan 't verzien,
        En, na uw kleine schade,
        U, meer als eerst, zijn zegen bien;
        Dus leeft op zijn genade.
      
      
        De Heer maakt arm en rijk te saem,
        Na dat hij zelfs best oordeelt,
        Wat meest ter eeren van zijn Naam
        En tot onze heil ons voordeelt.
        Blijft maar in uwen arrebeidt,
        Dien God zal doen beklijven;
        Het geen Hij u heeft toegeleidt,
        En zal niet achter blijven.
      
    
  