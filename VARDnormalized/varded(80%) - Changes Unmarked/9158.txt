
    
      
        O Opperwesig Here!
        Hoe schoon is het verkeren
        Met u in 's Hemels Hoff;
        Hoe schoon is u gezichte,
        Vol Hemels Sonne-lichte!
        hoe weerdig sijt gij loff!
      
      
        O hoogverheven Koning!
        O Rotsteen tot mijn woningh!
        Der Heyerscharen Heer.
        O wezen aller wezen!
        Hoe zeer sijt gij te vresen!
        Zeer groot is u 's Naams eer.
      
      
        Iehova ligt en leven!
        Iehova hooch-verheven!
        Iehova sielen rust!
        O hoe oneyndich heerlijck
        Hoe schoon en hoe begeerlijck
        Sijt gij mijn rust en lust.
      
      
        Oneyndich hoogh-verheven!
        Oneyndich zalig leven!
        O Rustelose Rust!
        Ia daar u glans komt schijnen,
        Daar moet de siel verdwijnen,
        In u als gij haar kust.
      
      
        O Heer ik sta verlegen
        Wat loff dat ik zal geven
        U grote Majesteyt;
        Om eenichsins met stukken,
        Zo iet wat uit te drucken,
        Van uwe Weerdicheyt.
      
      
        O kond' ik eens uytgalmen
        U loff door lied of Psalmen
        Tot grootheid van u eer;
        Maar ach! mijn ligt! mijn leven!
        Wat loff zal ik u geven?
        O groot oneyndich Heer.
      
      
        Veel naarder staat mijn zinken,
        In de Oceaan verdrincken,
        Van Gods verwonderingh:
        Dan dat ik uwe name
        Sou konnen loff berame
        Hoog boven alle ding.
      
      
        O algenoeghsaem heerlijck!
        Hoe schoon, lief en begeerlijck,
        Verheven Majesteyt!
        Ik vind' begin noch ende
        Waar dat mijn siel gaat wende,
        't Blijft al oneyndicheyt.
      
      
        O weerdig schone Here!
        U toekomst grootheid, ere,
        Loff, glory, liefd' en roem.
        Ach Heer! gij trekt mijn sinnen
        Siel lichaam in u binnen
        In 't Godlijck Heylichdom.
      
      
        Wat doet gij daar al dalen
        Veel heerlijck schone stralen
        Van uw aangesicht schoon!
        Hoog herelijck verheven
        Zie ik u daar mijn leven
        Op u Majesteyts troon.
      
      
        Uw schoonheid doet mij zinken
        Als of ik sou verdrincken
        In dat heerlijck gesight:
        O Zalig! Zalig zinken!
        O Zalig te verdrincken.
        In 't eeuwig zalig Ligt!
      
      
        Hoe veyligh is dat rusten
        In u door siels wellusten?
        Hoe smaecklijck is u wijn?
        Gij maakt mijn siele dronken
        Door liefde zo beschoncken
        In te Wijn-Huys-liefde-wijn.
      
      
        O heylich vrolijck dronken!
        Zo veylich ingeschoncken
        Der salicheden Zee!
        Lief lieflijck sterven leven!
        Siel lichaam zo te geven
        In de ongegronde Zee;
      
      
        Leeft, leeft dan Koning levet!
        En in en door mij swevet,
        Ei dood al wat mij smert:
        Door Iesus offerande
        Door Iesus liefde-bande
        O Herte van mijn hert!
      
      
        O looft hem Iesus Scharen!
        Oneyndich wilt verklaren
        Zijn grote Majesteyt.
        En gij mijn siele dringet
        In hem, en met haar zinget
        Hem loff in eeuwicheyt.
      
    
  