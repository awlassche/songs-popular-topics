
    
      
        Ach, ach, eilaas, wat heb ik gaan beginnen,
        Dat ik om het bedroefde   werelts goed
        Al in het bloeyen van myn Jeugd myn zinnen
        Zo heb gesteld om enen ouden bloed,
        Die   niet als weene,
        Klagen en stenen,
        Sugten met enen,
        Dag en nagten doed.
      
      
        'k Verfoey myn Moeders raad, die myn ging porren
        Tot deze daad. O Oude, koude man,
        Die niet en doed als eeuwig altyd knorren!
        Ag, wat ben ik 'er ongeluckig an!
        Zyn dit go dagen?
        O neen, 't zyn plagen
        Die 'k niet verdragen
        Nog niet lyden kan.
      
      
        Wat baat, helaas, myn al zyn Goude schyven
        Nu ik versteeken ben van 't soetste zoet
        Daar dezen bloed myn niet in kan geryven!
        Wat kan myn hellepen het werelds goed:
        Het weellig vleisje
        Van myn jonk Meisje
        Word na zyn eisje
        Niet eens deur gevoet.
      
      
        Hoe kan ik vreugt of blydschap bij hem rapen,
        Want hij is dag en nagt altyd vol pyn:
        Van Jigt en Podagra kan hij niet slapen.
        Og, is dat niet een grote vreugt voor myn,
        Stadig te suffen!
        Hij zit te muffen
        Altyd te duffen:
        Hoe kan 't slimmer   zyn.
      
      
        Zyn ingevalle kin en mag're kaken,
        Zijn druipneus en zyn beentjes als een stok
        Konnen myn Jonge bloem tog niet vermaken!
        Syn aasem stinkt hem als een vuile bok,
        Die drogen Zander!
        't Moet zyn een ander,
        Want hij en kander
        Niet, dat ouwe blok.
      
      
        Hij roept al: ‘Spaarsaamheid dat kan veel winnen’
        En set myn gantse dagen aan het wiel:
        'k Moet alle dagen twee pond vlas afspinnen,
        En nog zoo word myn van does rare   ziel
        Het lieve eeten
        Nog toegemeten
        En staag verweten,
        Van does ouwe fiel!
      
      
        ‘Het zyn mijn schijven’, seid hij, ‘die hier klinken’,
        En zit geduurig altyd bij den haart.
        Water en Scharrebier,   dat moet ik drinken.
        Ik schrik en gruwel van zyn grijze baart.
        't Valt myn zoo bange.
        Duurt dit nog lange,
        'k Zal mijn verhangen.
        Ik word desperaat.
      
      
        Gij jonge dogters, steld dog niet u zinnen
        Op enen ouden kouden bloed, als ik.
        Wilt het in 't minst niet denken of beginnen,
        Zo raakt gij niet, als ik, in zoo een strik.
        'k Wou dat dien ouwe,
        Dien styve kouwe,
        Ter goeder trouwe,
        Al hong aan de mik.
      
    
  