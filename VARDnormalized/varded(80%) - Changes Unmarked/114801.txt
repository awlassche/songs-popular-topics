
    
      
        Weg, weg al-le kwade lusten,
        Hoe schoon in schijn!
        Zoekt gij te rusten
        Buiten lastigh leed en pijn',
        Gij moet al 't quaat ontvlooden zijn.
        Of 't aards verstand, nu onder 's werelts dwaas gebiet,
        Zond' en zotheit kan waarderen; 't is niet
        Indien 't den vromen digt beziet.
      
      
        Geen onwandelbare paden
        Of kromme straat,
        Maar vol genaden
        Zijn de wegen die gij gaat,
        Een last, maar lieflijk in der daat.
        Het Heiligh woord, 't welk klaar Gods wegen openbaart,
        Leert u God en Christus kennen van aart,
        Waar door gij blijft van 't quaat bewaart.
      
      
        Laat de blinde wereld woelen
        In wilde vreugt,
        't Zijn modderpoelen
        Afgescheiden van de deugt,
        Daar slechts een dwaas zich in verheugt.
        Het domme vee verreedlijkt 's mensen qua gewoont';
        Maar 't verstand met wijze zeden vertoond
        Een beeld, daar Gods natuur in woont.
      
      
        God, die als een mild Vader
        Zijn schat op doet,
        En ons veel nader
        Heeft gelegt aan zijn gemoet
        Als hij zijn andere schepslen doet,
        Vereist van ons, gelijk elk wijzen zoon betaamt,
        Dat wij hem volmaakt believen, zoo schaamt
        Hij niet onze God te zijn genaamt.
      
      
        Maar als een verworpen Bastert,
        Door 't quaat geschend,
        Die 't goede lastert,
        En aan 't kwade is gewend;
        Werd zulk een zoon geen zoon erkent.
        Gods Zoon, als 't hoofd van alle zonen, zij de wet
        Die wij na zijn wil volmaken, zoo net
        Dat geen gebrek haar meer besmett'.
      
      
        O die dezen weg beminnen
        Uit al hun kracht;
        En zich verwinnen
        Door de goddelijke maght,
        Van God in 't woord zelf voortgebracht!
        't Gemoet baart lof.  de tong, hoe traag die is geweest,
        Doet de ziel van blijdschap juichen, de geest
        En 't vrolijk hert is onbevreest.
      
    
  