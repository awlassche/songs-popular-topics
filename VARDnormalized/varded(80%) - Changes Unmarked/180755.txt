
    
      
        Raar voorwerp van mijn Liefde,
        Mijn waarde Sulaamith,
        Mijn Bloet-schat, mijn Geliefde,
        Die mijne Ziel bezit;
        Hoe, wilt gij voor mijn zuchten,
        En smeken altijd vluchten,
        Ach Ziel-lief, hoe is dit?
      
      
        Hoe, wierd gij noit bewogen,
        Door ‘t geen ik heb gele’en,
        Tot Liefd’, en mededogen,
        Daar ‘k leed om u alleen,
        Zint mij mijn Moeder baarde,
        Tot dat ik van der Aarde
        Moest scheuden, met gesteen.
      
      
        Kom zie dog eens te rugge,
        Hoe ik het vinnig slaan,
        Der Beuls, op hoofd en rugge,
        Om u heb, uitgestaan;
        En hoe de qualster-kladden,
        Mijn droevig aanzicht hadden,
        Bedekt en overla’en.
      
      
        Gij waart als doen vol schulden,
        Die ‘k voor u heb geboet,
        Nog heb ik moeten dulden
        Dat mij mijn dierbaar bloed
        Wierd afgetapt; mijn leven
        Heb ik voor u gegeven;
        Raakt zulx niet uw gemoed?
      
      
        Kom gaan wij met ons beyen,
        Op ‘t kneeklig Galgen-veld;
        Laat daar uwe ogen weyen,
        Ziet daar een Kruis gesteld,
        Waar aan der Beulen vuisten,
        Mij, uwenthalven, kruisten,
        Met een verwoed geweld.
      
      
        Daar wierd ik op gebonden,
        Genagelt en gehecht.
        (Ik yz’ nog voor die wonden!)
        En zoo om hoog gerecht,
        In ‘t oog van grote Scharen,
        Van Volk’ren die daar waren
        Beschouwers van dat Recht.
      
      
        Dit heb ik moeten lijden,
        Eer ik voor u voldeed;
        En eer ik u bevrijden
        Kon van ‘t aanstaande leed,
        Dat gij ten eeuw’ge dagen,
        Zoud hebben moeten dragen;
        Toont dat gij zullx wel weet.
      
      
        Ei wilt u Lief bedaren,
        Gun’ mij uwe liefde, daar
        Ik u om smeeke; waren,
        U Zinnen mywaarts. Maar
        Wilt gij mij nog versmaden,
        Ziet dat mijn ongenaden,
        Uw ook niet wedervaar’.
      
    
  