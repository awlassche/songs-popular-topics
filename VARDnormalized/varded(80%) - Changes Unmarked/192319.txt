
    
      
        Iesus! bron van licht en leeven!
        Licht, waar in Gods licht zig toont,
        Van den Vader ons gegeeven,
        Welkers volheid in uw woont;
        Tot uw licht, uw vreed’ en schat,
        Komt een dor en leedig vat,
        Die uw Geest zijn blind- en boos-heid
        Zien doet, met zijn magteloosheid.
      
      
        In uw wonden zie ik oopen
        Een fontein voor schuld en smet:
        Tot u kom ik hygend loopen,
        Naar u is mijn lust gezet:
        Want mijn hert schijnt uitgeteert,
        Maar gij lokt mijn ziels-begeert’,
        Dat zij zig in u vermaake,
        En al ‘t schepsels heil verzaake.
      
      
        Gij! ô trouwe goede Herder!
        Niet maar slegts ten leeven voedt,
        Maar uw liefde gaat nog verder,
        Gij bezorgt zelfs oovervloed,
        Hémels Manna, is het brood,
        Waar toe gij uw kind’ren nood:
        Drank uit zuiv’re weelde-deeken;
        Op dat niets haar zoud ontbreeken.
      
      
        Gij vergunt haar door uw goedheid
        Oovervloed van vreê en vreugd:
        Gij verquikt haar met uw zoetheid,
        En vernieuwt der zielen jeugd,
        Dat s’als Arenden om hoog
        Opwaarts heffen hert en oog;
        Wijl gij hen die u verwagten,
        Steeds vernieuwt der zielen-kragten.
      
      
        Gij doet uwen taafel dekken,
        Daar gij onder brood en wyn,
        Wilt uw kind’ren spies verstrékken,
        En tot ziels verquikking zijn:
        Zoetste Iesus! leidt mij in
        Deeze wond’ren van uw min,
        Tot ik mij geheel verlieze,
        En u tot mijn deel verkieze.
      
    
  