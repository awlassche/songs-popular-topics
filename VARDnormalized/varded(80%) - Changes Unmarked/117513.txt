
    
      
        O schaft Salade naar de lippen,
        Begeert gij lof;
        Of al de dank zal u ontglippen.
        Gij maakt uwe hof
        Bij ezels, zo gij distelbladen
        Tot lekkerny
        Hen schaft. Als zij zich dus verzaaden,
        Dan zyn ze bly.
      
      
        Saffraan zal aan geen koeien smaaken.
        In 't verkenskot
        Zult gij geen vriend met roozen maken.
        't Moet zyn verrot,
        En drek, en stinkend, wat zal passen
        Tot hunnen muil.
        Vergeefs zult gij 't eerst zuiver wassen,
        Zij willen 't vuil.
      
      
        Laat konst en wysheid niet verwachten
        Van woord of daad,
        Dat ooit een plompaard dat zal achten,
        Die 't niet verstaat.
        't Geen zich naar hun begryp zal voegen,
        Hoe slecht en bot,
        Dat zal alleen hen vergenoegen,
        Al was het zot.
      
      
        Dus gaat het ook met vleeschelingen.
        Niets is hen zoet,
        Als draf van ondermaansche dingen;
        Geen hemelgoed.
        Gods kind'ren hebben and're monden.
        Alleen hun smaak
        Is dat, waar in zij Jezus vonden,
        Met zielvermaak.
      
    
  