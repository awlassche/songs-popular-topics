
    
      
        NOg oog ik, lieve Beeld! op uw genade,
        Ei! weigert mij haar niet,
        Op dat ik tog, in zoete vreugt, weêr bade,
        Voor 't bittere verdriet,
        Dat mij, nu over 't jaar, zoo deerlyk pynde,
        Dat ik, als van uw gunst berooft,
        Die myn veel vreugden had belooft,
        Te zigtbaar kwynde.
      
      
        Ik kwynde, ja ik kwynde, tweede leven
        Ik kon mij uit het ligt,
        Dat mij eer zoo verligte, niet begeven
        Tot rust, om dat de pligt
        Mij had te zeer, door gunst, aan u verbonden.
        Niet anders, Lief, vertrooste mij,
        Dat ik mij zuiver vond en vrij
        Van deeze zonden.
      
      
        Die onze strik van vriendschap zoo ontstrikte;
        Dog 't scheen, doe 'k oorzaak wist;
        Dat uwe hoop, mij trooste en weêr verkwikte:
        Maar 'k had mij nog vergist,
        Uw gunst was al te zeer voor mij geslooten,
        Denk eens hoe dat ik mij bevond,
        Toen ik, ô ramp! zoo deerlyk stond
        Voor 't hoofd gestoten.
      
      
        Ik mogt, straat op straat, wel deerlyk treuren.
        Ik treurden al om niet.
        Mij mogt de gunst, die 'k wenste, niet gebeuren
        Ik bleef in myn verdriet,
        En 't scheen dat ik daar in zoud' eeuwig blyven.
        Gij woud mij, ô te strengen Wet!
        Op dat ik u bedaarde, met
        Geen uur geryven,
      
      
        Maar even stuurs de nek voor 't aanzigt bieden.
        Nog denk ik op dien nood.
        Zal mij van u geen hoop of troost geschieden,
        'k Verwagt 'er van de dood,
        Die mij gewillig zal van leed bevryden.
        Zij krygt, al is zij wreed en fel,
        Met mij, door 's noodlots hoog bevel,
        Wel medelyden.
      
      
        Want myn benaauwde Ziel stelt, als beladen,
        Op haar zyn lest hoop:
        Dies bid ik, knoop; ei knoop! 't zal u niet schaden,
        Tog weêr ons vriendschaps knoop,
        Die mij, op aard, een hemels vreugt toezeide.
        Zoo gij 't niet, met ten eersten, doet;
        Ik zweer u, schone, dat ik moet,
        Voor eeuwig scheide.
      
    
  