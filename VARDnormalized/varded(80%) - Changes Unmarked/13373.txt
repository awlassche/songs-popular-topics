
    
      
        KOmt al die mee wilt varen,
        Maakt kist en Bultsack ree,
        Hoort wel na mijn verklaren,
        Oostinjen die wil t'Zee,
        Men Monstert nu het volk goed:
        En morgen de Soldaten
        Na Boord toe, metter spoet.
      
      
        De Trommel heeft geslagen,
        Om morgen Scheep te gaan,
        Loop aan, Vrienden en Magen,
        En blijft doch nu niet staan,
        En brengt ons na de Lichter, hoort,
        Of aan Monckelmans Steyger,
        Eer dat wij varen voort.
      
      
        Daar is 't wilt lustig leegen.
        Mij dunkt de Boomklock luid,
        Wilt Kan en Glasen veegen,
        Eer dat de Boom toe sluit;
        Suyp lustig aan, tap Bier en Wijn,
        Wanneer wij weer t'huys komen,
        Wij zullen Heren zijn.
      
      
        Dus ziet mense dan voeren,
        Al na de Lichter hoort,
        Dan roeptmen hadieu hoeren,
        Wij gaan na Injen voort,
        Om Peper, voor vijf jaren, ziet,
        Wij zeylen met genuchten,
        Weten van geen verdriet.
      
      
        Als wij komen te stranden
        Al tot Batavia,
        En varen na veel Landen,
        Van daar in Asia:
        Hoe domineren wij daar dan
        Met suypen, vloeken, zweren,
        Om 't seerst, wie 't beste kan.
      
      
        Als wij weer arriveeren
        Al tot Batavia,
        De winst gaan wij verteren,
        Die wij daar winnen dra;
        Cineesie komt daar met Arack,
        En Rongesje met bladen,
        Van schone suygh Toeback.
      
      
        Is dan ons tijd verstreecken,
        En leit het Schip gelaen,
        Om over drie vier weken,
        Na Hollandt toe te gaan,
        Ons paspoort moeter wezen vriend,
        En afreeckeningh mede,
        Van 't geld bij ons verdient.
      
      
        O Asia verheven,
        Door u schoonheid vermaert,
        Gij doet mijn herte leven:
        O Perel! rijk en waert:
        Vaer wel, Hadieu mijn tijd verdrijf,
        Ik hoop haast weer te komen,
        Zo ik maar levent blijf.
      
      
        Ziet, dus ziet men weer landen,
        De Scheepen wel verzien,
        Van d'Indiaense Stranden
        In Hollandt, hoort go lien,
        Geladen met een schone buit,
        Behouden en gezeegent
        Gevaren in en uit.
      
      
        Hoe sietmen hier brageeren,
        Ons Indies-vaerders koen,
        Met schone zijde kleeren,
        Wie 't best hem voor kan doen,
        En nu zo zijn zij Heren, ziet,
        Maar 'k meen al van zes weken,
        Voorwaar, en langer niet.
      
      
        Ziet, hoort na mijn verklaren,
        Hoe dat dit Volk nu vaart,
        Door Stormen en Gevaren,
        Naar Indien vermaert.
        komense weer in Hollant dan,
        Zij zijn gans niet verbeetert,
        Maar noch al d'Oude Man.
      
      
        In plaets men God sou dancken
        Voor een behouden Reys,
        Zo gaan zij (watte ranken,)
        Bij Hoeren vuyl van Vleys,
        Haar schoon en suer verdiende Geld
        Verteren en versmeeren
        Tot d'alderlaetste spelt.
      
      
        Met 't Hoertjen op een Wagen
        Ziet mense rijden prat:
        't Is niet om te verdragen,
        t'Amsterdam door de Stad.
        Wie hoorde oyt van zulk gedoen;
        Daar God haar heeft gezeegent,
        Gaat men 't Godloos verdoen.
      
      
        Oorlof gij Zee Matroosen,
        Van d'Indiaensche Vaart,
        Onthout u van de Bozen;
        Vooral u Ziel bewaard:
        Zo zal de Heer (tot een besluyt)
        U Reys gedurig zeegenen,
        Met Welvaert, in en uit.
      
    
  