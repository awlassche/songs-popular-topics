
    
      
        Een Jongman die ‘t minnen
        Eerst komt te beginnen,
        Hoe quelt hij, hoe quelt hij zijn sinnen!
        Bij dagen en nagten
        Zoekt hij maar te tragten
        Na minne, na minne gedagten.
      
      
        Wat doet hij al sugten
        Zijn hertjen ontvlugten:
        Men acht het, men acht het maar klugten.
        Hij doet heel dagen
        Niet anders als klagen:
        Hij moet het, Hij moet het verdragen.
      
      
        Hij soekt door gedigten
        Van ‘t minnen te stigten,
        Zijn hertje, zijn hertje te ligten;
        Indien hij een briefjen
        Beschikt aan zijn liefjen,
        Het schijnt een, het schijnt een geriefjen.
      
      
        En heeft zij ‘t ontvangen,
        Hij sterft van verlangen
        Hoe   ‘t al is, hoe ‘t al is vergangen.
        En schrijft zij dan weder,
        Dat set hem ter neder,
        Dus word hij, dus word hij   gereeder.
      
      
        Hij wil ondertussen
        De letteren kussen.
        Dat kan hem, dat kan hem niet blussen:
        Hij dunkt of zijn woorden
        Haar beter bekoorden,
        Hij wenst dat, hij wenst dat s’ hem hoorden.
      
      
        En komt dan den strijer
        Na wenschen eens bij ‘er:
        Hij noemt sig, hij noemt sig haar vrijer;
        Hij wenst haar zijn leven
        Uit liefde te geven,
        Zijn hertje, zijn hertje daar neven.
      
      
        Na jaren te loopen,
        Begint hij te hopen
        Om ‘t bantjen, om ‘t bantjen te knopen;
        Dan wil hij van paren
        Zijn hert openbaren,
        Hij zal ‘t haar, hij zal ‘t haar verklaren.
      
      
        Hij soek onder deken
        Nog meerder te spreken:
        Ligt word het, Ligt word het bekeken.
        Hij doet daar het diertjen
        Een vrolick plaijsiertjen,
        En blust zo, en blust zo zijn viertjen.
      
      
        Men geeft zig tot trouwen
        En moet malkaar houwen,
        Al soud het, al soud’ het ook rouwen.
        Dan soekt zij na ‘t Trouwtjen
        Zo meenigen doutjen:
        Zij is nu, zij is nu het vrouwtjen.
      
      
        Dan wil zij regeren,
        Den Bloed   commandeeren:
        Wie kan haar, wie kan haar dat keren.
        Hij is wel te vreden
        Mag hij aan haar leden
        Zijn deuvick, zijn deuvick besteden.
      
      
        Wil hij dan niet naajen
        Om ‘t Diertje te paajen,
        Zij zal hem, zij zal hem ontdraajen:
        Zij soekt tot haar lusten
        Een ander, die ‘t blusten:
        Eer zal zij, eer zal zij niet rusten.
      
      
        Dus, word hij wat trager,
        Zo krijgt hij een swager
        Die toont sig, die toont sig wat grager:
        Die leent zij haar Buijkjen,
        En hij haar zijn struikjen,
        Dus zijn zij, dus zijn zij in ‘t suykjen.
      
      
        Dit lustig   paartjen,
        Maakt levende waartjen,
        Haar man die, haar man die heet vaartje!
        Hij is er het boertjen.
        Dat leert haar haar moertjen:
        Zij speelen, zij speelen het Hoertjen.
      
      
        Ziet, dat komt van ‘t minnen!
        Wat zal hij beginnen?
        Al mist hij, al mist hij zijn sinnen,
        Hij moet het verdragen,
        Want geeft hyse slagen,
        Men zal der, men zal der van wagen.
      
      
        Dus die voor leet-wezen
        Van zin is te vreezen,
        Die laat hem, die laat hem belesen:
        O arme zotten,
        Ik laatje bedotten,
        Men salje, men salje bespotten.
      
      
        Ik raadje voor ‘t lest
        Nog eenmaal ten beste:
        De Vrouwen, de Vrouwen zijn pesten!
        Zij kan door haar liegen,
        U deftig bedriegen,
        Dus laat u, dus laat u niet wiegen.
      
    
  