
    
      
        WAt is dit voor gerucht?
        Ik hoor een diep gesucht
        Opklimmen tot de lucht,
        Wat mach dit wezen?
        Ei! wilt van hier niet gaan,
        Maar blijft wat stille staan,
        En hoort dit noch wat aan,
        G'lijck als voor dezen.
        Gij pleegt na nieuwigheyd te horen,
        Verleend ook hier zo uwe oren.
      
      
        Mij dunkt dat ik aenschouw
        Een zeer bedroefde vrouw,
        Die bitter schreyt van rouw,
        Hoort Haar eens zuchten.
        Zij sucht, en roept: ô Soon!
        Gij hebt des Hemels loon
        Verlopen, en uwe kroon,
        't Is te beduchten.
        Och of van God ik kon verwerven
        Dat ik u Catholijck zag sterven!
      
      
        't Is Monica, hoort toe
        Hoe dat Zij is te moe,
        En neemt het toch te go
        Dat g' Haar hoort kermen.
        Hoort Jesu! mijn gesteen,
        Ziet aan mijn droef geween,
        Verhoord toch mijn gebe'en,
        En wilt m' ontfermen.
        Wilt, Heer, ontfermen mijn beminden,
        Wilt Avgvstyn aan U verbinden.
      
      
        Mijn Avgvstyn is blindt,
        Zich zelven Hij verslindt,
        Hij U niet meer bemindt,
        Hij is besweecken.
        Hij is geworden doof
        Aan U, en aan 't Geloof,
        Hij is des Duyvels roof,
        G'lijck 't heeft gebleecken.
        Brengt Avgvstyn, ô Heer, tot kennis,
        Bewaard Hem voor de helsche schennis.
      
      
        Zijt Moeder wel gemoed,
        Uwe Soon zal zijn behoed
        Van 't vuyle helsch' gebroed,
        Des wilt niet treuren.
        O Vrouw! uwe droeve traen
        Maakt, dat niet kan vergaen
        Uwe Soon van Christi Vaen,
        't Zal niet gebeuren.
        Des laat uwe smart, en droefheyd varen,
        God uwen Heer zal Hem bewaren.
      
      
        Dit sprak Ambroos tot Haar:
        Zij worden 't ook gewaar;
        Want Avgvstyn daar naar
        Tot God zich keerden.
        Toen was verlicht haar hart,
        Ontslagen van de smart,
        Die langh haar had verwart:
        En Zij begeerden
        Hier langer niet op de aerd' te leven,
        Maar wou haar geest God overgeven.
      
      
        Het is ook zo geschied,
        Niet langh daar na ontbiedt
        God Haar uit 't aerds verdriet,
        En Zij vaart henen.
        Zij vaart na God haar Heer
        S' ontgaet den helschen Beer,
        God schenckt haar 's hemels eer
        Voor all' haar wenen.
        Och of ik ook bij God mocht komen,
        En tot zijn kind wiert aengenomen!
      
      
        Bidt Monica! ei bidt,
        Voor mij, u mede-lit.
        Bidt dat ik 's hemels Wit
        Wel mach beschieten.
        En gij, O Augustyn!
        Wilt ook meedoogend' zijn,
        Maakt dat ik vrij van pijn
        God mach genieten.
        Dan zullen wij van vreuchde springen,
        Dan zullen w' eeuwig God lof zingen.
      
    
  