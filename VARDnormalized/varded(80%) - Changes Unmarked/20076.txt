
    
      
        O Trouwen! gij brengt mij in ’t verdriet,
        Sintvelten moet hem schenne die mij eerstmael aan een vrouwe riet,
        Ia, ‘k wensch hem voor den Droes,
        Die mij dat zoet avoes
        Ontroont heeft door het raden.
        Dat ik mij met een wijf
        (Door ’t trouwen) ging beladen,
        ‘k Mis nu al mijn tijdt-verdrijf.
      
      
        ’k Heb (in mijn vrye-vryers-staet)
        Geen dag zo droef versleten, als mij nu de alder blijste gaat.
        Want steeds ging ’t na mijn lust.
        O! ‘k leefde zo gerust,
        Bij Bacchus volle glasen,
        En sorghde nergens veur,
        Als om die uit te blasen,
        Nu is al de vreugde deur.
      
      
        Waar dat ik kwam, ik wierd gediend,
        Geëerd, en voort verselschapt met een goeje Rotterdamsche vriend,
        Of Fransman, en daar bij
        Verginjes leckerny,
        Dat dee mijn vreughdig leven.
        Geen Konings rijkdom, wouw
        Ik (voor does wellust) geven,
        Die ‘k nu missen moet (door trouw.)
      
      
        Want ga ‘k (nu eensjes) hier of daar,
        Stracks volgt mij op de hiele Giert, en maakt een groot misbaer.
        Zij komt al schelden aan.
        Zo seeper, ’t zel wel gaan,
        Sell jy de kost hier halen?
        Segh schelm, segh schavuyt?
        Flucks hier niet lang te dralen,
        Pack jou voort ter deuren uit.
      
      
        ’k Ga sluypend als een dief slechs deur,
        En meen zij is te vreden, maar ‘k moet onderweeg noch houden veur,
        En t’huys weer aan de ploegh,
        Ia werken dat ik swoegh,
        Dan ’s avonds (mat van leden)
        Wil ik (gelijk ’t behoort)
        Mijn lijf tot rust besteden,
        Maar word’ ’s nachts te veel gestoort.
      
      
        Ia, meest (in ’t soetste van mijn slaap)
        Begint het Kint te graeyen. Dan ist: Lustig, repje op eens Jaap,
        “Kom brengh de lamp eens hier.
        “En set de pap op ’t vier.
        “Of ’t kint heeft niet gedroncken.
        “Ay, brengh de pijp-kan mee.
        Daar staan ik dan te proncken
        In de kou, een uur, of twee.
      
      
        Och! mocht ik eens weer (als ik pleegh)
        Die vrye staat herleven, nooyt mijn iemand in die banden kreeg
        Want min, dat is bedrog.
        Voor toont het schoon, maar och!
        Van achter vol afgrijsen.
        Dies schuw hun als de Pest.
        Maar vrijheid moet ik prijzen.
        Ongebonden is het best.
      
    
  