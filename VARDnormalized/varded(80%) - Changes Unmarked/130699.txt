
    
      
        O schoon verweelde   dageraad,
        Ten Oosten uitgeloken,
        Men ziet in U een lief gelaat
        Den Hemel doorgebroken:
        Men ziet hoe Phoebus nederdaeld,
        Op Bossen en op Bergen straeld
        En pronkt met zijn cieraden
        Op Bos en Kruiden van het veld
        Waar op Doorinde haar neder steld
        En pronkt met haar gewaden.
      
      
        Doorinde maekt een Roose Bed,
        Daar op zo gaat zij rusten.
        Zo dra als zij haar neder legt,
        Droomt zij van minne-lusten.
        Zo dra de schone lag en sliep,
        ’t Was Damon, Damon die zij riep,
        Door schaemt geheel ontbloosen:
        ‘Og Damon, Damon, kom bij mij
        En rust wat aan mijn groene zij
        Hier in het dal van Roosen!
      
      
        Og Damon, waarom komt gij niet,
        Wat’ doed u Minne schroomen?
        Hoe komt dat gij zo van mij vlied
        En durft niet bij mij komen?
        Al hebt gij, Herder, geld nog goed,
        Uw deugden en uw trou gemoed
        Dat heeft verliefd mijn zinnen.
        Als gij mij maar uw trouw kwam bien,
        Ik zweer, mijn gunst zal u geschien,
        Ik zal u eeuwig minne.’
      
      
        Damon, juist agter het geboomt,
        Hoorde dit zoete dromen,
        Wiens hert met vreugd schier overstroomd:
        Is dadelik gekomen
        Ter plaatse daar de schoon Godin
        Door dromen raekt tot zoete min:
        Lag cierelik aan het bloosen.
        Hij ziet een lieffelik gelaat
        Gekleed in cierelik gewaet
        In ’t midden van de Roosen.
      
      
        Het gevogeld hier van vreugde kweeld,
        De schone tot vermaken.
        Hij nadert tot dit zoete beeld,
        Wenst duisent maal te naken
        Al met een kus does lipjes zoet
        Waar douw en honing als een vloed
        Gaat lieffelik overstroomen.
        Terwijl de Herder staat en dugt,
        Zo dee die schone maegt een sugt:
        ‘Og Damon, wilt dog komen!’
      
      
        Door Liefdens vreugt geheel ontsteld
        Raekte Damons hert aan ’t blaken.
        Hij nadert aan het zoete beeld,
        Kust soetelyk haar kaken.
        Terstont zij doe   haar oog ontsluit,
        Doe riep zij met een naar geluit:
        ‘Wat wilt gij hier beginnen?’
        Hij sprak: ‘Mijn Lief, ontsteld u niet,
        ’t Is Damon, Damon die gij ziet,
        Gij hebt verliefd mijn sinnen.
      
      
        Princes ik buig mijn voor u neer,
        Ag, laat mijn troost genieten!
        Ons vreugden zijn geen dromen meer!’
        Doen zag men tranen vlieten
        Uit Damons ziel, verliefde bron,
        Tot dat hij door de liefde kon
        Niet bidden ofte smeeken.
        Doe zei zij: ‘Herder weest gerust.’
        Tot dat die twee in zoete lust,
        In minne vreugd besweeken.
      
    
  