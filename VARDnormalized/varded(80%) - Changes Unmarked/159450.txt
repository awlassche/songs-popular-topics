
    
      
        Laat af, en! Bid ik, aller Moeder,
        't Gebod van onzer aller Hoeder,
        Zo lichtelijcken te overtreên:
        Dit zijn van God verboden Telgen,
        Waar van gij zult de dood in swelgen;
        Toeft doch, gij hebt daar toe geen reên.
      
      
        Zij plucked een van die bitt're vruchten/
        Rampsael'ge, 't zal u langh doen zuchten,
        Gij hebt uw wreet gebit gewet:
        En op uw eigen ziel, uw tanden;
        Vervloekt zijn zulke grage handen,
        Waar door de ziele wordt besmet.
      
      
        Gij zult, zo gij hem komt te scheuren
        Met tanden, langen tijd betreuren
        De moordt-beet. Ach! zij bijt'er in.
        (Den Hemel schreydt, en sluit zijn Salen)
        Zij swelcht. De Hel die lacht het falen.
        O Erf-zond'! door een Vrouwen sin.
      
      
        O God! En onzer aller Vaeder,
        Wij bidden met handen te gaeder,
        Stuert in dit droeve dal uw Zoon.
        (Verhoord, ei! doch ons droevig smeken)
        Laat hem door purp're Spijcker-beken
        Ons Ziel-wond' suyv'ren van die hoon.
      
      
        Hij zal, door het verlies van 't leven,
        Ons voor de dood, het Leven geven.
        Hoe, mis ik? ja, 't is een Penneel.
        Is Eva door de Slangh bedroogen?
        Ik door de Verf. Schort 't aan mijn ogen?
        Zo is de konst zo veel te e'el.
      
    
  