
    
      
        Oneyndig God! ô hoogste Goed!
        Daar eens de ziel in rusten moet:
        Wat heeft uw Majesteyt bewogen?
        Met ons te maken uw verbond,
        Waar in ons Voorrecht is gegrondt!
        ’t Was uwe liefd’ en mededogen.
      
      
        Gij geeft u zelven aan mij Heer!
        Als ik u heb, wat wil ik meer?
        Mijn ziel! gij meugt met recht nu spreken
        Ik heb Iehova! aan mijn Zy’,
        Hij is, en heeftet al voor mij,
        Mij kan, en zal dan niets ontbreken.
      
      
        God spaart zijn eigen Zone niet!
        Maar zendt hem neer; en met hem biedt
        Hij mij genade, voor genade,
        Tot Wijsheid, en Gerechtigheid,
        Tot heyligmaking, zaligheyt!
        Is hij mij; ô grote weldaden!
      
      
        Mijns Herders volheid is zoo groot!
        In wat gebrek, armoë of noot
        Mijn ziel, of lichaam, mochten steken.
        Hij zorgt, hij voedt, en zal steeds voën,
        En geven wat ik heb van doen,
        Daarom zoo zal mij niets ontbreken.
      
      
        Ontbreekt dan nooit den vromen iets?
        Die zoo veel armoed’ en verdriets,
        Hier op de aarde moeten dragen?
        Van tegenspoedt en ongeluk,
        Van krankheyt, armoed, smaat en druk
        Hoort men haar veeltijds droevig klagen!
      
      
        Zoo d’Heere oyt zijn kindren leidt
        In veel gebreks en tegenheyt,
        ’t Is dan de uure van beproeven!
        Dan toetst hij eerst waar ’t hert aan hangt,
        Vertrouwt hem maar: en gij ontvangt,
        Gewislijk wat gij zult behoeven.
      
      
        Dit quelt zeer dikwils mijn gemoed,
        Zoo mij de Heer als Herder hoedt,
        Hoe kan mij dan zoo veel ontbreken?
        Ik denk dan hij bezorgt mt niet!
        Ik blijf in ’t kruys, en draag verdriet,
        Zijn zegen schijnt van mij geweken!
      
      
        Den handel Gods is wonderlijk!
        Hij maakt de zijn’ door Armoë rijk,
        Hij doet haar hiet zoo veel ontbeeren,
        Om haar te geven beter goed,
        ’t Welk hert en ziele eeuwig voedt,
        Als dit, ontbreekt, zal dat, vermeeren.
      
      
        Dat weynig’ dat d’oprechte heeft
        Die in des Heren vreeze leeft,
        Is beter als der boozen schatten.
        God geeft mij een genoegend hert!
        Dat door geen zorg gebroken werd,
        Dit kan in God! zijn ruste vatten.
      
      
        Ontbreekt dan iets in ’t tijdelijk,
        God maakt weer na de ziele rijk.
        Was ’t tijd’lijk nut, hij zoud mij geven.
        Ik krijg dan voor mijn kooper, Goud!
        O dwaasheyt! zoo mij dat berouwt,
        Zijn gunst is beter dan het leven!
      
      
        Ik zorg, en vrees! hoe ’t noch zal gaan.
        Daar komen kwade tijden aan
        Die mij, en ook de mijne raken,
        Verdrukking, krankheyt, arremoe
        Die dreygen mij! Ik weet niet hoe
        Ik ’t met de mijne dan zal maken!
      
      
        O ziele! quelt u zelven niet,
        Met ongeloovig zorg-verdriet,
        Bekommernissen voor den morgen,
        Rust in de wijsheid, goedheid, macht
        En trouwheyt van uw Herder, wacht;
        Hij kan, en wil uw wel bezorgen.
      
      
        Dat ook geen ingebeelde nood,
        Uw ziel beroer’, of nederstoot,
        Al hebt gij niet wat uw zal lusten,
        Bij Gode staat de wijz’, en maat
        Hij geeft genoeg voor ieders staat,
        Op zijne zorge moet men rusten.
      
      
        Zijt gij zijn kind? mistrouwt hem niet,
        ’t Is Heydens, zich met zulk verdriet
        Te quellen. Ook ten mag niet baten!
        God! en de Gods-dienst, wordt ont-eert.
        Ons eigen hert ontrust, verteerd,
        Als zorg, en vrees, gaan buiten maate.
      
      
        Maar ach! mijn geestelijke staat,
        Is zeer gebrekkelijk: wat raadt!
        Mijn klein verstandt, mijn zwak gelove,
        Mijn flauwe liefd’, en wankel-hoop,
        Mijn vallen, en mijn tragen loop,
        Doen mijne ziel, haar troost beroven!
      
      
        Ei ziele rust! zijt niet beroerd,
        Wat God begint hij ook volvoert.
        Gij hebt des geestes Eerstelingen!
        In zwakheyt werkt des Heren macht,
        Tot alles in uw is volbracht.
        God! zal uw met zijn gunst omringen.
      
      
        Ach! kond ik mijn bekommert hert!
        Ontlasten van die zorg en smert,
        Dat is mijn wensch! Gij moet dan trachten,
        Te staan in ’s Heren Heyl-verbondt!
        ’t Geloof, zij op zijn woord gegrondt,
        De hoop, moet beter lot verwachten.
      
      
        Bedenkt eens of de Here oyt!
        Uw, of de zijne, gants beroyt,
        In arremoede heeft begeven?
        Zoo niet, legt af bekommernis.
        Zoekt maar met ernst dat boven is,
        Daar is verzadiging’ ten leven.
      
      
        Lof zij uw, die uw Schapen hoedt!
        Die ons met zulken overvloed
        Verrijkt, zoo dat wij mogen spreken,
        Nu gij Heer! onze Herder zijt,
        Zoo zal ons doch tot geener tijd,
        Dat nut, of noodig is, ontbreken.
      
    
  