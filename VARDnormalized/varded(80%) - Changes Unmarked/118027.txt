
    
      
        Gij luyaard, die steeds lantersant,
        En niet met al neemt bij der hand,
        Als bed of straaten slechts te slyten:
        Gij meugeveel, en lekkertand,
        O! waart gij in luilekkerland,
        Wat zoud gij u daar deftig quyten!
      
      
        De bryberg derwaards is te groot.
        Gij eet dan liever luiheids brood,
        En haat den arbeid en het zweeten.
        Gij wenscht het leven van den vis,
        Die altoos in het water is,
        En daar in find 't geen hij kan eeten.
      
      
        Wat zeg ik? water is te schraal.
        Gij woud wel wyn tot uwe onthaal,
        En ook gebraaden en gezoden:
        Maar gaat gij voort met dezen gang,
        Dan zal u Magerman eerlang
        Bij Sint Reinuit te gaste nooden.
      
      
        Ik zie met flenters u bekleed,
        En bed'len 't geen gij drinkt, of eet,
        Vermits uwe zaaken zyn verlopen.
        Gij word van armoê haast verrast;
        Een loon, dat aan den luyaard past,
        En hebt geen ander lot te hopen,
      
      
        Indien gij van geen werken weet,
        't Is billyk, dat gij ook niet eet.
        Spaart gij den arbeid uwer handen;
        O! die van 't aanschyns zweet niet houd,
        Verdient, met u, geen brood en zout;
        Maar wel het stilstaan zyner tanden.
      
      
        Ga heenen, luyaard! tot de mier,
        En leer toch van dit vlytig dier
        Des zomers uwen kost vergaêren:
        Dan hebt gij in den wintertyd,
        Waar door gij genen honger lyd,
        Maar van uwe arbeid wel kont vaaren.
      
      
        De ganzen krygen wel den kost:
        Maar zyn van 't plukken niet verlost.
        God gaf ook aan 't gevogelt' vlerken,
        Waar mede 't naar zyn voedzel zweeft,
        Dat Gods bestiering daar aan geeft.
        Hij schiep u handen om te werken.
      
      
        Is 't nog geen tyd om op te staan?
        Is nog het geeuwen niet gedaan,
        En 't rekken, met het handenvouwen?
        Fluks, pak u, luyaard, uit het nest.
        Men raad u tot uwe eigen best.
        En steek de vuisten uit de mouwen.
      
    
  