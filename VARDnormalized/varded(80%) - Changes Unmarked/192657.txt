
    
      
        DE mensen zijn zo vaeck geneegen,
        (Gevoed met wraecklust in het hert)
        Om haat en nijd op 't hoochst te pleegen,
        En dat vaeck om een kleine smert,
        Een klein verdriet,
        Den mensch geschiet,
        Een klein verdriet de mensen aangedaan,
        Doet dickmaels haat en nijt in't hert ontstaen.
      
      
        Kwaad zal men van een ander spreecken,
        Een ander haeten die misdoet,
        En zelver zal men zijn gebreecken,
        Bedekken in een vals gemoet.
        O dwaese mensch,
        Verkeer u wensch,
        O dwaese mensch laat af van haat en nijd,
        Waar mee dat gij u naaste mensch bestrijdt.
      
      
        Haat gij een ander om zijn zonden,
        Of iets dat u in hem mishaecht;
        Gij kunt niet beter zijn bevonden,
        Ten zij dat gij u beter draecht;
        Zo wie misdoet,
        Toont gij u goed,
        Zo wie misdoet, en gij hem daarom haat,
        Zo zijt gij schuldich aan het selfde kwaad.
      
      
        Wilt gij proffijt met haeten plegen,
        Zo haat alleen de vuyle grondt,
        Waar door dat gij u vindt genegen,
        Tot snoode lusten van de zond.
        Gebruikt u haat
        Op lust van 't kwaad,
        Gebruikt u haat op 't kwaad, dat u bestrijt,
        Geen beter haat, als die het kwaad benijt.
      
    
  