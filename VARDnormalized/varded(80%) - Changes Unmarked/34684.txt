
    
      
        PEys, en ruste zij de goede mensen,
        Die de komste van Messias wenschen,
        Die als heden is, voor onze zonden,
        Bij twee beesten in den stal gevonden.
        Maakt ulieder ziele (Dochters van Syon) bereid,
        Om t'ontfanghen // Met lof-sanghen,
        Christum, die van koude schreyt.
      
      
        Van de mensen t'eenemael verlaeten,
        Ligt Messias in een stal vol gaeten,
        Daar de winden spijtelijck in-blijven,
        En zijn teere ledekens verstijven.
        Is er van ons allen niemand die het naakte Kind
        Met wat kleeren // Zal vereren,
        Tot beschudsel van den wind ?
      
      
        Zo met hongher, als met dorst bevanghen,
        Naar de borsten van u ziel te langhen
        Wenscht dat Kindjen, om zich wat te laven,
        Maar de liefd' is over-al begraven;
        In dit dal der tranen, is er nerghens een mevrauw,
        Die Gods Lamke // Jont een mamke ?
        Neent, de liefd' is al te flauw.
      
      
        Al de rijke trekken van besijden,
        En zij laeten't dorst, en hongher lijden;
        Maar de Maghet moet haar borsten buyghen,
        Om dat schaepken lievelijck te suyghen.
        'Tstalken is te vuyl een plaatse voor den Edeldom,
        Rijke lieden // D'aerme vlieden,
        'Tselve nu gheschiedt alom.
      
      
        Lof moet u (Ã´ naakten Iesui) wezen,
        Die d'armoede ons hebt voorghelesen:
        Saligh zijn zij, die zijn aerm van gheeste,
        Want zij komen tot Gods Bruyd-lof-feeste;
        En dat rijk des hemels eeuwelijck hun toebehoort,
        Wiens rijckdommen // Zij bekommen,
        Die nooit oor' en heeft gehoord.
      
    
  