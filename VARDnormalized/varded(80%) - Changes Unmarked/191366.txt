
    
      
        O Heer, gij zijt mijn sterckt’ en wallen
        Waar op ik mij verlaat
        Hoe’t ook ter Wereld gaat;
        Laat mij in schande niet vervallen;
        Wilt mij van ’tquaed bevryden
        Door gunstigh medelijden.
      
      
        Wilt uw gehoor tot mywaerts neigen,
        Komt spoedigh ’tmijner bee,
        Uw hulp zij haastig ree,
        En weert de rampen die mij dreygen;
        Sijt mij een vaste rotze
        Die ’svyands machten trotze.
      
      
        Want gij zijt die, dien ik vertrouwe,
        Brengh mij ter rechter baen,
        Doe mij verseeckert gaan
        Dat ik het pad des levens houwe,
        En red mij uit de netten
        Die zij verborgen zetten.
      
      
        Mijn geest beveel ik in uw hoede;
        Gij, Heer, hebt mij bevryt
        Die God der waerheyd zijt;
        Ik bouw op u hoe dat men woede;
        Ik haat die ijdelheden
        En valse leugens smeden.
      
      
        Ik zal mij in uw gunst verblyden;
        Mijn ziele vleugel-spreyt
        In uwe goedigheyd,
        Want gij aensaeght mij in mijn lijden,
        En hebt mij waar genoomen
        In ellends bange stromen.
      
      
        Ook heeft uw hand mij niet gelaeten
        In ’sVyands sterk geweld,
        Gij hebt mij vast gesteld
        En weer gevoerd op ruyme straeten,
        Zo dat ik mij kon reppen
        En vrij mijn aessem scheppen.
      
      
        Weest mij genaedigh als voor heenen,
        Want mij is harde bangh,
        Mijn hert is in een prangh,
        Mijn vlees is weg, mijn buik verdweenen,
        Geen glans is in mijn ogen,
        Mijn spier en pit verdroogen.
      
      
        De droefenis verkort mijn jaeren,
        Mijn leven krimpt van smert,
        Van zuchten smelt mijn hert,
        Gestaege sorgh vergrijst mijn haren,
        Mijn kracht vergaet door ’tsteenen,
        Geen mergh is in mijn benen.
      
      
        Ik werd van wegen mijn vijanden
        Dewijl’t mij quaelijck gaat
        Van alle man versmaet,
        Een yder stoockt met mij zijn tanden,
        Dat buyren en bekenden
        Haar aensight van mij wenden.
      
      
        Mijn eer, mijn luyster is vergeeten
        Als waar ik in het graf,
        Men weetter niet meer af
        Als van een pot, daar heen gesmeeten;
        Ik moet met eigen oren
        Der Groten laster horen.
      
      
        Ik werd gedreygt, men doet mij beven
        O Heer, dewijle zij
        Raed houden tegens mij
        Om mij te brengen om het leven:
        Doch ik, spijt mijn vijanden,
        Verlaat mij op uw handen.
      
      
        Gij zijt mijn God; mijn tijd, mijn uyren
        Staan in uw wil; gij stelt de maet
        Waar na het leven gaat,
        Gij kunt het korten of doen duyren;
        Verlost mij uit de klaeuwen
        Van haar die mij benaeuwen.
      
      
        Send dynes goedheyds lieve straelen
        Op mij dijn trouwen knecht,
        Gij weet mijn saeck, mijn recht,
        Laat op mijn hoofd dyn gunste daelen,
        Geen schaem-rood verf mijn wange
        Die na uw hulp verlange.
      
      
        Laat die in schand en ’tgraf versincken
        Die op den vroomen boos
        En schelmsch en goddeloos
        Van hovaerdy en hooghmoed stinken:
        Maeck stom de leugen-monden
        Die smaak in valscheyd vonden.
      
      
        O Heer, hoe groot is uwe goetheyd
        Voor dien die voor uw beeft
        En na uw wetten leeft!
        Al schijnt hij somtijts onder voet leit,
        Geen ding dijt hem ten quaede
        Die steunt op u genade.
      
      
        Gij zult, die zich op uw betrouwen,
        Verschuylen en behoen
        Voor die haar onrecht doen
        En soecken alle quaed te brouwen,
        Gij zult u volk bewaeren
        Voor die hier tweedracht baeren.
      
      
        Uw naam, o God zij hoog geprezen
        Voor dat gij mij behoed,
        Voor dat gij zo veel goed
        Aan mij zo dikwijls hebt bewezen;
        Die mij, hoe ’tonval kaetze,
        Doet staan ter goeder plaetze.
      
      
        Al had ik onbedacht gesproocken
        In mijne haestigheyd,
        De hand des Heren leit,
        Zijn ogen zijn voor mij geloocken:
        Noch voeld’ ik, als ik schreyde
        Dat gij niet langh en beide.
      
      
        Lieft God, gij zijne gunstgenoten,
        Die vroome lien bewaard
        En trotse werpt ter aerd,
        Laat u geen ramp om verre stoten:
        Hij zal haar staande houwen
        Die zich op hem vertrouwen.
      
    
  