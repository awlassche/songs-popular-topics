
    
      
        Aenhoort uwen roep al tezamen,
        Lieve Broeders en Zusters ghemeyn,
        Niet veel Rijke na ‘t betamen,
        Noch Edel van state rein,
        En zijn der gheroepen in ‘s Hemels pleyn,
        Die lust hebben in de wereld,
        En Gods Woord achten zeer klein.
      
      
        Niet veel Wijze na den vleze,
        En zijn der gheroepen voorwaar,
        Maar die arm zijn van Gheeste,
        Die zullen verblijden hier naar,
        Al zijn ze vervolgt hier ende daar,
        God heefts’ al uyt-verkoren,
        Dus vreest niet gij kleine Schaer.
      
      
        Denckt hoe veel dat er waren,
        Bevrijdt en behouden voor scha,
        Doen Noë zijn achster ging varen,
        En de Wereld vergingh om het qua,
        En als de vijff Steden van Sodoma,
        Met den viere verginghen,
        En wasser maar drie door Gods ghenae.
      
      
        Van ses-hondert-duysent personen
        Quamender maar twee in ‘t Land
        Van beloften zeer schone,
        ‘t Welk was zeer triumphant,
        Dat is een Figuyr, vaet dit verstand,
        Al op dat eeuwig leven,
        Dat lieflijck is ende playsant.
      
      
        Zij waren niet al aen-ghename,
        Die met Gideon zouden slaan,
        Dan drie-hondert eersame,
        Die uytter hand leckten saen
        Die bevrest zijn hietmen t’huyswaerts gaan,
        Want zij niet zijn bekwame,
        Om tegen den Vijand te staan.
      
      
        Zacharias, wilt dit merken,
        Schrijft in zijn derthiende klaer:
        Dat het volk in drie percken,
        Zal ghestelt zijn, en de twee voorwaar,
        Werd’ uyt-gheroept, maar de derde schaer
        Werd als goud door den viere
        Gheloutert, dit is openbaer.
      
      
        Een Stad vol alder goeden,
        Wees d’Engel Esdras goedertier,
        Wiens weg (wilt dit bevroeden,)
        Is maar eens mensen voetbreet schier,
        Op d’eene-sijd water, op ander vier,
        Hoe kond gij daar in gheraken,
        Gij en doorgaat dat nauwe eerst hier.
      
      
        Noch schrijft Esdras ghepresen
        In ‘t vierde Boek in ‘t achtste klaer,
        Dat er veel gheschapen zal wezen,
        Maar weynich behouden hier naar,
        En ghelijck men vint veel aarde awaer,
        Om aarden vaten te maecken,
        Maar luttel om gouden ‘t is openbaer.
      
      
        Ghelijck die grote vloeden alle,
        Meerder zijn dan een druppel zoet,
        Zo is der Godtlooser ghetalle
        Meerder dan Gods Kinderen goed.
        Och! hoe klagelijck ist, zijt dies wel vroet
        O mensen wilt u bekeeren,
        Ende niet meer zonde en doet.
      
      
        Ook spreekt Christus verheven,
        Dat de weg is smal en klein,
        Die daar leit tot den leven,
        En luttel vinden hem certain.
        Dus wilt u maecken van zonden rein,
        En loeven na ‘t Woord des Heren,
        Op dat gij komt bij Christum ghemeyn
      
      
        De weg is groot en zeer wilde,
        Die ter Hel leit, wilt dit verstaen,
        Zij gaan derwaarts aan alle zijde,
        Zo de Schriftuyr ons doet vermaen,
        Want de Hel heeft haar wijt op-gedaen,
        Zo wij in Esaias lezen,
        En veel zijn der die daar in gaan.
      
      
        Noch stater klaer wilt horen,
        Dat er veel gheroepen zijn,
        Maar weinich uyt-verkoren,
        Spreekt Christus, verstaat wel mijn,
        Want zij niet treecken al ene lijn,
        Maar beminnen duysterheden,
        Meer dan het klare Zonne schijn.
      
      
        Schickt u na de behoorte,
        Spreekt de Here, verstaat dit al,
        Dat gij al door de Poorte
        In gaat die daar is zeer smal,
        Want mensch daar na arbeiden zal,
        En hij zal daar niet in komen,
        Om dat hij niet en is van ‘t ghetal
      
      
        ‘t Is tijd (heeft Petrus gheschreven)
        Dat ‘t Oordeel haar zal komen aan,
        Al die gherechtelijck leven,
        Ghelijck Kinderen Gods onderdaen,
        Ist dat de rechtveerdige nauw’ zal staan
        In ‘t Boek des levens ghepresen,
        Hoe zal ‘t met de ongheloovighen gaan?
      
      
        Broeders en Zusters reene,
        Bidt voor mij zo doen ik voor dy,
        Op dat wij al-ghemeene
        Moghen gaan door dezen weg vrij,
        Zo zullen wij namaels wezen bly
        Als wij bij een vergaren,
        Daar niet dan eeuwighe vreugd en zij.
      
    
  