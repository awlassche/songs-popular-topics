
    
      
        IN 't diepste van myn dromen,
        Zo dochtme dat ik sach
        Een Lecker tot mij komen,
        Doch maakten gheen gewach,
        Het stelde na mijn wese
        Strackx zijn pesen.
      
      
        Mijn koetsje vloogh hij over,
        Hij waende dat ik sliep,
        Och! docht ik, guytsche rover,
        Hoe wel ik 't niet en riep,
        Hij swierde gins en weder
        Op en neder.
      
      
        Hij ging in 't achter-hoeckjen
        Bij 't groen gardyntjen staan,
        Hij kreech zo menigh vloeckjen,
        Doch t'zieltjen was belaen:
        'k Zwoer bij zijn moeders banden
        Dat mijn handen
      
      
        Hem mochten eens vermannen,
        Ik sou dat kleine Wicht
        Zijn boochjen haast ontspannen,
        En breecken zijnen schicht,
        Dat hij om pijns vernuwen
        Mij sou schuwen.
      
      
        Zijn vleugeltjens die bloncken,
        Vergult op vreemde aard,
        Het worde zo broo-droncken,
        't Heeft veel onrust gebaard,
        Dat ik eerst na het swetsen
        Voelden 't quetsen.
      
      
        De borst waar mij inwendig
        Niet anders als een gloet,
        Doe schaterend' 't behendigh,
        Vloogh weg, en riep: o bloed!
        Wilt gij mijn noch wat tarten?
        Voelt u smarten.
      
      
        De Vaeck verliet mijn Ogen,
        Mijn kamer ik bezocht,
        Ik vond mij recht bedroghen,
        Maar niet in 't gheen gewrocht
        Was, in mijn borst gedreven
        En gegeven.
      
      
        'k En docht nooit om het minnen,
        'k En dacht aan geen verdriet,
        'k En kon het niet versinnen
        Waarom dit was geschiet?
        Doch 't ooghje gluurlijck ooghde,
        Vaerdigh pooghde
      
      
        Te lieven een Iuffrouwe,
        Na 't schynen een Goddin,
        Ik kreeg voor druck en rouwe
        Een Meysjen na mijn sin,
        Die ik zal eeuwich dienen,
        't Hart verlienen.
      
      
        Cupido, niet ghedencken
        Wilt mijn schempich verwijt,
        'k Zal u offrande schencken
        Heel kostlijck; als de tijd
        Mij geeft eenich beheering
        In regeering.
      
    
  