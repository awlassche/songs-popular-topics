
    
      
        Princess die mijn Ziel
        Met zoete koorden bint,
        Voor wien ik neder kniel,
        En heden ben gesint
        Stantvastigh in de Min
        Te strijden tot de dood,
        Om dat ik Ziels-vooghdes
        Mach rusten in u schoot.
      
      
        Ik heb, o zoete Maagd,
        Met lust en grote vlijt,
        Gedaan wat u behaagt,
        In statigheyt gevrijt,
        Geliefkoost en gesmeeckt,
        In suyverheyt verkeert,
        Zegt mij (o Sonne-bloem!)
        Wat is het dat u deert?
      
      
        Wanneer als ik maar kon
        U dienen tot vermaeck,
        O Lief! o gulden Son!
        't Was mij een schone saeck,
        Alleen tot uwen dienst
        Was ik terstont bereid,
        Niet stout noch onvertsaeght,
        Maar met een statigheyt.
      
      
        Waarom mijn hoog Altaar,
        Mijn Lief, mijn levens lust,
        Hoe straft gij mij zo zwaar?
        Gij maakt mij ongerust,
        Mijn Zieltjen (ach vriendin!)
        Dat leeft in ongedult,
        Om dat ik lijden moet
        Ach lacy! Zonder schuld.
      
      
        Hoe kan een teere Maagd
        Zo leven zonder wet?
        Dat zij gedurig plaeght,
        En op geen reden let?
        Geen Rechter vint men oyt
        Hoe strengh hij ook regeert,
        Of nu of te eniger tijd,
        Hij tot de reden keert.
      
      
        Indien ik eenmael mocht
        Voor Venus vierschaer staan,
        En dat men onderzocht
        Waar of het kwam van daen,
        En offer enig schuld
        Te vinden was in mij,
        Voorwaar: gelooft mij Lief,
        Elk soud mij spreken vrij.
      
      
        Lief is er geen genaed,
        Noch geen medogentheyt?
        Zo ben ik in der daad
        Tot scheiden ook bereid,
        Indien geen statigheyt,
        Noch smeken iets vermagh?
        Wel Lief, ik dan vertreck,
        En wens u goeden dag.
      
    
  