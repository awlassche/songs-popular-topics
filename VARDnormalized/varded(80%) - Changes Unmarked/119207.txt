
    
      
        JEHOVA, die 't geschapen al
        Door uwe wil gebied,
        Uw wil zij, dat uw wil mijn wil gevall':
        En wat daar na geschied.
        Uw wil is altijd wijs en goed,
        Een regel wat mijn wil ook willen moet;
        't Zij dat 't gewilde mij of bitter is, of zoet.
      
      
        Uw wil en wil niet anders, Heer!
        Als d'eer van uwen Naam:
        En dat een zondaar zich tot u bekeer'.
        O dat 's u aangenaam!
        Gij wilt geloof en heiligheid.
        Dus wilt Gij 't best, dat ons ten hemel leid,
        Die ons door uwe wil voor d'eeuwen is bereid!
      
      
        Mijn eigen wil daar tegen is
        Verslaaft, verdwaast, verkeert.
        Het vlees wil als de Vorst der duisternis,
        Die 't deerlijk overheert.
        Het hert is hard, 't verstand is blind,
        Gods vyand; maar des werelds trouwe vrind:
        Wijl 't God en 't goede haat, maar 't quaad verzint en mint.
      
      
        Wat is het een rampzalig mensch
        Wien God ooit overgaf
        Aan d'eigen wil, en slinkze herten-wensch!
        O dat 's de zwaarste straf!
        Die slaapt, gevangen, in de strik
        Des duivels tot zijn wil. O dat ik schrikk'!
        En niet na eigen, maar na 's Heren wil mij schikk'!
      
      
        Neem d'eigen wil gants uit mijn hert,
        Die van uw wil verschilt,
        Tot zelf-verlooch'ning; dat mijn wil zo werd
        Een wil met wat Gij wilt.
        Dan is mijn wil volkomen vrij,
        Ontwikkelt van haar dienstb're slaverny,
        Wanneer ik 't zelve wil, en niet en wil, als Gij.
      
      
        Mijn Konings, Heers en Vaders wil
        En wederstreev' ik niet.
        Mijn past dat ik vernoegt, gedwee en stil,
        Steeds zeg: uw wil geschied'!
        Wie zou zijn wil doch wederstaan?
        Geen schepzel moet die niet zijn onderdaan.
        Mijn plicht is meê die wil gewillig t'ondergaan.
      
      
        Doet al wat is dat op zijn wijz',
        Behalven 't duivel-rot:
        O zou de mensch aan die gelijk zijn! 'k ijz'!
        Neen: 'k wil de wil van God.
        Spreek wat Gij wilt: ik luister toe.
        En wilt Gij zegen, of een tuchtig-roe:
        'k Gedraag mij aan uw wil, bestemd Gij wat en hoe.
      
      
        Geef, Heer, dat ik uw wil recht kenn':
        Druk zelf die in mijn ziel;
        Op dat mijn wil en daad zich daar aan wenn',
        Zo als u wel geviel.
        Wat wilt Gij dat ik doen zal, Heer?
        Een dienstknecht heeft geen eigen wil: 'k begeer,
        Te willen wat Gij wilt, en dat 's mijn vreugd en eer.
      
      
        'k Wil dan mijn eigen wil niet meer.
        'k Wil dat ik niet en wil.
        En dat ik niet en wil, dat wil ik weêr.
        O zeldzaam wil-verschil!
        Geen wonder, zo dit strijdig is:
        Wijl dubb'le wil in mij tweezijdig is,
        Tot dat ik, enkel geest, het vlees volkomen mis'.
      
      
        Zo 's Heren wil ook is de mijne,
        En dat die nooit en strijd;
        Wat moet ik dan hoe 't gaat, gelukkig zijn?
        Mijn wil geschied altijd:
        Wijl steeds Gods wil haar doelwit trof,
        En ik dan meê. Wat heeft hij rijke stof',
        Die wat hij wil verkrijgt, tot eeuw'ge dank en lof!
      
    
  