
    
      
        Enig in does duister Wouden
        Wil ik straf
        Mijn jeughd' en tijd gaan verouden,
        Tot in 't graf.
      
      
        Achter deze hooghe Berghen,
        Onbekent,
        Wil ik, als een ballinck, terghen
        't Levens end.
      
      
        En gij Boom, en woud-Goddinnen,
        Ook Napaeaen,
        Wilt dit treuren klaegh'lijck singhen,
        En verbreen.
      
      
        Weent met mij gij Boss', en bomen
        Droevig al,
        Beeckjens, vlietjens, en gij stromen,
        't Ongeval
      
      
        Dat ik nu met heete traenen
        Droef beschrey:
        En geboren is uit waenen
        Van ons bey.
      
      
        Nu wel aan! gij wreede Schone,
        Naar u wil;
        Zal ik in een kluys gaan wonen
        Eeuwig stil;
      
      
        Daar gheen sterff'lijck mensch zal weten
        Van myn staat.
        Daar zo wil ik zijn vergeten
        Voor myn kwaad.
      
    
  