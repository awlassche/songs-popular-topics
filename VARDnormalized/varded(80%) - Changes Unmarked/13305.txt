
    
      
        ALs het tijd is van te werken
        Ik en doe dat niet alleen:
        Mijn twee Zusters mij verstercken
        Met Maria Magdaleen.
        In den arbeid ben verduldigh
        Om het lijden van den Heer,
        En met Martha ben sorghvuldigh
        Voor de nootdruft, en niet meer.
      
      
        BOven alle creatueren
        Soeck ik mijnen Bruydegom
        Te behagen, en bordueren
        Ook mijn hert hem wederom.
        Voor mijn voorbeeld zijn gegeven
        Mij zijn deuchden allegaer
        Naar getekent uit zijn leven
        Om te contrefeiten naar.
      
      
        In zijn lijden, en tormenten
        Heb ik de koleuren al,
        En hier vind' ik d'instrumenten,
        Daar ik mee beginnen zal.
        Al zijn uitgetrokken haren,
        En zijn koorden Draeyen zijn,
        En zijn vleesch' op 't Kruys als snaren
        Uytgereckt is mijn Sattijn.
      
      
        Mij de Lancy, die doorstraelde
        Met haar punt zijn droevig hert
        Zal hier dienen voor mijn Naelde,
        En doorsteken mij verhert.
        Zilver is hij mensch ontvangen,
        En zijn Godtheyt is mijn goud,
        Peerlen vind' ik op zijn wangen,
        Met zijn tranen overdout.
      
      
        Wat al duysende Robynen,
        Wat al Diamanten hier
        In zijn wonden laat mij schijnen
        Jesus mijnen Juwelier.
        Mij voor eerst den droeven Nachte
        Voor mijn swarte zijde dient,
        Waar in 't Lam den Wolf verwachte,
        Zijnen vyandt noemde vriend.
      
      
        Inkarnaet is die genade
        Van den allerhoogsten Heer,
        Die den Sondaer niet versmade,
        Gaf hem ook een kusken weer.
        Vierigh root al zijn gebeden
        In den Hof voor mij gestort;
        Violet, als hij vertreden
        Met de klein Violen wordt.
      
      
        Wit is zijn onnoosel leven
        Met den witten rok bekleed;
        Vlammigh zijnen anghst en beven;
        Purper zijnen rooden zweet;
        Bleeck zijn uitgepijnight wezen,
        En beschaamdheid Carmosijn
        Uit zijn naaktheid opgeresen,
        En zijn suchtjens Columbijn.
      
      
        Geel de gal aan hem geschonken,
        En zijn bloed mijn Vermilioen,
        Dat mijn hert weer doet ontvoncken,
        En zijn Doorne-kroon het Groen.
        Blaeuw en Paers is hij geslagen
        Als een Lam ter dood geleid.
        Zo verduldigh zonder klagen
        Was zijn onderdanigheit.
      
      
        Die koleuren veelderhanden
        Van zijn liefd' en lijdtsaemheit
        Ik ontfange van zijn handen,
        En met mededogentheit
        Ik die wind' op de Bobbijnen
        Van mijn sinnen, en begin.
        Die gedachten noit verdwijnen,
        Boven al ik hem bemin.
      
      
        ALs ik mij begeef tot spinnen
        Is den Spinrock zijn Colom.
        Zo beweeght weerom mijn sinnen
        Den bebloeden Bruydegom.
        't Zachte Vlas daarom gewonden
        Is mij zijn zachtmoedigheid
        Alzo vreesselijck gebonden,
        En voor mij tot meer bereid.
      
      
        Als ik 't Vlas begin te plucken,
        En het Wiel begint te gaan,
        Zien 't gespuis zijn haar uytrucken
        En rondom met swepen slaan.
        Als de draeyen nederdalen
        En omloopen de Bobbijn,
        Zien het heiligh bloed ook stralen
        Uit zijn Lichaam vol van pijn.
      
      
        En zo loopen mijn gedachten
        Met die draeyen om zijn hert,
        Die mijn hert weerom versachten,
        En mij troosten in de smert.
        Als het vlas is afgesponnen,
        En mijn wiel ook stille staat,
        Is zijn lijden eerst begonnen;
        Veerder noch zijn liefde gaat.
      
      
        IN mijn Spelwerck zien de knechten,
        En mijn zonden voor Gods Soon,
        Voor den hooghsten Coninck vlechten
        De getande Doorne-kroon.
        Voor mijn Kloskens hou de stocking,
        Met de welke tot het bloed
        Die vermaledijde bokken
        Drinken in den Scherpen-hoet.
      
      
        Al die steecken zijn de wonden,
        En die draeyen druppels zijn.
        Jesus met alzo veel monden
        Mij verhaelt zijn grote pijn.
        Al die doornen zijn de Spellen,
        En het Kussen is zijn hoofd.
        Zo gaan ik zijn wonden tellen
        En mijn werk den Here looft.
      
      
        WIl ik naeyen, hier met hopen
        Vind'ick Naelden even scherp,
        Die zijn heilig hoofd doorlopen,
        En ik nimmermeer verwerp.
        't Hoofd vol wonden met zijn baren,
        Dat mijn hert noch smelten doet
        Is mijn Klouwen en mijn Garen,
        En is mijnen Vingerhoet.
      
      
        Mijnen Priem is ook den dooren,
        En geen ander Scheer ik soeck,
        Als die 't Lam heeft afgeschooren,
        En zijn Lichaam is mijn Doeck.
        Mij zijn Riet dient om te meten,
        En den kouden, herden steen,
        Waar op Christus heeft geseten
        Is mijn Kussen dan alleen.
      
      
        Als ik 't doeck hier op gaan hechten
        Met een Spel, ik zien 't gespuys,
        Zien de goddeloose knechten
        Hechten Jesum aan het Kruys.
        Aan de plompe nagels hangen
        Zien ik het onnoosel Lam,
        Dat naar ons, en zijn verlangen
        Ons alzo verlossen kwam.
      
      
        Mij zijn alderleste woorden
        Dienen voor den tusschen-sangh,
        Die zijn 's Moeders hert doorboorden,
        Zo met hem aan 't Kruys ik hangh.
        Als ik zo met God verkeere,
        En den helen dach zo bidt.
        't Eynd' is den Gekruysten Here.
        Zijnen hemel is mijn wit.
      
    
  