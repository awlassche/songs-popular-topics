
    
      
        AY mij! waar toe ben ik gekomen?
        Het eeuwig licht is mij benomen.
        Ik ben in 't helsche vier, eylaes!
        Het eeuwig eeuwig vlammen-aes,
        Hoe mocht ik wezen alzo dwaes.
      
      
        Van dat ik hier in ben getreden,
        Ay mij! wat heb ik al geleden/
        Geen hert bedenken kan d'ellendt,
        Geen tongh uytspreken het torment
        Dat ik moet lijden zonder endt.
      
      
        Het lachen is verkeert in zuchten.
        Eylaes, hoe bitter zijn die vruchten
        Van een zo kort, en klein plaisier.
        Nu moet ik eeuwig schreyen hier
        Om mijn wellusten in dit vier.
      
      
        Voor al mijn Hoven, en Palleysen
        Woon ik in gloeyende forneysen.
        Waar is nu mijnen groten schat?
        Hoe ligh' ik hier, die boven zat.
        Hoe is nu omgekeert het rat.
      
      
        O mijn gesicht van God ontsteken
        Hoe zijt gij zo van hem geweken?
        Nu moet gij zien aan alle kant
        Den onverdragelijcken brandt,
        Gebannen uit u vaderlandt.
      
      
        Vermaledijdt zijt gij mijn oren,
        Den droeven sank moet gij nu horen.
        Voor u gesangh' onkuys, en vuyl
        Moet gij verdragen al 't gehuyl
        Van dezen vreesselijcken kuil.
      
      
        Voor mijn vermakelijcke reucken
        En voor mijn smakelijcke keucken
        Moet ik verdragen vuyle stank,
        Altijd van dorst en honger krank.
        O eeuwig eeuwig is zo lanck.
      
      
        Voor 't onbehoorelijck aanraken,
        En voor het sinnelijck vermaken,
        Dat ik mij nimmer meer ontnam,
        Moetick nu lijden deze vlam,
        Waar in ik zo moetwilligh kwam.
      
      
        Mijn haar zo schoon, en rijk behangen
        Is nu verandert heel in slangen.
        Om mijnen ongebluschten haat
        In alle zonden obstinaet,
        Ben ik gekomen in dit kwaad.
      
      
        Och had ik mijn begeerlijckheden
        In haar beginselen vertreden!
        Ik heb daar in te laat vertoeft,
        En haar vermaeck te langh geproeft,
        Dat mij nu 't aldermeest bedroeft.
      
      
        O wereld vol bedroch, en leugen,
        Vol ijdelheid, en vals verheugen,
        Hoe vlijtigh wordt gij na gejaagd.
        Hoe weinig wordt na God gevraagd,
        Eylaes, te laat van mij beklaeght.
      
      
        O mocht ik eens weerom beginnen,
        Hoe sou ik mijnen God beminnen
        En beter dienen dach en nacht
        Die mij zo langh noch had verwacht.
        En ik ondanckbaer heb veracht.
      
      
        Ik sou gestadigh heel mijn leven
        Mij tot de deugd alleen begeven;
        Verachten dat de wereld acht,
        En vlieden dat in 't lijden bracht.
        Och had ik dit wat eer bedacht.
      
      
        Maar enen traen kon mij bevryden
        Van dit ellendigh eeuwig lijden.
        Eylaes! het is te laat geschreyt.
        Verloren is mijn zaligheid
        In eeuwigheid, Ã´ eeuwigheid!
      
      
        En laat den tijd u niet ontloopen,
        Daar ik na wensche zonder hopen.
        De Dood u alle stonden naakt.
        O sondaer u kwaad leven staeckt,
        Eer gij in dezen brandt geraeckt.
      
    
  