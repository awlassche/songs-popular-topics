
    
      
        Als ik in myn gedacht
        Der scheps'len aart deur-schouw,
        'k En find geen meerder macht
        Als 't vermogen van de Vrouw,
        Die met haar ghesicht
        's Mans moed verlicht,
        Die met haar ghesicht
        's Mans moed verlicht,
        Van haar last, van haar leit,
        Van haar smart, van haar smaet,
        Van haar quael, van haar kwaad,
        Van haar hoon, van haar haat
        Die sick ter vlucht verspreyt,
        Door een swenkje van haar vriendelijcheyt.
      
      
        O Vrou! o's werelts pracht!
        O Aerd-rijckx prael en pronck!
        Gij smoort der Reuzen kracht,
        Met een minlijcke lonck:
        De moedichste Heldt,
        Of man in't veld,
        De moedichste Heldt,
        Of man in't veld,
        Die verschrikt, die verschiet,
        Die verblickt, die verblauwt,
        Die verloomt, die verlauwt,
        Die verflout, die verflaauwt,
        En sackt in zoet verdriet,
        Zo haast als hij u schone ogen ziet.
      
      
        De Koning vol ghewelt,
        Of d'aldergrootste Prins
        Van moghentheyt, en geld,
        Is nietich, klein, en kinds;
        Al schijnt hij verwoet,
        Of groots van moet,
        Al schijnt hij verwoet,
        Of groots van moet,
        Op syn macht, op't gebien,
        Op syn staf, op syn staat,
        Op zyn rijk, op zyn raed,
        Op zyn deughd', op zyn daed,
        Op zyn land, op zyn lien,
        Hij word gedweeg door't Vrouwe-Beeld te zien.
      
      
        Ist te verwond'ren dan
        Dat ik verwonnen ben,
        Daar dwinger noch Tyrant
        Geenszins bestaan en ken?
        Al waar ik een Graaf,
        Ik wierd een slaaf,
        Al waar ik een Graaf,
        Ik wierd een slaaf,
        Van de Vrouw die ik min,
        Die ik lief, die ik loof,
        Die ik stroock, die ik stoof,
        Die ik huis, die ik hoof
        In myn ziel, in mijn sin:
        Want in mijn hart daar vvoont een Ionghvrou in.
      
    
  