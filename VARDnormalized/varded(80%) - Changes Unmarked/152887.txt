
    
      
        MYn ziele moet u loven,
        Zo dik deez' dag verjaart,
        Dat gij, ô God, van boven
        Verkeren komt op de aard,
        En wordt een menschen-kint,
        Dat m' in de luyren wind;
        Om te geven
        't Eeuwig leven
        Die gij mint.
      
      
        Aanbiddelijcke Here,
        Vol glants en majesteyt,
        Die duyzent Eng'len eeren,
        Als God van eeuwigheid;
        Hoe kunt g' uw 's Vaders troon,
        Zo heylig en zo schoon,
        Dus verliezen,
        Om te kiezen
        De Aardsche woon?
      
      
        Ik zie veel wonderheden,
        Als ik op alles let;
        De Hoogste daalt beneden,
        En buygt zich voor de wet:
        Zo dat een zwakke Maagt
        Haar eigen Schepper draagt,
        En wordt moeder
        Van den Hoeder
        Die haar schraagt.
      
      
        De God van eeuwigheden,
        Die noit geen oog bezag,
        Komt nu in 't vlees beneden,
        En armlik voor den dag:
        Zo dat de grootste Heer
        Leit in een kribbe ne'er,
        Gants verschoven
        Van de Hoven,
        Te zijner eer.
      
      
        O Rijke, die uw wooning
        Met goud en marmer ciert,
        Kom ziet uwe Opper-koning
        Hier leggen bij 't gediert':
        Den osse kent zijn Heer,
        Maar gij vergeet hem zeer,
        Als uw zinnen
        Dus beminnen
        De aardsche eer.
      
      
        Hier pronkt geen pracht de muren:
        Hier is noch Min noch Meyt:
        De Maagt spreyt zelf de luren,
        Daar zij haar Zoon in leit:
        Zij kent geen kant noch Sij,
        Of and're pronckerij:
        Van dit minnen
        Zijn haar zinnen
        Los en vrij.
      
      
        Maria, zoete moeder,
        Ik zie gij zoogt een Kint,
        Dat zelver is Uw Voeder,
        En Vader die uw mint:
        Die met den Heyl'gen Geest
        Bevruchter is geweest,
        't Grootste wonder
        Dat men onder
        Zonne leest.
      
      
        O Joseph, goede vader,
        Hoe moet gij zijn verruckt,
        Als gij deez' Levens-ader
        Dus in uw armen drukt!
        En ziet de Heer van Al
        Verschoven in een stal,
        Dus bewonden
        Om onz' zonden,
        En den Val.
      
      
        Wel laat ons dan niet vreezen,
        Maar kussen ook dit Kint;
        Hij zal de Voorspraek wezen,
        Van all wie hem bemint:
        Hij heeft zijn Majesteyt
        Vrywillig afgeleyt,
        Om zijn schapen
        Te doen rapen
        De eeuwigheid.
      
      
        Kom hier, verstokte Joden,
        Die uw Messias wacht,
        Hij wordt u aangeboden,
        Maar nedrig en veracht:
        Zijn Koninkrijk is niet
        Van de aarde die gij ziet,
        Maar om heden
        Te vertreden
        't Hels gebiedt.
      
      
        Wel aan, bemorste zielen,
        Neem dezen Koning aan;
        Hij zal het heir vernielen
        Dat u wil tegenstaan:
        Hij swaayt een yz'ren staf,
        En morzelt haar als kaf,
        Die zijn bende
        Tracht te schenden,
        Van hem af.
      
      
        O Jesu, lieve Here,
        Doet mij dit te geval,
        Dat 'k altijd mach verkeren
        Bij uwe kribb' en stal;
        En houden mij steeds bij
        Uw Joseph en Mary,
        Dat ik leer
        Mij verneere.
        Na die rey.
      
      
        Laat alle trotzigheden,
        En wat u, Heer, misnoegt,
        Zijn uit mijn hert gesneden,
        En geef doch 't geen mij voegt,
        Op dat ik eeuwiglijk
        Noit van uwe liefde wijk':
        Maar beërve
        Op mijn sterven
        't Hemels Rijk.
      
    
  