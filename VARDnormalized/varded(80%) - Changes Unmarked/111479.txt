
    
      
        DE Min vermaand m' op iets te denken,
        Climeen, om u voor Nieuwe-Jaar
        Op dezen blyden Dag te schenken:
        Waar meed' ik vast myn Geest beswaar.
      
      
        Want rondom ziend' in alle hoeken,
        Weet ik ter Wereld niet bekwaam
        Voor uwe schoonheyd op te soeken,
        Dat u kan wezen aangenaam.
      
      
        Waar meed' zal ik u dan behagen?
        Komt Liefde! byt mij stil in 't Oor
        Wat ik myn Engel op zal dragen,
        Waar meed' ik best haar Ziel bekoor.
      
      
        Daar spreekt hij: 'k heb het al gevonden
        Myn hert, het waardste van myn goed,
        Werd in dit Papier gezonden;
        Op dat het val uw glans te voet.
      
      
        Ontfang dit Offer waarden Engel,
        Het wagt uw gunst op 't Min-Altaar.
        Ik geef u, waar ik zelfs om hengel:
        Ei schenk m' ook sulk een Nieuwe-Jaar.
      
      
        Zo werd ik stout om voor myn leven,
        Als gij mij met uw min ver-eerd,
        Uw hert en hand op trouw te geven,
        Dit is myn eenigste begeert'.
      
    
  