
    
      
        Hij, die geen steegen kent voor straaten,
        Dwaalt menigmaal wel buiten 't spoor.
        Die te onderscheiden, zal u baaten:
        Daar menig 't rechte pad verloor.
      
      
        Gij kont wel in een slop geraken,
        Van waar men uit- noch doorgang find.
        't Moet onbezuisden loop doen staaken.
        Verzint dan wel, eer gij begint.
      
      
        Is 't al te nauw om door te dringen,
        Zo prangt u zelven daar niet in.
        Kont gij een gracht niet overspringen,
        Zo stelt het dat heen uit uwe zin.
      
      
        O 't baat niet met zyn kop te loopen,
        Gelyk een bok, aan wand of muur.
        De rechte straaten find men open.
        Die missen, staat aan menig duur.
      
      
        Doch 't zij, het straaten zyn, of steegen,
        O houd altyd de rechte baan,
        En kiest doch nooit verkeerde wegen.
        In 't midden zult gij veiligst gaan.
      
      
        Die wil een nieuwen weg ontdekken,
        Hij doet wel een verloren tocht,
        En geeft dus stoffe tot begekken:
        Best word betreden spoor gezocht.
      
    
  