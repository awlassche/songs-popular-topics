
    
      
        EI lieve! Spaert u Kusjes wat
        Mijn Rosemondt, mijn vreugden schat,
        In alle dingen is een maet,
        Ten deugd niet watter buiten gaat.
      
      
        Daar zijn ook palen in het zoet,
        Daar buiten smaakt het al na roet,
        En hoe de soetheydt hoogher gaat,
        Hoe dat het walghen naeder staat.
      
      
        Mijn Rosemondt, ik leer u dit,
        Als ik om zeven Kusjes bidt:
        Zo weest voor eerst niet al te vre,
        Maar houdter vijf, en gheefter twee.
      
      
        Maar, alle beide niet te langh,
        Noch bey zo geyl als ik verlangh:
        Maar bey zo schaemtelijck beleeft,
        Ghelijck Diaen haar Broeder gheeft.
      
      
        Flucx dan ten eersten op de been,
        Flucx op u vlugghe voeten heen:
        En schuylt nerghens in een gat,
        Eer ik u bij de Mouwen vat.
      
      
        Ik zal u volghen waar gij vliet,
        Neen, Rosemondt, g' ontlooptme niet:
        Ik salse krijghen, daerse kruipt,
        Ik salse vatten daar je sluypt.
      
      
        Ik zal mijn handen aan u slaan,
        Die Proy en zal mij niet ontgaen:
        Wie zag een Duyfken of een Kaeuw
        Ontkomen uit een Havicks Klauw?
      
      
        Dan zult gij zijn mijn eyghen buit,
        Dan zult g' u Handen strecken uit,
        En driemaal bidden om ghenae,
        Eer ik mijn Handen van u sla.
      
      
        En zeggen: Laat ik u mijn Ziel,
        Voor 't gheen dat ik u flus onthiel,
        Voor dat ik u gheen zeven gaf,
        Met tweemaal zeven soenen af.
      
      
        Maar daar mee zult gij niet volstaen,
        En eer ik mij beken voldaen,
        Druck ik u bloeyende Corael
        Met zeven Kusjes zevenmaal
      
      
        'k Zal om u hals mijn armen slaan
        En houden u zo langhe staan,
        Tot dat u Kusjes en de mijn
        Betaalt van weder zijden zijn.
      
      
        Tot dat gij met mij zweren zult
        Dat gij u in de zelve schuld,
        Noch wel een reysje woudt ontgaen
        Om weer de zelve straf te ontfaen.
      
    
  