
    
      
        DIe met Sieckt', of Koorts gaat gunnen,
        Staegh belaÃªn met sware pijn,
        Gheern gebruikt hij Medicijnen,
        Al is 't dat zij bitter zijn.
      
      
        Deze daedt moet ons verstrecken,
        Om in harde tegen-spoedt
        Sacht gedult in 't hert te wecken,
        Denckende het is ons goed.
      
      
        Zo verdorven zijn de Mensen,
        Zelver ook de kind'ren Gods,
        Gaat haar alle ding na wenschen,
        Licht'lijck wordt haar herte trots.
      
      
        Maar zo wanneer haar aentreffen,
        Druck, en anghst, en tegen-spoedt,
        Zullen zij haar hert verheffen,
        Boven na het hoogste goed.
      
      
        Nooit ziet men de Sterren blincken,
        Als in 't donckerst van de Nacht:
        't Water zal in haesten stinken,
        Zo het stil staat in de Gracht.
      
      
        't Gladde ijzer zal verroesten,
        Zo men 't tot gheen arbeid voegt:
        En den Akker zal verwoesten,
        Zo men hem niet om en ploeght.
      
      
        't Vuyle Goud moet in de vlamme,
        Eer dat men het suyv'ren kan.
        't Jonge kind moet van de Mamme,
        Zal 't op-wassen tot een Man.
      
      
        't Koorn most in de wind te stuyven,
        Eer dat het is schoon geweest:
        En de alder-soetste Druiven,
        Druckt de Persse aldermeest.
      
      
        Zal het vleysch bequaemlick dueren,
        Zo moet het gesouten zijn:
        En het Koper moetmen schueren,
        O het heeft noch glans, noch schijn.
      
      
        Als de Heer ons ook wil vagen,
        Schoon wij voelen smert, en pijn,
        Laat ons dat geduldigh dragen,
        't Zal tot onzen besten zijn.
      
    
  