
    
      
        Wie heeft het ooit gehoord
        Van zoo een aardig Klugje
        Als ik zal brengen voort:
        ’t Is van een Juffrou hier ter stee,
        Als hare Man ging ryzen,
        Wasze wel te free.
      
      
        Sinjeur ging uit het Land
        Om Koopmanschap te dryven.
        Terwijl komt een Galant
        Bij Juffrou, die te zamen wel
        Malkander karresseerden
        Door het Minnespel.
      
      
        Zij dronken Wyn en Sek,
        Zij aten daar Patryzen,
        Een Snipje met zijn drek:
        Het was een Mars en Venus wigt
        Die daar de Standaar zwaaiden
        Met zo menig schigt.
      
      
        Juffrouw zat in ’t Zalet
        Met haar Galant te joelen.
        Zij gingen zaam te bed.
        Maar toen zo kwam kloppen Sinjeur.
        Juffrouw die sprong uit ’t bedde,
        Vraagde: ‘Wie is ‘er Veur.’
      
      
        Hij sprak: ‘Doet op met haast,
        Myn Lief, ik kom van ‘t reisen.’
        Juffrou die stond verbaast.
        Zij sprak tot haar Galant met spoet:
        ‘Wilt bassen ende tieren
        Als een Hondje doet.
      
      
        Als ik de deur ontsluit,
        Wilt dan maar lustig keffen
        En lopender zo uit.
        Ik zal ‘t dan alles maken wel,
        Dat van ons Conversatie
        Niemand weten zel.’
      
      
        Hij keften: ‘Baf, Baf, Baf’
        Terwyl zij open deden.
        Sinjeur schrikten daar af,
        Hij docht: hoe komt dat Hondje hier?
        Of zou men Vrouw dat beesje
        Houwe voor pleisier?
      
      
        Sinjeur was pas in huis,
        Of vraagde na het Hondje
        Dat daar met groot gedruys
        Zo keften in den Avond laat.
        Juffrouw die sprak zeer droevig:
        ‘Og het is op straat.’
      
      
        Zij riep: ‘’Petiet, Petiet!’
        En zogt in alle hoeken.
        Het Hondje was ’er niet.
        ‘Dat beestje was tot myn vermaak.
        Als gij bent uit de Landen,
        Het ons huis bewaak.
      
      
        Het slaapt ’s nagts in mijn schoot,
        Het kust en likt myn mondje,
        ’t Leid bij myn Borsjes bloot.
        Het kan opzoeken als een Hart,
        ’t Is zo een vinnig Reutje
        Als gij   ’t maar eens sart.
      
      
        ’t Is maar twee vuisten groot,
        Met wit en zwarte plekken,
        Voor an zijn neus wat rood.’
        Sinjeur die sprak toen overluit:
        ‘Wilt na de Roeper loopen,
        Laat het roepen uit.’
      
      
        Men liet het roepen   om:
        Al die het brengt te regten
        Zes gulde tot een som.
        En zo wierd Sinjeur stil gekroond
        Met Hoorens van het Hondje.
        Juffrou bleef verschoond.
      
    
  