
    
      
        O Zoete jeught' wiens frisse leden
        Bheswangert zijn met Helden-kracht,
        Wiens Gheest ghepropt vol lieflickheden
        Ghedurighlijck van vreugden lacht.
      
      
        O uyt-ghelesen pronck der Wereldt!
        Puyck-Bloemen in dit grote Hof:
        Die 't Voor-hooft van uw Eeuw beperelt,
        Met held're glans van schoonheydts-lof.
      
      
        Ei! Offer 't Mergh van uw ghedachten
        Aan hem, die u gheschapen heeft,
        En geef hem 't Pit van al uw krachten,
        Terwijl gij noch zo heerlick leeft.
      
      
        Eer dat de droeve jaren nad'ren,
        Die 't Grondt-sop van ons leven zijn,
        Waar in d'ellenden haar vergad ren,
        En kippen stadigh pijn op pijn.
      
      
        Waar in uw lisp tongh zal spreecken:
        Foey' al des Wereldts ydelheydt,
        Die mijne Ziel met smert door-steecken:
        Mij walght al wat voor ogen leidt.
      
      
        Eer dat het heug'lijck licht van vreugden
        Dat als een Maen-en-Sterren-schijn,
        En Sonnen-glans, blinckt in uw jeughden,
        In d'Ouderdom zal duister zijn.
      
      
        Eer dat de swarte Wolck-gordijnen
        Van veelderhande tegenspoÃªn
        Malkander jaghen, en het schijnen
        Van 't vreughden-licht verdwijnen doen.
      
      
        Eer d handen met haar rap ving'ren,
        Die 't onheyl schutten als het koomt,
        Ontvloodt van krachten, zullen sling'ren
        Ghelijck de Toppen van 't Gheboomt.
      
      
        Eer dat uw Benen, die als Reuzen
        Het lichaam dragen heen en weer,
        Geswackt, en krom, bij na verkneusen,
        En sijgen zonder last ter neer.
      
      
        Eer dat uw Tanden, die nu Malen
        Het voetsel, tot behoud van 't Lijf,
        Verminderen in haar getalen,
        En rusten voort in haar bedrijf.
      
      
        Eer dat uw ogen, die nu kijcken
        Ter Venst'ren uit, met scharp gesicht,
        Ook in haar Ampten mee beswijcken,
        Ontbloot van 't wonderbaerlick licht.
      
      
        Eer dat uwe twee Koralen lippen,
        De Deuren in 't Albast aenschijn,
        Die gij snel, op en toe doet slippen,
        Verstramt, en toe-gesloten zijn.
      
      
        Eer 't helder kraecken van het kauwen,
        Het welck' een scherp gebit beduyt,
        Zal zeer vermind'ren, en verflauwen,
        Zo dat men nauw'licks hoort geluydt.
      
      
        Eer dat vol slapeloose sorgens,
        De Rust-tijdt u valt langh en bangh,
        Zo dat gij van het Bed des Morghens
        Opstaat, op d'eerste Vog'le-Sangh.
      
      
        Eer dat de zoete Orgel-Fluyten,
        In uwen Boezem uyt-gebroedt,
        Den deur der Sangh-Poort zullen sluyten,
        En hanghen 't Hoofd voort op de Voet.
      
      
        Eer 't u ook door on-macht zal feylen,
        Als gij met leden moed' en mat,
        Zult willen klimmen hoog' en steyle,
        Of loopen langs een moeylick Pad.
      
      
        Eer dat uw grijse haren groeyen,
        En pruycken 't Hoofd met Silv're-kleur,
        Ghelijck wanneer in 't weligh bloeyen
        d'Amandel-Boom staat in zijn fleur.
      
      
        Eer dat gij uyt-gemerght, en mager,
        Wordt als een Sprinck-haen krank en zwak,
        Zo dat gij daegh'licks wordet trager,
        En wordt alzo uw eyghen pack.
      
      
        Eer gij uw heugelick vermaecken,
        En zoeten lust, die gij nu schept
        Wt kost, en drank, en and're zaken,
        Door Ouderdom verloren hebt.
      
      
        Eer dat gij gaat in het Getimmer
        Dat u veel Eeuwen in hem houdt,
        En 't klagend-rot schreyt huylend: immer,
        Zal hij niet weder zijn beschoudt.
      
      
        Eer dat uw Rugge-graed verbreekt,
        Die als een koord' gespannen staat,
        En bij het Zilver vergeleecken,
        Haar ver in waerd' te boven gaat.
      
      
        Eer 't Gouden-vlies, om 't Breyn gesloten,
        Die dat bewaard voor ongeval,
        Dat het niet kwetst door slaan noch stoten,
        Self als een Roof verscheurd zijn zal.
      
      
        Eer dat de suyv're Bloed-konduyten,
        Als Kruiken om den Lever heen,
        Den stroom van 't heylsaem zuigen sluyten,
        En breecken zelver ook aan tween.
      
      
        Eer dat de Long', wiens Adem-halen
        Den heten Lever staegh verkoelt.
        Wordt als een Radt, dat door het Malen,
        Zijn krachten af-geloopen voelt.
      
      
        Want, 't lichaam uit het stof gekneden,
        Wordt weer tot Aerd' in 't donck're Graf:
        De Gheest gaat weder van beneden
        Om hoog, tot God die hem eerst gaf.
      
    
  