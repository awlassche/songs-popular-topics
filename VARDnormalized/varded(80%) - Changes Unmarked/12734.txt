
    
      
        ‘T Gebeurde in voor-leden tijd,
        Dat Leonora wierd’ gevrijt
        Van al het puyck der Iongelingen,
        Die steeds tot haar believen stingen.
      
      
        Zij was een Maagd een jonge Bloem:
        Maar aller Maechden pronck en roem,
        In schoonheid en bevalligh wezen,
        Veel hooger dan gemeen geresen.
      
      
        Dit wijst de Ieucht, en liep vrij sterk:
        Maar zij en had’ daar van geen werk;
        Hoe hooger dat de liefde steygerd’,
        Hoe meerder zij haar liefde weygerd’.
      
      
        Een niet te min uit dezen hoop,
        Die had’ een vond, en wist de knoop
        In korte tijd zo wel te leggen
        Dat haar de Vrijster liet geseggen.
      
      
        Daar stond’ de Ieucht verbaasd en keeck,
        Verwondert van zo gauwe streeck,
        En voeld’ de spijt aan ’t herte kloppen:
        Maar wist de gramschap in te kroppen.
      
      
        ’t Wierd’ alles tot de Feest bereid,
        De Bruyt verciert en uyt-geleydt
        Met vreuchde tot haar Bruyd’goms woning,
        Die rijcker scheen dan eenich Koning.
      
      
        Maar, och! die blijschap duerd’ niet langh:
        Daar kwam terstont een groot gedrangh,
        De Vryers die haar onlangs vrijden,
        Die konden dit geluk niet lijden:
      
      
        Elk was voor heen gelijk een Lam,
        Nu stuer en uyttermaten gram,
        Voor henen mack en goedertieren,
        Nu wilder als de wreedste dieren.
      
      
        Dies vielen zij gewapent uit,
        En stracks de handen aan de Bruyt,
        Die zij met ongemeene grepen
        In haesten meenden weg te slepen.
      
      
        De Bruyd’gom steld’ hem ook te weer,
        En riep, O Maets! wat’s u begeer?
        Laat deze gaan: want zij is de mijne:
        Maar ieder woud’ haar voor de zijne.
      
      
        O Hemel! wat een stout bestaan!
        De strijdt die ging zeer hevigh aan,
        En scheurden, mits het niet woud’ lucken,
        de een tegen d’aer de Bruyt aan stukken.
      
      
        Alzo, dat zij daar op de straet,
        Viel neder in een droeve staat,
        En buiten hoop van langer leven,
        De lest snick haast kwam te geven.
      
      
        Ziet doch wat prijs de schoonheid heeft?
        Wat loon zij haar besitter geeft?
        Wat voordeel daar van is te halen?
        Dat menigh doet ten grave dalen.
      
      
        De schoonheid is een wanckel goed,
        Die menigmaal veel onheyl broet,
        Veel swarigheyt komt aan te rechten,
        Die namaels qualijck te te slechten.
      
      
        Weg dan met zo een nietigh ding,
        Daar Troyen door te vuyr vergingh,
        Daar menigh Quant, en onder allen,
        Veel Helden zijn om neer gevallen.
      
    
  