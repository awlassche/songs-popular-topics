
    
      
        RYst jonge-jeugd,
        Vernuwd de vreugd,
        En verheugd
        U, in dees' tijd,
        Vol vrolijk-heden.
        Hoard over-al,
        Op berg, in dal,
        't Hel geschal,
        Dat elk verblijd:
        Vermengd met reden,
        Van 't pluym-gediert:
        Dat langs de telgjes swierd,
        En heug'lijk tierelierd,
        Door 't drillend-lid, gespierd.
      
      
        Als 't is ontoomd
        (Daar 't beekje stroomd)
        Op 't geboomt
        Het danst, en springt,
        En buygt diens takjes:
        En vuld de lucht
        (In snelle-vlucht)
        Met gerucht:
        Wanneer het zingt,
        En uit fijn quakjes,
        Langs bossen, groen:
        Beweegd door tweeldrig-woên:
        Daar het zich poogd (te spoên)
        In 't jilpen te voldoen.
      
      
        Ja al wat leefd,
        En adem heeft,
        Dat begeeft
        Zich tot de lust,
        En 't zoet genoegen:
        Het dart'le-vee,
        't Gedierte mee,
        Vis in Zee,
        't Is toe-gerust
        Om zich te voegen,
        Tot vrolijkheyt:
        Die yder is bereyd,
        Die (lokkelijk) ons vleyd,
        Daar zich 'tverdriet van scheyd.
      
      
        Dees' vreugd, verseld
        Het blijde veld:
        Heel versteld,
        Vernuwd, vercierd,
        En fray geschilderd:
        Met veel koleur.
        Een soete-geur
        Vliegt daar deur,
        Waar na 'tal gierd,
        En schier verwilderd.
        Het tappijtzy,
        't Borduursel, licht, en bly,
        Ja 't konstig-schildery,
        Heeft daar geen luyster bij.
      
      
        't Schijnt dat den aart
        (Self als verjaard)
        Nu an-vaard,
        Een nuwe-drift,
        En kracht, in allen:
        Die het beweegd,
        Ver-roering pleegd,
        Reynd, en veegd,
        En scheyd, en schift,
        De ongevallen
        Van 't wezen af:
        Des zielelijke-staf:
        Die haar de Alschepper gaf.
        Als rysend uit het graf.
      
      
        Nu 's Hemels-oog
        Dus klimt om-hoog:
        Wiens vertoog
        (Beswangerd) baard
        Een voedend-voedsel:
        De gulden-schau,
        En silv're-dau,
        Koel, en lau,
        (Gematigd) schaart
        Het log gebroedsel:
        En 't dor-gestruykt,
        (Al-groenende) ontluykt:
        't Gebloemte lief lijk ruykt:
        Den kouden-grijsaard duykt.
      
      
        De gouden-Eeuw,
        Daar Schaap, en Leeuw,
        Valk, en Meeuw,
        De Wolf, en 't Lam,
        te Saam vredig wonen,
        Word ons gespeeld,
        En af-gebeeld,
        In dees' weeld:
        Van wild, en tam,
        Die 't luk vertonen:
        In deze Mey:
        Op-wekster van een rey,
        Tot wenschelijk gevley:
        En juychchende-geschrey.
      
      
        Zo is het gans
        Verkeerd althans,
        En den dans
        Van 't aards-gesin
        (Door 't heil) geschranderd:
        Alleen 't geslacht
        Der mensen, tracht
        Dach, en nacht,
        Na 't vuyl gewin,
        Als onveranderd.
        Af-gonst en haat,
        Begeerte, eigen baat,
        Verquisting, overdaad,
        Bezitten nu den staat.
      
      
        Bedenkt dit recht
        ô! mensen, slecht,
        
          Overlecht
        
        Het eens, bij u,
        (Met reden) te samen:
        't Gediert beneên,
        (Schoon zonder reên)
        Groot, en kleen,
        Is bésich, nu
        U te beschamen.
        Heft uit het stof
        U sinnen, traag, en slof,
        Tot in 't on-naakb're hof,
        En geeft de Algever lof.
      
    
  