
    
      
        GOdinne van mijn ziel’,
        Voor wie ik neder kniel’,
        Wilt achten // mijn klachten, en smerte;
        Wilt gij dat mijn droevig herte
        Om u sou loopen in ’t verniel,
        Om u sou loopen in ‘t verniel.
      
      
        Gij hebt doch menich-mael
        Door een bedroefde tael
        Mijn minne // Vriendinne, door-keecken,
        Ei! laat uwe lieve tongh nu spreecken
        Een woord, waar uit ik ’t leven hael,
        Een woord, waar uit ik ’t leven hael.
      
      
        Oft vindt gij u verheugt
        Te zien mijn jonghe jeugd
        In pijnen // verdwijnen, en sterven?
        Om u zo wil ik gheerne derven
        Al wat men achten kan voor vreugd,
        Al wat men achten kan voor vreugd.
      
      
        Maar zal u maeghden-hert
        Mijn doodelijcke smert
        Onvoeligh // zo koeligh beloncken:
        Laat doch het minne-vier ontvoncken;
        Op dat ik her-levend’ werd,
        Op dat ik her-levend’ werd.
      
      
        Zo gij wilt dat ik sterf,
        En ’t jeughdigh leven derf,
        Ziet billich // en willigh mij buyghen,
        Ik neem u Engel tot getuyghen,
        Dat ik om u de dood be-erf,
        Dat ik om u de dood be-erf.
      
    
  