
    
      
        EEn Man zeer rijk en vroome,
        Gelijk een Koninghsken,
        Wanneer hij heeft vernoome
        De blijde tijdingen,
      
      
        Dat Iesus van Judeën
        Weerom afreysen kwam,
        Na't Land van Galileën,
        Met spoedt de reys aen-nam.
      
      
        Bad met ootmoedigheede,
        O goede Iesu kom,
        Ei lieve, gaat dogh meede
        Tot na Capharnaum.
      
      
        Mijn Soon die wil sterven,
        Hij is op 't uyterst krank,
        Ik magh hem geenszins derven,
        Ei beydt dogh niet te langk.
      
      
        Iesus zeid datelijken
        Ten zij dat gy-lie ziet
        Miraculen klaer blijken,
        Zo en gelooft gij niet.
      
      
        Ik bid' u Jesu goede,
        Het is zo groten nood,
        Komt af met groter spoede,
        Eer dat mijn Soon is dood.
      
      
        En Jesus seyd' een woorde,
        Gaat, uw Soon leeft gesondt.
        Wanneer hij dat woord hoorde,
        Geloofd', en ging terstont.
      
      
        Terwijl hij ging zijn weegen,
        Zo kwamen met 'er spoedt
        Zijn kneghten hem al teegen,
        En broghten tijdingh goed.
      
      
        Uwe Soon is al geneesen,
        Daarom zo weest verblijd.
        Hij vraagden straks van deesen,
        Na d'uur, en na den tijd.
      
      
        Al gisteren ten zeven,
        In enen korten stond,
        Heeft hem de Koorts begeeven,
        Hij worde straks gesondt.
      
      
        Dus kreeg den Vaêr bescheyde,
        Dat dit was d'uur en stond,
        Op welke Iesus zeide,
        Gaat, uwe Soon is gesondt.
      
      
        Alzo heeft hij gekreegen
        Zijns saligheyds begin,
        Geloofde voorts te deegen
        Met al zijn Huisgezin.
      
      
        O Heer, wilt ons wat sparen,
        En helpen in ons nood,
        Van siele-siekt bewaren,
        Van onvoorsiene dood.
      
    
  