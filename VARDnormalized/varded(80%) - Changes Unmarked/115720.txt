
    
      
        Ik hebber een Liefjen aan ’s Wereldts Lants-douwe.
        Die ik ‘er bemin boven alle schone vrouwen,
        Mocht ickse aenschouwen haar lauwere fleur,
        Een jaar bij haar te wezen dunkt mijnder geen uur.
      
      
        Rijk God mocht ik hare liefde verkrijgen,
        En met mijn Liefje gaan uit vermeyen,
        Hier onder ons beiden in ’t lieve lange Gras,
        Wij zouden niet scheiden voor het gaf ‘er ons pas.
      
      
        Blaeuw’ Blomtjes zoet, van veele conserven,
        Kan ik ‘er geen troost van mijn Liefje verwerven:
        Alleyne te sterven den bitteren dood,
        Hare liefde is kleine, maar de mijne zo groot.
      
      
        Wat vindt men noch meer in ’s werelts behagen,
        Die ’t goetje beminnen, om te hebben go dagen,
        Maar die’er na vragen die zijne verdooft,
        Zulke Jagers zulke Vryers niet te veel en gelooft.
      
      
        Een goed Huwelijk is voor God aangename,
        Al warender twee Zieltjes in een lichame,
        Malkander beminnen tot aan het endt,
        Och lacy! kwade tongen hebben ons geschendt.
      
      
        Nu moet ik gaan doolen, eylaes achter straten,
        De Liefste haar liefde heeft mij verlaten,
        Ik zie haar te praten somtijts met een aer
        Groten Heer van den Hemel, haar smekens bewaer.
      
      
        Geen meerder grote vreugde en is er te vinden.
        Als dat er twee Zieltjes haar samen verbinden,
        Maar weder daar tegen geen groter pijn,
        Als dat zij dan breecken door klappers fenijn.
      
      
        Ik hebbet beproefd, eylacy van beide:
        Mijn Zieltje bedroeft, wenscht van hiet te scheyde,
        Om eeuwig te wezen voor Godes aenschijn,
        En wenst aan de Liefste, al dat zij wenst mijn.
      
      
        Ik wenschter mij tussen de Lelyen en Rosen,
        Dan zal ik gedenken u kaekjes die blosen,
        Wanneer mijn Lichaam zal rusten in de Aard,
        Zo wensch ik mijn Liefje dat gij noch bedaerdt.
      
      
        Princess schoon beeldt van alle Jonkvrouwen,
        Ach had gij u Eed en beloften gehouwen,
        Ik was niet in rouwe, noch in ’t doleur,
        En koost voor u eigen geen vreemd Serviteur.
      
      
        Adieu voor het lest, mijn schoonste verkooren,
        ‘k Beklager nu den dag dat ik ben geboren,
        Ik stel God als Richter tussen u en mijn,
        Bewaard ‘er u Zieltje voor d’Eeuwige pijn.
      
    
  