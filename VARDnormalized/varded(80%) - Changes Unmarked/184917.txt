
    
      
        WIe is het die hier onbekommert
        En in een soet' en zachte rust,
        Zo veylig van Gods gunst belommert;
        Zijn Ziellust in de heylbron blust.
        En 't waar geluk mach smaken?
        Daar elk bij na nu jaght en tracht
        Na 'sWerelts waan vermaken,
        Na rijkdom wellust eer en pracht:
        Wie komt Gods heil en zegen
        Besproegen als een regen?
      
      
        Dats hij die noit van Deughd' verbastert,
        In al zijn doen oprecht zich draagt:
        Bedriegt noch liegt, verdruckt noch lastert;
        Of's naastens voordeel slim belaagt:
        Maar d'oorspronck van het leven
        Verkoren heeft, ten hoog vertreck.
        Des hem noch ramp' aankleven,
        Noch angst voor kommerlijck gebreck,
        Noch vleyery noch dreygen,
        'tHert kan ter ondeugd' neigen.
      
      
        O salig die hier laag geseten
        In stilt' een rein gemoet bezit!
        Wiens Ziel, door 't wel bewust geweten
        Versekert, niet zal missen 't wit,
        Daar d'oogen steeds op staren,
        Van eeuwig saligh eeuwig blijdt
        Als 't Eng'lendom, te paren
        Met Gode, voor 't verderf bevrijdt!
        Wie kan zulk heil uytspreken?
        Die stof wil taal' ontbreken.
      
    
  