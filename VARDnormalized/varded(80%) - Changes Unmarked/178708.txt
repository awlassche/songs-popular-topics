
    
      
        LOof, loof den Heer, myn ziel, met al uw kracht.
        ô Heer, uw naam wordt eeuwiglyk gedacht.
        Myn God, gij zyt bestuuwt met flonkerglanssen,
        En Majesteit, in 's hemels hoge transsen.
        Gij zyt zeer groot, bekleed met heerlykheit.
        't Licht heeft hij als ene voorhang uitgebreidt,
        Daar hij zyn' glans meê dekt. de hemelboogen,
        Als een gordyn, om d'aarde en zee getogen.
      
      
        Hij is een God omringt met hemelpraal.
        Hij zoldert in de watren d'opperzaal
        Van zyn gebiedt op aard', en maakt zyn' wagen
        Van 't driftig zwerk en wolken, die hem draagen.
        Hij wandelt op de vleuglen van den wind,
        Zyn Engelen, zoo dienstbaar, zoo gezwint,
        Voor hem, maakt hij, de minsten met de meesten,
        Tot vlammen viers en schitterende geesten.
      
      
        Hij heeft den kloot der aarde vast gegrondt,
        Als of hij op ene sterken grondvest stond,
        Die nimmermeer zal wanklen noch beweegen,
        Als door zyn zwaarte op 't middelpunt gezegen,
        Daar hem de lucht rondom gelyk bevangt,
        En even sterk in haare dryving prangt:
        Gij quaamt dien met den afgrond overtrekken,
        En zyne vlakte als met een kleed bedekken.
      
      
        De wateren, gerezen op 't gebergt',
        Dat met zyn' kruin de lucht en wolken tergt,
        Zyn haastig voor uw schelden wechgevloden;
        Uw donderstem heeft hun vertrek geboden
        Naar hunnen kolk. de bergen rezen op,
        En prykten met hun' hoogverheven top.
        Gij vestigde ook den grondt der diepe dalen,
        Die op de plaatze inzakten van hun paalen.
      
      
        De wateren hebt gij een paal gesteld,
        Voor hunnen vloet en woedende geweld,
        Waarover zij zich nimmer zullen strekken,
        Zoodat ze nooit weêr d'aarde zullen dekken.
        De heerlykheit des Heren wordt bekent,
        Doordien hij in de dalen bronnen zendt,
        Die tussen 't hoog gebergte heenen vlieten,
        En 't water uit haar ruischende aadren schieten.
      
      
        Zij drenken al 't gedierte van het woudt,
        En 't vee dat zich in 't klavergroen onthoudt,
        Ook d'ezelen, in bossen diep versteeken,
        Die hunnen dorst uit haare stromen breeken.
        Bij hen onthoudt zich 't vlugge pluimgediert,
        Dat op 't gebergte en in de bomen zwiert,
        En zyne stem laat uit de takken horen,
        Wiens zoete zang elks oren kan bekooren.
      
      
        De bergen, die hun kruinen als in praal
        Verheffen, drenkt hij uit zyn opperzaal.
        Het aardryk wordt verzadigt door de vruchten
        Van uw bedryf, zoo grootelyks te duchten.
        Hij doet het gras uitspruiten voor het vee,
        En 't heilzaam kruidt voor 't menschdom, naar zyn beê.
        Het koren teelt hij in den schoot der aarde,
        Daar 't brood van komt, zoo dierbaar en van waarde.
      
      
        Ook schenkt hij ons den aangenaamen wyn,
        Daar 's mensen hart zoo van verheugt kan zyn,
        Wanneermen dien in vrolykheit mag drinken.
        Het aangezicht doet hij van oli blinken.
        Hij geeft ons 't brood dat 's mensen harte sterkt.
        De bomen, als met zyne hand gemerkt,
        Verzadigt hij de hoge cederboomen
        Des Libanons drenkt hij uit zyne stromen.
      
      
        Dit hoog geboomte, op vasten grondt gevest
        Van Libanus, in 't Noordelyk gewest,
        Krielt in zyn' kruin van vogelen die broeden
        In nesten, en met aas hun jongen voeden.
        De dennen zyn het huis des Oyevaars.
        De bergen, nooit op hunne toppen schaars
        Van voeder, zyn voor steen- en wilde bokken.
        't Konyn vindt in de rotzen zyne hokken.
      
      
        Hij heeft de Maan gemaakt door zyne kracht,
        Opdat zij gaf haar schynsel in den nacht,
        En strekte tot een onderscheit der tyden.
        De Zonne, die men door den kring ziet ryden
        Der hemelen, weet haaren ondergang.
        De duisternis beschikt gij, kort en lang,
        Waarin de nacht ons komt tot ruste wekken,
        En 't woudtgedierte uit zyne holen trekken.
      
      
        Dan wordmen van 't gebriesch der leeuwen doof,
        Noch jong in kracht, verhongert op den roof,
        Als zij rondom hun spyze in loof en hoeken
        Der bossen, als van God den Schepper, zoeken.
        Maar als de zon aan d'Oosterkimme ryst,
        Vertrekken zij, gespyst of ongespyst,
        En leggen zich, vermoeit van om te doolen,
        Te rusten in hun diepverborgen holen.
      
      
        Dan gaat de mensch, naar zyn gewoone perk,
        Aan zyn bedryf en dagelyksche werk,
        Van landbou, of van steedsche bezigheden,
        Totdat, de zon in 't Westen neêrgegleden,
        Men weêr gevoeld den frisschen avondstont.
        Hoe groot zyn, in dit ruime wereldront,
        Uw werken, Heer, en vol van wysheitsstraalen !
        Men ziet deeze aard' met uwe goedren praalen.
      
      
        De zee, zoo groot, zoo wyd in haar begrip,
        Daar 't wriemelend gedierte aan rotz en klip,
        Of op den grondt in speelt, en met zyn vlerken
        Het pekel klieft; door niemand te beperken
        In soort en tal, het kleen gedierte en 't groot.
        Daar wandelen de schepen, vloot bij vloot.
        De Zeedraak, in zyn hardgeschubde wapen,
        Tot darteling in 't zout, van u geschapen.
      
      
        Zij wachten alle op uwe mild hand,
        Zoo 't zeegedierte, als dat van 't vaste land,
        Tot gij hun komt uit uwe volheit voeden
        Ten rechten tyt, en voor 't bederf behoeden.
        Geeft gij hun spyze in hunnen hongersnoodt,
        Men ziet ze hen vergaadren kleen en groot,
        Zoo uwe hand hun schut en begenadigt,
        Dan worden zij met goederen verzadigt.
      
      
        Verbergtge, ô Heer, voor hun uw aangezicht,
        Strak derven zij uw levenwekkend licht,
        Waardoorze onstelt in vreeze en angst verschrikken.
        Ontneemt gij hun den adem, zij verstikken
        En sterven, dat zij keren tot hun' stof.
        Zendtge uwen Geest van 't hoge hemelhof,
        Zoo worden zij geschapen met elkandren:
        Het aardryk komtge in zyn gelaat verandren.
      
      
        De heerlykheit des Heren, wyd verspreidt
        In 't wereldruim, zij tot in eeuwigheid:
        Dat zich de Heer verblyde in zyne werken,
        De Hemelheer, wiens gunst ons koome sterken.
        Wanneer hij d'aarde in toornigheit beschouwt,
        Zoo beeft zij datze als gene kracht behoudt:
        't Gebergte rookt wanneer hij 't aan komt roeren,
        En dreigt zyn vier tot aan 't gestarnt te voeren.
      
      
        Dies zal ik in myn leven 's Hoogstens eer
        Verheffen, als van 's wereldts Opperheer.
        'k Zal mynen God zoo lang ik leeve zingen.
        Myn psalmgezang zal door de wolken dringen,
        Terwyl ik noch op aarde in wezen ben.
        Opdat ik mij door zoet gepeins gewen
        Aan zynen lof. 'k zal mij ten allen tyden,
        Gerust van harte, in God den Heer verblyden.
      
    
  