
    
      
        LEer mij, o God! hoe dat ik U behoor te minnen,
        Toon mij wat dankbaarheyd dat ik u schuldig ben:
        'k Weet niet van waar dat ik zal aldereerst beginnen,
        Zo menigvuldig is uw goedigheyd tot mij.
      
      
        Doen ik noch niet en was, heeft mij u hand geschapen,
        Gij hebt mij, doen ik was in Duysterheyd, verlicht,
        En opgewekt doen ik was in den dood ontslapen,
        Waar toe ik zelve niet het minst heb uitgericht.
      
      
        Van mijne jonkheit aan hebt gij mij opgevoedet;
        Gij hebt mij weer vertroost wanneer ik was bedroeft:
        Gij zyt het, die mij noch besorget en behoedet,
        En schenkt mij alles, wat mijn lijf en ziel behoeft.
      
      
        Hoe heerlik overal is uwen naam op d'Aerde,
        O Here, grote God, o onzen lieven Heer?
        Wat is de mensch, en 't kind des mensen klein van waerde,
        Dat gij hem dus besoekt en aan hem denkt zo zeer?
      
      
        O leeven mijner ziel, o blydschap mijnes herten,
        O mijner ogen licht, o oorsaek mijner vreugd;
        O Rotz-steen als ik schier beswijcken moet van smerten,
        Gij, gij allene zyt de leidsman mijner jeugd.
      
      
        O eeuw'ge wijsheit, die ontsluyt der stommen monden,
        Welsprekende de tong der sprakeloosen maakt,
        Maek mij bequaem dat ik uwe daden mag verkonden
        Waar na mijn zwakke ziel met allen yver haeckt.
      
    
  