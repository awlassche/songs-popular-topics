
    
      
        AL waar 't schoon dat ik al de taell'
        Van Mensch' en Eng'len konde spreecken,
        Zo was 't noch ydel al-te-mael
        En gheen oprechte Godtvruchtigh Teken,
        't Mach zonder Liefde zijn gheleecken
        Bij klinckende Metaels gheluyt,
        't Welk onbescheyden komt uyt-breecken
        Als een Bels klanck (zonder virtuyt.)
      
      
        Al had ik de gaef als Profeet
        Dat ik me'e konde Propheteren,
        Had' van verborghen dingen weet,
        Met all' wetenschappen vol eeren,
        Een vast Geloof om om te keren
        En te versetten Berghen zwaar,
        En had gheen Liefde (God ter eeren)
        Zo was ik niet (spreekt Paulus klaer.)
      
      
        En gaf ook d'Armen al mijn Goed,
        Verschoond' ook niet mijn eyghen leven,
        En ginck dit (met een vrij gemoed)
        Om te verbranden over-gheven,
        En als 't niet was door Liefd' gedreven,
        Zo was 't om niet dees' (druck en pijn)
        Want de Liefde, (zeer hoog verheven)
        Die moet van als de Leyd-Ster zijn.
      
      
        De Liefde is lankmoedig zoet,
        En daar toe vriendelijcken mede
        Niet Nijdigh, Afgunstigh, Verwoedt,
        Lichtveerdigheyt heeft b'haer gheen stede,
        Opgeblasentheyt, en onvrede
        Werd van haar al-te-mael veracht.
        (Hoe lieffelijck zyn al haar zede
        Als zij te recht wel werd betracht.)
      
      
        Zij draagt haar eerelijck (en goed)
        En zoekt haar eyghen niet (met listen)
        Werd niet verbitterd (of verwoedt)
        En denckt geen kwaad (om veel te twisten)
        (Och ! of wij Mensen dit wel wisten,
        En dat wij boven 's Werelts goed
        Met vlijt al na de Liefde visten
        Met een rein ongheveynst gemoed.)
      
      
        De Liefde gheen verblijden heeft
        Is gene ongherechtigheden,
        Want zij al in de Waarheid leeft,
        En heeft daar in verblijden mede,
        Zij bedekt alle ding (om vreden)
        Gelooft en hoopt alle dingen (goed)
        Verdraagt alles lijdtsaem met reden,
        Dit doet d'oprechte Liefde zoet.
      
      
        De Liefde nimmermeer vergaet:
        Als Gheloof, Hope zal verdwijnen,
        Zo blijft de Liefde in haar staat,
        (Haar schoonen glans zal eeuwig schijnen
        Heer'lijck bij Christus end' de zijnen:
        Die hij met zijn Bloed heeft gekocht,
        En als zijn Bruydt, bevrijdt voor pijne,
        Uit Liefd'  heeft in zijn Rijk ghebrocht.)
      
      
        LEt hier op neerstigh wie gij zijt:
        Wilt dezen sin wel over-weghen,
        Leer'lijck bedenkt dien te allen tijd,
        Weest tot dien Deucht altijdt geneghen,
        Zij leidt u op de sael'ghe weghen,
        En maakt u Gode aenghenaem:
        Die dezen schat recht heeft verkreghen
        Werd daar door heerlijck, rijk, bequaem.
      
      
        In Liefd', Gheloove, Hope zoet,
        Wilt ons, o ! Heer, te recht verstercken;
        Komt reinigt ons bezwaard gemoed,
        Op dat u Geest daar in mach werken.
        Want gij, o ! Heer, (zo wij bemercken)
        Die zijt alleen den Gever goed,
        Die ons (als onbequame Klercken)
        U goede gaven geven moet.
      
    
  