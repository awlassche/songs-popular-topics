
    
      
        IS nu geen plaatz tot Beth'lem open,
        Voor hem, van wien wij 't leeven hopen,
        Moet Hij nu in een beesten-stal,
        Met linnen doeken zijn gebonden?
        Word Hij nu in een kreb gevonden,
        Die eeuwig Kooning weezen zal?
      
      
        Zijn dit de Kooninglijke zaalen?
        Word hier in plaats van goud te maalen
        Voor zijd', gezien maar hoy en stroy?
        Moet hier de krebb', een wieg verstrekken?
        Zijn linnen doeken, om te dekken,
        De winzels naa de nieuwe ploy'
      
      
        Wat zal dit voor een Kooning weezen?
        Een Koonings staat, die plagt voor deezen,
        In heerlijkheid en grote pracht,
        Voor 't gantse vollik uit te steeken,
        Hier schijnt noch nooddruft te ontbreeken,
        Wie had U, Heiland! dus verwacht?
      
      
        Aan wie verkond' men dat deez' Kooning,
        Gebooren is in deeze wooning?
        Aan lieden rijk of groot van staat?
        Aan Herodes of aan zijn broeders?
        O! neen, aan slechte schaapen-hoeders.
        Het blijkt dat God de hoogheid haat.5.
      
      
        Een maagd', van slechte stam gebooren,
        Was 't immers, die God uit-verkooren
        Had, tot dit grote wonder-werk,
        Helaas! wat Mensch zou dit vermoeden?
        Wie wacht Hem niet uit 's Koonings bloede?
        Maar wie ken Goods ooge-merk?
      
      
        O! ziel wild u in 't diepst verne'eren,
        En van uw Heiland de ootmoed leren,
        Verlaat des Weerelds yd'le pracht,
        Zie, hoe uwe Kooning is gebooren,
        Nochtans tot hooger staat verkooren,
        Als oit het Weerelds brein bedacht.
      
      
        Wild gij een med-genood van 't rijk zijn,
        Gij moet den Kooning zelfs gelijk zijn,
        In ootmoed en in needrigheid.
        Zie in den spiegel van zijn leeven,
        Niet iets en is van Hem bedreeven,
        Dat teegens waare ootmoet strijd.
      
    
  