
    
      
        DE kronkelende swier van uw strikdartle hairen,
        Die langs u schouderen, als goutdraat, swieren neêr
        O Hageroos, schijnt eer
        Een Minnezee, die golft met Venus gulde baren.
      
      
        Uw blakende ogen, die mijn siel in min verwarren,
        Als goude Zonnen aan uw zilvren Hemel staan,
        Ik loof gij zijt Diaan,
        Of zijt gij 't niet, gij zijt dan een van hare starren.
      
      
        O purpre Roosemont, wie souw voor u niet buigen?
        Hoe lukkig zal hij zijn die u geniet tot loon!
        O mond daar Minnegoôn,
        Het Hemels Nektar en Ambroos uit koomen zuigen.
      
      
        Mijn schone, die mijn hart geboeit hout aan u hairen,
        Wanneer uw harder hoort uw hemelse muzijk,
        Dan neemt zijn ziel de wijk;
        En wil uit zijne mond in uwe boezem varen.
      
      
        Zing met uw schelle keel vol duizent nachtegalen
        Dat d'Echo weergalm op uw schelle en brave toon,
        Tot dat al de Akkergoôn,
        Van vreugden hupplen in de Dimermeerse dalen.
      
    
  