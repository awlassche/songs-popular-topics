
    
      
        Ik heb mij tot God begeven
        En mijn stem tot hem geheven,
        En hij met een gunstigh oor
        Gaf aan mijn geroep gehoor;
        In den dag van mijn ellenden
        Heb ik mij tot hem gaan wenden
        En mijn handen uitgestrekt
        Als de nacht het al bedekt.
      
      
        Wat ik dee, ’t en mocht niet baeten:
        ’t Hert wou zich niet troosten laeten;
        Zond ik mijn gedachten tot
        Mijnen eertijds trouwen God:
        Zo ik mij tot bidden stelde:
        Onrust bleefer, die mij knelde,
        En mijn troosteloose siel
        Als met wanhoop overviel.
      
      
        En mijn ogen bleven open
        Nooit van zoeten slaap bekroopen,
        Dies ik tobde zonder vaeck
        Zonder kracht en zonder spraeck;
        In de sluymer-loose nachten
        Dee ik deynsen mijn gedachten
        Over menigh jaar en dag
        Hoe het doe te wezen plagh:
      
      
        Hoe ik plagh mijn stem te paeren
        Met de tonen mijner snaeren,
        Hoe’k ten halse van mijn luid
        Trok zo menigh eer-lied uit:
        Hoe ik in voorleden daegen
        Met zo menigh harpe-slaegen
        Uwen lof en heerlijckheydt
        Over al heb uytgebreydt.
      
      
        Zal dan (dus zo was mijn klaegen)
        Sal’t dan nemmer weder daegen?
        Zal God altijdt mij versmaen
        En zijn gunst niet open gaan?
        Kan zijn liefde dan versterven?
        Zal ik staegh zijn minne derven?
        Heeft dan zijn verbond een end,
        Dat hij nu zijn aanzicht wend?
      
      
        Is zijn goedheyd hem vergeten?
        Is dan God op mij gebeten?
        Is hij gram in zijn gemoed
        Dat hij mij geen vriendschap doet?
        Neen, mijn siel (dus sprak ik weder)
        Houd doch moed al legh ik neder:
        Haestelijck verandert God
        En ik krijg een beter lot.
      
      
        Ik zal mijn gedachten weyen
        Als in weelige valleyen
        Door des Heren wonderdaen,
        En mijn sinnen laeten gaan,
        Door den lusthof zijner werken,
        Om met aendacht aan te merken
        Hoe hij in voorleden tijd
        Zijne volckren heeft bevrijdt.
      
      
        Grote God, wanneer wij kommen
        In u diepe heiligdommen,
        Wie is sulcken God als gij?
        Wie gelijk in heerschappy?
        Gij doet wonder boven wonder,
        Uwen naam, gelijk een donder
        Heel de wereld doorgegaan,
        Is van Heidenen verstaen
      
      
        Door de krachten dijner ermen
        Woud gij Iacobs huis beschermen
        En hebt Israels geslacht
        Uit het dienst-huys heen gebracht
        Diepe meeren, hole stromen,
        Hebben uwe macht vernoomen,
        En den afgrond zelver heeft
        U gezien, en ook gebeeft.
      
      
        En de wolcken gaeven waeter,
        En het vreeselijck geklaeter
        Onder ’t storten van de vocht
        Heeft gekloncken door de locht.
        Door ’t gehuyl der donderklooten,
        Door het vier der blixem-schooten,
        Door het bulderend geluid
        Brak het zweet den volken uit.
      
      
        In de zee en diepe stromen
        Hebt gij uwen weg genomen
        Door den droog-gemaeckten grond,
        Daar men na geen spoor af vond:
        Gij hebt Israel geleidet
        Als een kudde, die men weidet,
        En gebracht door Moysis hand
        In een vet gesegent land.
      
    
  