
    
      
        Ik vlucht tot u, o heil der vroomen,
        Maak, Heer, mij dus gepraamt
        Niet eeuwig lang beschaamt,
        Maar doe mij dit vervolg ontkoomen.
        Toon datge blyft geneegen
        Gerechtigheit te pleegen.
      
      
        Neig haast uw ore tot myn beede,
        Red mij, dien hoop ten trots,
        Zij mij een sterke rots,
        Een magtig huis, en vaste steed,
        Op dat ik daar, met ere,
        Behouden in verkeere.
      
      
        Gij waart myn rots, en burgt al lange,
        Zo lei, en dryfme voort,
        Als 't om uw naam behoort,
        Voer mij uit netten, die ik bange,
        Voor mij verborgen, merkte,
        Want gij zyt mine sterkte.
      
      
        Ik stel myn geest in uwe handen,
        Gij waare God, en Heer,
        Verloste mij wel meer.
        Ik haat lichtvaardige verstanden,
        Die op wat ydels bouwen,
        En blyf den Heer betrouwen.
      
      
        Ik kan verheugt mij zeer verblyden,
        Om datge, van om hoog,
        Met uw goedgunstig oog,
        Mij korts noch aansagt in myn lyden,
        En mine ziels ellende,
        In haar benaauwtheit, kende.
      
      
        Gij slootme niet in 's viands handen,
        Doe hij mij, met syn net,
        Gevaarlik had beset.
        Gij hield myn voeten uit syn banden,
        En stelde die op weegen,
        Waar datse ruimte kreegen.
      
      
        Zo zij mij, Heer, ook nu genaadig,
        En toef niet al te lang,
        Want, laas, het valt mij bang,
        Verdriet doorknaagt myn oog gestaadig,
        Het doet myn ziele quynen,
        En mynen buik verdwynen.
      
      
        Want droeffenis verteerd myn leeven,
        Myn jaaren gaan vast heen,
        In zuchten, en geween.
        Om 't onrecht werk, bij mij bedreeven,
        Verviel myn kracht door plaagen,
        Die myn gebeend doorknaagen.
      
      
        Om alle myn benaauwers benden
        Wierd ik, als zeer gehaat,
        Myn buuren tot een smaad.
        Ik ben een schrik voor myn bekenden.
        Zien mij, op straat, de lieden,
        Ik siese van mij vlieden.
      
      
        Elx hart heeft mij, als dood, vergeeten,
        Ik werd zo slecht geschat,
        Als een bedorven vat.
        Ik hoor wat veele mij verweeten,
        En moet veel opspraaks lyden,
        Vrees komt van alle syden.
      
      
        Beraadtmen teegen mij te saame,
        Hun listig ooverleg
        Neemt dan myn ziel al weg,
        Maar ik vertrouw op uwen naame,
        Want, Heer, ik seg, met reeden,
        Gij zyt myn God ook heeden.
      
      
        In uwe hand zyn mine tyden,
        Zo red mij uit den brand
        Van mine viands hand,
        En wil mij, op uw tyd, bevryden,
        Van die, zo helsch verbolgen,
        Mij zonder schuld vervolgen.
      
      
        Doe op uw knecht uw aansigt lichten,
        Behoume door 't geleid
        Van uw goedgunstigheit.
        Beschaamme niet, noch laatme swichten,
        Want als ik recht begeere,
        Aanroep ik u, o Here.
      
      
        Geef 't godloos saad een schaamrood teeken,
        Ja 't sink, en swyg in 't graf,
        Send loogenaars hun straf.
        Verstom de lippen die hard spreeken,
        En, om syn rechte paaden,
        't Vroom volk hoogmoedig smaaden.
      
      
        Wat hebtge niet al goeds ten leeven,
        Voor alle die oprecht
        U vrezen, weggelegt!
        En voor die zich tot u begeeven
        Gewrocht, dat mensen kindren,
        Die 't zien, niet konnen hindren!
      
      
        Gij bergtse veilig in 't verborgen,
        Door uwes aansigts glans,
        Voor 't rot des trotsen mans.
        Geen twisters tonge doet ze sorgen,
        Gij weetse voor syn treeken,
        In hutten, weg te steeken.
      
      
        Men loof den Heer, die mij verschoonde,
        En, door getrouw geleid,
        Syn goedertierenheid
        Zo wonderbaarlik weer betoonde,
        Als in een vaste steed,
        Sulx niemand mij misdeed.
      
      
        Ik sprak wel haastig, doe ik seide,
        Ik ben al afgesneen,
        Uw oog laat mij alleen,
        Maar als myn stem noch tot u schreide,
        Om een behulpsaam teeken,
        Zo hoorde gij myn smeeken.
      
      
        Godvruchtig saad, bemint den Here,
        Die trouwe zielen hoedt,
        En leeddoen 't hoog gemoed
        Zeer ruim vergeldt, tot syner ere.
        Gij die hem wacht met smarten,
        Zyt sterk, en vast van harten.
      
    
  