
    
      
        HEilige Here, en Vader van 't leven,
        Die recht bedenken dien heerlijken staat,
        Die gij na dezen genadig zult geven
        Aan die uw waarheit en deugde nagaat:
        Die zijn 't gemoet verwonnen van vermaak,
        De keel vol roem, de mond en tong vol spraak:
        En als een hert na 't versze water schreit,
        Zoo schreit hun ziel na 't geen gij hebt bereit.
      
      
        Yder dan sterve de lusten der zonden;
        Want als de zonde de reden verdrijft,
        En 't hert, aan kwade begeerten gebonden,
        Midden in weereltze wellusten blijft:
        Wat ist, al is de vreugt des hemels groot,
        En wij ter blijde maaltijt zijn genoot,
        Als ons den Konink, om 't oneerlijk kleed,
        Van daar zal stoten in het eeuwig leed?
      
      
        Maar die de vreeze en liefde des Heren,
        't Kwade doet mijden, en 't herte ter deugt,
        Uit waarheits liefde, stantvastigh doet keren,
        Werden met reeden inwendig vol vreugt.
        Wel aan die 't aards vermaak te boven zijt,
        En u alleen nu in den Heer verblijd:
        Toont u verlangen na 't eeuwige goed,
        En geeft een spoor aan 't slaperigh gemoet.
      
      
        Toon ons zoo veel aan d'inwendige zinnen,
        Dat onze ziele, ten diepsten vermaakt,
        Al 't aardze wezen verzaakt te beminnen;
        En, van de goetheit des Heren geraakt,
        Door 't recht bewandelen van 't heiligh pad,
        Nu kan verlangen na die vreugdenstadt;
        Om ook na deezen in des Hemels Troon
        Den Heer t'aanschouwen, en zijn lieven Zoon.
      
      
        Alwaar de Koningen en de Profeten,
        Die God hier dienden uit al haar gemoet,
        In 't rijk des Heren ter tafel gezeeten,
        Eeuwig beschonken met zulk een goed;
        Met Enoch, Elias en Abraham,
        Met Jesus Christus 't onbevlekte Lam,
        En zijn beminde, zingen 't nieuwe lied,
        Nu eeuwig vrij van allerlei verdriet.
      
      
        Als nu Jeruzalem, hoge verheven,
        Met zijne straten van Jaspis en goud,
        Christus gemeente ten erfdeel gegeven,
        Aan haar nu eeuwig zal werden vertrouwt:
        Daar Christus zelfs hem onderwerpen zal,
        Op dat zijn Vader blijve Al in Al;
        En hij zijn broedren nu gemaakt gelijk,
        Met hun bezitten zal Gods Koninkrijk!
      
      
        Wie kan d'uitnementheit groot genoeg achten,
        Die God zoo gunstigh en rijkelijk geeft,
        Aan hun, die hier zijn gebooden betrachten,
        Zoo als hij zelve die voorgesteld heeft?
        Geen mensch begrijpt die glory in haar aart
        Zoo langh zij niet en is geopenbaart.
        Wie kent de heerlijkheit des hemels klaar,
        Die noch op aarden woont zoo ver' van daar!
      
      
        Geen aardze vreugde is iets te waardeeren,
        Hoe schoon in d'oogen, bij 't eeuwige goed,
        Zoomen gelooft de beloften des Heren,
        Die ons zijn woord overvloedelijk doet.
        Bij 't aards vermaak is zomtijts enig quaat;
        Waarom haar vreugde dikwils werd gehaat.
        Maar 't rijk daar booven is van onheil vrij,
        En alle vreugde blijfter eeuwig bij.
      
      
        Wie zou de weerelt niet ernstigh verzaken,
        Om zich gestadigh, door heilige deugt
        En Gods genade, hier waardigh te maken,
        Dat hij na deezen geniete zijn vreugt?
        Vang aan: en strijd alhier een goeden strijd,
        Gij zult, indien gij maar volstandigh zijt,
        Eens vroolijk juichen in den schoonsten staat,
        Wanneer de weerelt door het vuur vergaat.
      
    
  