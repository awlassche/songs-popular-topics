
    
      
        Wat stelt gij in 't paren,
        O Jeugd, uwe lust!
        Besteed uwe jaren
        In meer vreugd en rust.
        Geen vrolijker leven
        (Volg vrij deze raad)
        Kan imand u geven
        Als de vrye staat.
      
      
        Geen blinkende kronen,
        Geen rijkdom nog goed,
        Geen heersende throonen,
        Geen agtbare zoet
        Waar op het begeren
        Haar oogstralen slaat,
        Kan u meer vereren
        Als de vrye staat.
      
      
        Geen blosende kaken,
        Nog ogen vol gloed,
        Hoe fel zij doen blaken
        Een verliefd gemoed,
        Verrukken de sinnen
        Ooit in hooger graad:
        Niets waarder te minnen
        Als de vrye staat.
      
      
        Wat vreugd kan u geven
        Met een slaafse band
        Te zijn u gants leven
        Aan een vrou verpand!
        Slijt liever uwe dagen
        Bevrijd van dat kwaad:
        Laat niets u behagen
        Als de vrye staat.
      
      
        Bevryd dan u herten
        Zo lang als gij leefd
        Voor al de smerten
        Die de liefden geefd;
        Wild nimmer geloven,
        Hoe schoon dat men praat:
        Laat noit u beroven
        Van de vrye staat.
      
    
  