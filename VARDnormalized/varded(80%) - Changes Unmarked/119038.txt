
    
      
        GAlathé, myn Schone, kom
        Laat ons minnen, speelen, zoenen,
        Eer de bevende ouderdom,
        Die al stil, op wolle schoenen,
        Aan-sluipt, onze Jeugd verbyd:
        Jeugd en Min-lust raakt men kwyt,
        Eer men 't denken kan of merken.
        Galathé, de Min heeft vlerken.
      
      
        Dat ik zomtyds van u ben,
        Moet gij 't staale noodlot wyten,
        Nimmer mij, myn Lief, ik ken
        U (hier baat geen tegen-wryten)
        Voor een Hemel-schoon Magneet,
        Die myn Min, zo wel besteed,
        Na zig trekt uit laage perken.
        Galathé, de Min heeft vlerken.
      
      
        Toen u schoonheid, schone Maagd,
        Mij verscheen en op kwam dagen,
        Daar gij in een vengster laagt,
        Wenst' ik, met Medéaas wagen,
        Haastig op te vaaren, gij
        Steeg beneên, ik vloog u bij
        En gevoelden toom nog teugels.
        Galathé, de Min heeft vleugels.
      
      
        Maar ik eindlyk traag gekeert.
        Nimmer zal myn Min verluyen,
        Denk nooit Zon, die mij verteerd,
        Dat Cupidoos wieken ruyen,
        Of dat voor zo heet een gloed,
        't Zagte Was hier smelten moet,
        U gekleefde veder-beugels.
        Galathé, de Min heeft vleugels.
      
      
        Snel-gevlerkte Winden, draagd
        Draagd door groen en schomlend Lover,
        Aan de Schoonheid, die mij plaagd,
        Does verliefde zugjes over
        En myn Min met vaardigheid;
        Heb ik meenigmaal gezeid,
        In het vrolyk Ugtend-krieken.
        Galathé, de Min heeft wieken.
      
      
        Zult gij, ligter dan de wind,
        Uit het bars en buld'rend Noorden,
        Myn gebed, dat steeds begind
        Met fluweele Minne-woorden,
        In den wind voor eeuwig slaan,
        'k Zal dan elders Minnen gaan,
        Eer gij 't wanen zult of rieken.
        Galathé, de Min heeft wieken.
      
    
  