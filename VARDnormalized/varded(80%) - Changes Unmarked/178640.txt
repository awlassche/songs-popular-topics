
    
      
        DEr boozen overtreding spreekt
        Tot in myn hart, waardoor het breekt;
        Omdat hij voor zyne ogen
        Gods vreeze derft, zich zelven vleit
        In 't doen van ongerechtigheit:
        Zyn mond spreekt enkel logen.
        Tot weldoen wil hij niet verstaan.
        's Nachts laat hij zyn gedachten gaan
        Op onrecht, fel te haaten:
        Hij slaat den goeden weg voorbij,
        Leeft in der zonden slaverny,
        En wil het quaadt niet laaten.
      
      
        O Heer, uw goedertierenheit
        Is tot in 's hemels boog verspreidt,
        Uw waarheit ryst ten wolken.
        Uw recht staat, als Gods bergen, pal.
        Uw oordeel is een afgrondtsdal:
        Gij hoedt al 's wereldts volken,
        Ook 't vee. zoo groot, zoo dierbaar is
        Uw goedertierenheit gewis.
        Waarom, Ã´ God, de mensen
        Tot uwer vleuglen schaduwkracht
        Hun toevlucht neemen, als hun wacht
        En hoede, naar hun wenschen.
      
      
        Zij worden dronken van het vet
        Uws huis; gij drenktze als aan de wedt
        Van uwe wellustbeeken.
        Want bij u is des levensbron:
        't Licht zien wij in uw licht; een zon
        En vier om ons t'ontsteeken.
        Uw liefde en goedertierenheit
        Zij den rechtvaardigen bereidt.
        De voet der goddeloozen
        Noch hand mij treff'. daar zyn gevelt
        Die onrecht pleegen en geweld:
        Zoo sneuvelen de boozen.
      
    
  