
    
      
        Laat ons van Liefde singhen,
        Van Liefde, voor wiens licht // en held’re stralen,
        Verduyst’ren alle dingen,
        En waar van alle deucht // zijn glans moet halen,
        Die niet in schijn // maar kracht doet zijn,
        Daar veel onnut om twisten,
        Zonder wiens klaerheyd // niemand kan zijn in waerheyd,
        Een recht Christen.
      
      
        Of yemand tael en reden,
        Wierd als een Mensch, en Engels stem bevonden,
        Of hij verborgentheden,
        Hoe diep op ‘t naust, kon peylen en doorgronden,
        Iae kan voorsien // wat sou gheschien,
        En nergens in waar dwalich,
        ‘t Waar vrij een wonder // en nochtans maekt dit zonder
        Liefd’, niet zalig.
      
      
        Al hadd’ yemand Gheloove,
        Zo groot, zo sterk, dat Berg en Rots beweegde,
        En van zijn plaets verschoove,
        Of liefdeloos, yemand schijn-deuchden pleeghde,
        En tot een gaef // schonck al zijn haef,
        Iae liet zijn Lichaam branden,
        ‘t Waar niet met allen // God zonder Liefd, bevallen
        Gheen Off’randen.
      
      
        Een vast en wis betrouwen,
        Dat stadigh ooght, op God, en Godes Soon,
        Een vroyelijck beschouwen,
        Een seecker hoop, van die salighe Krone,
        Is loflijck doch // de Liefde noch,
        Veel hoogher word ghepresen,
        Die zijn vergancklijck // maar liefde zal onwancklijck,
        Eeuwig wezen.
      
      
        Gheloof, en hoop, zal strijken,
        Wanneer van God, ‘t beloofde word ghegheven,
        De Liefd’, zal nimmer wijken,
        Maar die zal God, on-af-scheyd’lijck aankleven,
        Door Liefd’ is dat // den Hemel pat,
        Zeer licht valt om betreden,
        Die ’s Hemels seghen // als enen milden reghen,
        Haalt beneden.
      
      
        De Liefd’, bewees zijn krachten,
        Doen Abraham uit Goddelijcke minne,
        Zijn Soontjen zoude slachten,
        O kracht, o Liefd’, Hemelse Koninginne,
        O deugd der deugd // die Ziel verheugt,
        En vrijd van alle smerten,
        Hemelse Salen // ontsluyt, en laat Liefd’ dalen
        In ons herten.
      
    
  