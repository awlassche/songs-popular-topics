
    
      
        WAt zal ik dog den Heer vergelden
        Voor zijn weldaaden altesaam?
        Hoe zal ik al zijn goedheid melden,
        En waardig prijzen zijnen Naam?
      
      
        Ik ben van lippen onbesneden,
        Ik ben van mond en tonge zwaar;
        Ik weet te vinden gene reden
        Om alles uit te spreken klaer.
      
      
        Doet gij mijn lippen op, o Here,
        Zo zal bequaemlik mijnen mond
        Verkonden uwen lof en ere,
        End' uwe deugden maken kond.
      
      
        Een kole gloeijend afgenomen
        Van uwe altaar, o grote God,
        Laat doch aan mijnen monde komen
        En oop'nen mijner lippen slot.
      
      
        Wilt mij van uwe gaven schenken,
        Zo zal ik u daar dienen van;
        Niet goeds ik uit mij zelve denken,
        En noch veel minder spreken kan.
      
      
        Gij kont der stamelenden tongen
        Haast maken vaerdig en bereyd
        Zo dats' haar woorden onbedwongen
        Uit spreken net en met bescheyd.
      
      
        Wilt gij mij deze gunst bewijzen,
        Zo zal ik vrolik en verblyt
        U met mijn lof-gesangen prijzen,
        Zo lang als duurt mijn levens tijd.
      
      
        Tot dat ik met der Eng'len kooren
        In 't Hemelse Jerusalem
        Tot uwen lof zal laten horen
        Een nieuwe en volmaekter stem.
      
    
  