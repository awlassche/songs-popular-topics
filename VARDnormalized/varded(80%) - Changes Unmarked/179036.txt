
    
      
        ALs ik noch jongeling,
        Bij broederen gering
        Geacht, een herder was,
        En 't vee, van 's morgens vroeg
        Tot 's avonds, gade sloeg,
        't Geen weidde in klavergras,
        Zat ik in 't lommergroen
        Van eenig dicht plantsoen,
        En loofde God den Here:
        Ik kleefde een herdersfluit,
        Wier heldere geluit,
        Klonk van des Hoogstens ere.
      
      
        Maar God, bij wien geen pracht,
        Noch hoogheit wordt geacht,
        Verkoos mij van het veld:
        Zyn Bode, dien hij zondt,
        Die zynen last ontwondt,
        Heeft mij het ryk voorspeldt.
        Hij heeft mij 's Heren raadt,
        Die eeuwiglyk bestaat,
        Getrouwelyk ontsloten,
        En mij de kroon belooft,
        Waarna hij op myn hoofdt
        Heeft d'oli uitgegoten.
      
      
        God, die geen' staat aanziet,
        Verkoos myn Broeders niet,
        Maar ging hen al voorbij:
        Hun voorrecht, trots en waan,
        Zag hij geheel niet aan.
        Omtrent de heerschappy.
        'k Heb ook den Reus gevelt,
        Den Filistynschen heldt,
        Door 's Heren alvermogen.
        God kwam mij door zyn hand,
        Die 't vee hoedde op het land,
        Op Isrels troon verhogen.
      
    
  