
    
      
        Een kleine vonk ontsteekt een groten brand,
        En menigmaal eer dan men 't zou geloven.
        't Is wysheid dan, de sprankels straks te doven:
        Want anders krygt de vlam wel d'overhand.
      
      
        Een droppel was in 't eerste wel genoeg,
        Tot leffing van het geen begon te smooken:
        Maar is de vlam ten daken uitgebroken,
        Geen water helpt, schoon men 't met emmers droeg.
      
      
        Maar menig giet wel oly in het vuur,
        In plaatze van dat hij den gloed zou blussen.
        Hij schreeuwt wel: Brand! en stookt dien ondertussen.
        Dus gloeit, en word tot asschen huis, en schuur.
      
      
        O hellekind! dat u in 't vuur vermaakt,
        Gij blaast dat aan, en warmt u bij de koolen,
        Maar zyt niet voor Gods vuurig oog verholen.
        Weet, dat de hel voor stookebranden blaakt.
      
    
  