
    
      
        WIlt mij verlichten, en onderrichten,
        Bid ik u, o Heer God verheven:
        Dat ik u kenne Heer, en minne zeer;
        Want gij zijt doch mijn licht,
        Want gij zijt doch mijn licht,
        Want gij zijt doch mijn licht, wilt graci' geven.
      
      
        In duysterheden, ben ik ghetreden:
        'k En zie byna waar heenen keren.
        Steekt uit u rechte hand, trekt m' aan een kant:
        Ik zal u volghen na,
        Ik zal u volghen na,
        Ik zal u volghen na, gij zult mij leren.
      
      
        Met 't zeel der zonden // ben ik ghebonden,
        Uwe weg en kan ik niet betreden:
        Zij zo zeer letten mij, aan alle zij:
        Verhoord o Here mijn,
        Verhoord o Here mijn,
        Verhoord o Here mijn devote beden.
      
      
        Wilt deze banden, van voet en handen
        Ontbinden Heer, 't is mijn begheerten.
        Gij mijn zaligheid zijt, tot alder tijd:
        Die mijn sond' kunt alleen,
        Die mijn sond' kunt alleen,
        Die mijn sond' kunt alleen, van mij geweeren.
      
      
        Prins Heer der Heren, uwe lof vermeeren
        Zal ik altijd na mijn vermoghen;
        Willet mij doch helpen, droefheydt stelpen:
        Ik blijf u altijdt bij,
        Ik blijf u altijdt bij,
        Ik blijf u altijdt bij, wilt graci' togen.
      
    
  