
    
      
        Zo ik onlanghs al fantaserende ging
        Buiten Op-brussel om mij wat te vermaken,
        Eer ik t’huys wat op mijn backhuys vingh,
        Want ’t ginger zeer slecht van zulke zaken,
        Ik was bly dat ik zo kost weg geraken:
        Dus ben ik recht door Vckel-bosch geloopen,
        Al waar ik heb veel lieden achter-haelt,
        Van allerhande soorten met hopen,
        Die kwamen daar al te Stall in-gedaelt,
        Ende waren terstondt in de Kroon geseten;
        Doen hebben zij mij om Liedekens gekweld,
        Maar ik hadd’ noch qualijck ombeten;
        Dus moest ik zingen met geweld:
        Meyskens die willen haar tot houwen stellen,
        Al zijn ze maar veerthien oft vijfthien jaar,
        Zij liggen haar ’s nachts met dromen en quellen,
        Och hadden wij enen troetelaer!
        Ja peysden zij, dat is doch waar,
        Moet ons leed ons zo haast zijn verweten?
        Noch hoorde ik elders zingen, het scheen dat zij kreten,
        Zij rammelden potten, pannen, en maakten groot getier:
        Ia dacht ik, wat doet allen ons lecker Stallen-bier?
      
      
        Daar waren noch in een ander prieelken geseten
        Dry oft vier knechtkens al met een vioolken,
        Zij en hadden de Liedekens ook niet vergeten,
        Op den sangh accordeerden zij met een mandoolken:
        O schoon Goddinn’, moght mij gebeuren,
        Dat ik u voet-stappen moght speuren
        Met uwen danck.
        Mijn hert verheugde door den zoeten sank.
        Noch begosten zij zonder treuren:
        Die mint die lijdt veel pijn,
        Hij die ongetroost van zijn herderinne is.
        Doen zongen zij een, ende dat onthiel ik,
        Door dien dat het ging zeer zoet en fris:
        Cupido gij fellen tyrant,
        Hoe quelt mij uwen brandt,
        Alle mijn verstandt,
        En sinnen zijn door u ontstelt.
        Dat wiert gezongen en gespelt,
        De dochters en vrouwen waren al bly van geeste,
        Zij dansten ende sprongen, en elk zong om ’t meeste:
        Alderhande Liedekens, ende maakten goede chier:
        Ia dacht ik, wat doet allen ons lecker Stallen-bier?
      
      
        Alle de vreugd en ging doen maar eerst aan,
        Zij gingen enen dans in ’t ronde maken,
        En daar begost te zingen enen drolligen Haen:
        Niet meer Lincken dronken drinken,
        Noch al dronken Lincken drinken.
        Ei schijt in u broeck, al zoudt gij stinken,
        Dat wenste ik den Vendt naar zijn bedrijf.
        Doen hoorde ik daar noch zingen een oud wijf:
        Och Jan, wildy mij niet kussen, waarom troudy mij dan?
        Schaemdy u niet, seyd’ den man, gij verrimpelt vel kout?
        Noch beklaegde hem daar enen die versch was getrout:
        Alle mijn vreugd is nu verdwenen,
        Gij jonge gespeelen, ik ben gehouwt.
        Zijt gij alrede (docht ik) zo verflouwt,
        ’t Waar goed, kost ghyse op d’oude merckt verkopen,
        En kost gij met dat geld een ander vrouw gekoopen.
        Hansjen den Moeselaer kwam daar al spelende in-geloopen:
        Meysjen sluit u deurtjen toe, den Biteba komt.
        Keert u eens om Reusken, Reusken,
        Keert u eens om, Reuseken.
        Sou men niet mogen vitsen picken, kooren saeyen, terwe maeyen met een groot plasier?
        Ia dacht ik, wat doet allen ons lecker Stallen-bier?
      
      
        Van allen dit danssen, spelen, en springen
        Begost ik te wezen heel wel gesint,
        Doen begosten zij mij met half potten te bringen,
        En ik begost dit Liedeken onbekent:
        Onlanghs in het groene kwam mij in ’t gemoed,
        Dat ik hadd’ van doene, ’t was een Meysken zoet,
        Dat ik hadd’ van doene, ’t was een Meysken zoet.
        Doen was daar haast den vollen vloed,
        Maar naar dat wierdt een ander op-geheven
        Van een jong vrouken, die lustich haar keel deed’ beven:
        Gij amoureuse geesten,
        Verquist den tijd als beesten.
        Wij schenen te wezen op Venus feesten.
        Noch was daar enen onder het getal,
        Die heeft hem al heymelijck versteken
        Met een jong Meysken in den stal,
        Maar zij zong zeer luyde met loose treken:
        Maar gij zult heten loen,
        Want gij en zult niet op-doen.
        Van lachen pisten wij schier in onzen schoen,
        Hij maakte hem weg, en liet alleen dat proper dier:
        Ia dacht ik, wat doet allen ons lecker Stallen-bier?
      
      
        Prinse, wij zijn van daar gekomen ras,
        En vonden malkanderen al onder wegen,
        Wij hielen in ’t gaan enen fraeyen pas,
        En moesten ons spoeyen, want het meer als tijd was:
        Wij kwamen al de ander Lief-hebbers tegen,
        Van uit de Kat, Seroep-pot, ende daar ontrent,
        Doen wiert daar over-handt gezongen een Liedeken eloquent:
        Een aerdigh dier, een Bloemken fier,
        Fraey ende jent,
        Staat in mijn hert geprent,
        Allen dezen Zomer duert zo langh.
        Zij refereynden, rondeelden al met party:
        Doen hoorde ik een Meysken die stond aan de een zij:
        Och zal ik noch langer zijn,, in does pijn,
        Al door het vier der minnen, het brandt zo zeer.
        Zij en zong ’t niet uit, het was haar leed.
        Doen zongen wij te gader al met jolijt:
        Den lieffelijcken Mey is nu in zijnen tijd,
        Met zijne groene blad’ren.
        Door het langh dueren het viel ons te zwaar,
        Wij scheiden met vreugd en jeugd zeer goedertier:
        Ia dacht ik, wat doet allen ons lecker Stallen-bier?
      
    
  