
    
      
        ACh! waarde Rozemond, hoe zal
        Ik u myn dankbaarheid betonen,
        Ik zoek, maar find gants niet met al,
        Daar ik u gunst meÃª kan beloonen.
      
      
        Dog zo een dankbaar hert voortaan
        Bij u myn Lief niet werd verstooten,
        Zo neemt het in betaling aan,
        Voor al het goed, bij u genooten.
      
      
        Neem dan myn hert, myn waardste schat,
        Voor uwe gunst, die mij meer waard is,
        Als al de schat die Cresus had,
        Ja 't alderkost'lykst dat op Aard is.
      
      
        Laat and'ren vrij hun wellust in
        God Bachus stellen en zyn vrugten,
        Ik stel de mynen in de Min,
        Die geeft mij beter Ziels-genugten.
      
      
        Gij zyt alleen myn Ziels-vermaak,
        De vreugd en wellust van myn' ogen,
        Gij zyt alleen myn doel en baak,
        Ik leef alleen in u vermogen.
      
      
        'k Misgun aan and'ren niet dat zij
        Hun heerszugt streelen met regeren,
        Ik, voor al 's Waerelds heerschappy,
        Myn Rozemond maar zou begeren.
      
    
  