
    
      
        EEn Chaos na den ogen
        Als men' van buiten ziet
        Doch na wijsheyts vermogen
        Voor God en ist zo niet:
        God heeft zijn hand behendigh
        Verborgen in elk ding,
        Al schijnet hier ellendigh,
        Na ons verstandt geringh.
      
      
        Veel kleyntjes maken tezamen
        Eynd'lijck een werk zeer groot:
        Wie dit niet kan bevamen
        Lijdt in 't gemoed aenstoot,
        Als hij veel ziet geschieden
        Stuckwijs de dingen half,
        Kond' hij verstaen 't bedieden,
        't Waar zijn gemoed een salf.
      
      
        Die de Horlogie maken
        Gaan in haar orden vast,
        En weten al de oorsaeken
        Van elken tandt gepast:
        Maar die zonder verstanden
        Van buiten 't werk aanziet,
        En kan niet zijn voorhanden
        Dan onrust en verdriet.
      
      
        Alzo ist ook verborgen
        Voor ons, 't geen dat men ziet,
        Van heden noch van morgen,
        En zijn de oorsaken niet:
        Wij zien 't hier maar ten delen,
        Maar den Autheur van 't werk
        Die kent het in 't gehele,
        En heeft daar op gemerck.
      
      
        Ziet men op Caiphas nijdigh
        Op Pilatus verwoet,
        De sinnen werden strijdigh,
        't Is tegen het gemoed:
        Maar sietmen op de orden
        Des Vaders in het kruys,
        Men zal dan konnen worden
        Getroost in het confuys.
      
      
        Zal ik den Kelck niet drinken
        Sprak dat onnoosel Lam?
        Die mij de Vader wil schincken,
        Hoewel 't door middel kwam
        Van veel Godloose Boeven,
        Die liepen in het wildt,
        't En scheen niet te behoeven
        Dat God zo noodigh hilt.
      
      
        Ziet gij op het verkopen
        Van Ioseph, deur zijn Broers,
        De sinnen zullen loopen
        Op enen vreemden course:
        Maar kond gij dit betrouwen
        Dat God hem hier deur sand,
        Gij zult daar in aenschouwen
        Zijn wonderlijcke hand.
      
      
        Het scheen ook bij gevalle
        Dat Tobias werd blind,
        Maar zijn beproevingh alle
        Hij namaels goed bevind:
        Een Swalu uit den nest,
        Och! wie sou dencken dat,
        Dit ongeval op 't lest
        Sou brengen enen schat.
      
      
        Iobs armoed' en beroven,
        Geschiede deur Sathan,
        Wie sou konnen geloven,
        Dat dezen vromen man,
        Sou hebben moeten lijden
        Van al dat boos gedrocht,
        Ten waar dat men bij tijden
        Gods wijsheid onderzocht.
      
      
        Hoe ist in oude tijden
        In de eerste Kerck gegaan?
        De vrome moesten lijden,
        Men heeft geworght, gebraen,
        De alder-vroomste Mannen
        Zijn in 't verdriet gebrocht:
        Het scheen dat de Tirannen
        Al de'en wat haar goed docht.
      
      
        Som gaven mandamenten,
        Daar in elk boef kreeg macht,
        Te pijnen met tormenten,
        Die hij in 't hert bedacht:
        Zij scheurden en zij reten
        Het vlees der Christ'nen, ziet,
        't Scheen God had' ze vergeten,
        Nochtans en wast zo niet.
      
      
        Het roerde door malkander
        Gelijk een wild gezwerf,
        de Een Tyrant somtijdts de ander
        Heeft gebrocht in 't verderf:
        't Scheen dat God elks moedwille
        Liet na zijn lust betien,
        Hij zweegh en hiel hem stille
        Van buiten aan te zien.
      
      
        Als gij onschick'lijckheden
        In velen ziet en hoort,
        Denckt altijdt op de reden
        Die Christus brachte voort:
        Geen Musk' en is vergeten,
        Noch valt op eerden hier,
        Buiten uws Vaders weten,
        Dat klein onnosel dier.
      
      
        Hoewel ten is geen vreugde
        Als men gevoeld Gods roe,
        Maar 't is een grote deughde
        Wanneer men 't neemt in 't go:
        Wilt uwen mond vrij drucken
        In 't stof, als men u slaat,
        God zal 't laten gelucken
        Eyndelijck te uwer baet.
      
      
        Zo gij Gods wonder werken
        de Oorsaeck, en den waarom
        Hier niet en kond bemercken,
        Zo gaat in 't heiligdom,
        Gelijk als David dede
        Doen zijn hert was benout:
        Hij vandt der zielen vrede
        Als hij het eynd' aenschoud',
      
      
        Die in den Chaos wandelt,
        En Gods werk niet gelooft,
        Een Chaos hij behandelt,
        't Verstand blijft hem verdooft:
        Maar die gelooft Gods schikken
        Wt zijner liefden aard,
        Tot zijn gemoedts verquicken
        Werd zijn gesicht verklaart.
      
    
  