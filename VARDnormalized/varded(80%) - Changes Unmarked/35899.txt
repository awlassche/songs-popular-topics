
    
      
        Herderkens laat ons naar Betlehem trekken,
        Met blij gheschal,
        Laat ons, ons ghebuerkens op wecken,
        Hier rondom al,
        Den Engel heeft ons komen verclaren,
        Een blijde vreugd,
        Een Maghet heeft ons komen te baren,
        Den Schepper verheugt.
      
      
        Maar Tyter ik had bij naar vergheten,
        Te draghen wat me,
        Mischien en is daar niet om t’eten,
        In Betlehem ste,
        Ik zal wat Melcxken mede draghen,
        Haalt gij wat brood,
        Wat Eyerkens om te behaghen,
        T’kindt in den nood,
      
      
        Coridon gaat gij met leghe handen,
        Naar Betlehem toe,
        Doet dat niet want dat waere een schande,
        Ghevuerken wel hoe,
        En kunde gij dat niet bedenken,
        Dat als men gaat,
        In’t kinderbedt zonder gheschencken,
        Niet wel en staat.
      
      
        Philis gij draagt zo grote sorghen,
        K’en ben niet bodt,
        K’heb onder mijn casack verborghen,
        Enen pap-pot,
        K’heb ook in mijnen buydel ghesteken,
        Wat Suycker en Cruydt,
        Dat ik dat niet en had gheweten,
        Dat waar een cluydt.
      
      
        Coragie laat ons niet blijven praeten,
        Maar laat ons gaan,
        Want onzen tijd zal ons verlaten,
        Ke ziet eens aan,
        Daar staat den stal vol clarigheden,
        Een Enghelsche schaer,
        Singhen den mensch Peys ende vrede,
        Met vreugden daar.
      
      
        Is het niet om verwondert te wezen,
        Dat God wordt mensch,
        Dat hij komt uit zijnen Croon gheresen,
        Naar onzen wensch,
        Kost hij niet hebben voor zijn wooningh,
        Een Koninckx Paleys,
        Ghelijck aan enen groten Koninck,
        Is zijnen hays.
      
      
        Wie zal nu eerst in’t Stalleken treden,
        Tyter, gheeft Philips de eer,
        Want zij ons ghenoot heeft om t’aenbidden,
        Dit kindeken teer,
        Philis, maakt gheen gerucht komt stillekens binnen
        Het kind dat slaapt,
        Dat gij dat kindeken vol Minnen,
        Niet wakker en maakt.
      
      
        Willecom Herders komt gij vereren,
        Mijn kind minnoot,
        Al licht hij hier van leden teere,
        Hij is zeer groot,
        Een Koninckx Soon zijnen Heer-Vader,
        Is God van al,
        Komt Herderkens aanbidt hem te gader,
        Met blij gheschal.
      
      
        K’waer blij dat ik had me genomen,
        Mijn Moeselken,
        Om te vereren ben ik gekomen,
        Dit Kindeken,
        Wij bringhen Melk om papken te koken,
        En Suycker daar bij,
        Hebdy gheen houdt om vierken te stoken,
        Zegt het aan mij.
      
      
        Mijn moerken die zal fluskens komen,
        Met luyerkens,
        S’en haddet zo gou niet vernomen,
        Als d’Herderkens,
        K’sal zeggen dat zij wat houtien moet brenghen,
        Om t’kindeken teer,
        Zijn ledekens te vieren het briest zo strenghen,
        Dan kom ik weer.
      
    
  