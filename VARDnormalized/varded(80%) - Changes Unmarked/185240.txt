
    
      
        O God Vader vol goetheden,
        Die den Hemel hebt gemaakt,
        En het Aardrijk hier beneden,
        En daar op ghedurich waeckt,
        Ziet op mij u creatuur,
        Die nu ben in zwaar ghetruur.
      
      
        Reynicht mij mijn hert en nieren,
        Heer door uwen goeden Geest,
        Wilt mijn tongh en sinnen stieren,
        Dat u name zij ghevreest,
        Geeft mij ‘t geen dat gij gebiet,
        Van mij zelven ben ik niet.
      
      
        Dikwijls als ik voorgenomen
        Heb om uwen wil te doen,
        Zijn de feylen meest gecomen,
        Dit en can ik niet bevroen,
        Is dan uwe hand vercort,
        Dat mij niet gheholpen wordt?
      
      
        Hebt gij mij dan niet gheschapen
        Tot u evenbeeld o Heer!
        Waarom moet ik liggen slapen,
        Zonder u te kennen meer?
        Waarom moet ik henen gaan,
        Zonder u te schouwen aan.
      
      
        Ik en heb doch geen vermaken,
        In dit eertsche wezen krank,
        Laat mij dan het Hemelsch smaken,
        Dat ik u mach geven danck,
        Trekt mij met u aenschijn zoet,
        Tot vertroostingh van ‘t gemoet.
      
      
        Maar belieft u mij te proeven,
        Dat gij mij niet haast en troost,
        Och zo wil ik geern vertoeven,
        Want gij niet bedroeft altoost,
        Maar na uwe wijsheid fijn,
        Geeft gij druck en Sonne-schijn.
      
      
        Nochtans blijft bij mij verholen
        Vwe Liefd’ in alle noot,
        Want gij hebt mijn hert gestolen,
        Doen gij uwe pijlen schoot,
        In het diepste van mijn hert,
        ‘t Welk mij baert een zoete smert.
      
      
        Smert als ik u niet can voelen,
        Soetheyt als ik aan u denck,
        Bitter is mij ‘t aertsche woelen,
        Slavernye is haar geschenk,
        Sint dat ik, Heer, u lief kreeg,
        Had ik nooit ter wereld deeg.
      
      
        Zij is mij nu afgheweken,
        Staat dan bij u Duyfjen teer,
        Weerdight u met mij te spreken,
        Wilt mij niet verlaten meer,
        Want gij zijt mijn toeverlaet,
        Daar alleen mijn hoop op staat.
      
    
  