
    
      
        Ik die hier ben in vreemde landen,
        Streck' op tot God mijn hert, en handen:
        Alleen is hij mijn trooster zoet,
        In al het geen dat mij ontmoet;
        Hij sterckt mijn Ziel in mijnen nood,
        Buiten hem alle hulp is dood.
      
      
        Daar zijn zeer veel verscheyden dingen
        Die mijn Ziel alleszins bespringen,
        Beroeren, door verbeeldinghs kracht,
        Verstandt, memory, en gedacht
        Daar schijnt altijdt oorsaeck te zijn,
        Tot vreze, hoop,en sinne-pijn.
      
      
        de Onstadigheydt dwinght mij te vlieden
        Tot hem, die alles laat geschieden
        Tot mijnen besten hoe het gaat:
        Dies roep ik hem om hulp en raed:
        In hem alleen zo vind' ik rust,
        Waar door mijn lijden werd geblust.
      
      
        Nature steld mij wel voor ogen,
        Hoe 't dus, oft zo, noch gaan soud mogen:
        Maar het geloof doet wederstandt,
        En slaat dit lijden van der hand,
        En stelt mij voor Gods grote macht
        Bij wien het al is klein ge-acht.
      
      
        Hij die de vrou vervult haar vaten,
        En zal mij niet verlegen laten,
        Door welke middel, weet ik niet;
        't Is mij alleens, alst maar geschiet;
        't Betaamt een ned'rige dienstmaagd,
        Te doen zo alst haar Heer behaagt.
      
      
        Houdt hij mij klein, ik zal 't gedogen
        Hij heeft wel middel en vermogen,
        Mij toe te meten 't geen ik hoef,
        't Verbeyden acht ik als een proef:
        Het Musken krijt wel dikwijls langh
        Om voetsel, in den winter bangh.
      
      
        En nochtans stelt hij deze Dieren
        Als merck-teyckens van zijn regieren,
        Van welken hij niet en vergeet:
        Hier uit ik zijne gunst afmeet',
        Want mij niet min geschieden zal,
        Als een van dezen in 't getal.
      
    
  