
    
      
        Gij die aan lust, en weelt,
        Lijf, Ziel, en tijd verspeelt,
        Komt ziet hier aan een aerdigh beeldt,
        't Welk was als gij, maar neemt voortaan,
        Voor 't Hels, een Hemels wezen aan.
      
      
        Komt leert een nut les
        Van enen sondares,
        Een vuyle Hoer: maar onder des,
        Zij krijgt berou, en wordt het moe,
        En neemt haar gang na Christum toe.
      
      
        Daar zij een tranen vliet
        Wt hare ogen schiet,
        Dat niet uit list, maar uit verdriet:
        Wt de ogen, daar de geyle min,
        Noch onlanghs hield haar woonplaets in.
      
      
        Het Haar dat als een net,
        Tot vangen was gezet,
        En menighs kuysheydt had besmet,
        Daar mee veeghd' zij de tranen af,
        Die zij in 't schreyen over gaf.
      
      
        De zoeten Balsem mee,
        Daar voor zij eertijdts dee
        Haar zelven zalven, doet haar wee,
        Dies zij 't besteedt tot Christi eer,
        En stort het op zijn voeten neer.
      
      
        Haar mond tot kus besteet,
        In minne heil, en heet,
        Die kuste ook, maar 't was uit leed,
        Die kuste ook, maar 't was uit lust,
        Een lust die in haar God berust.
      
      
        In somma: wat zij vint,
        Dat dul, en onbesint
        De ijdelheden had bemint,
        Dat wendse om, en gaf het weer,
        Tot een geschenken aan haren Heer.
      
      
        En hij, die zij dit geeft,
        Is vriend'lijck, en beleeft,
        't Welk hij haar ook bewezen heeft:
        Want t'wijl zij drupp'len tranen laat,
        Zo geeft hij stromen van genaedt.
      
    
  