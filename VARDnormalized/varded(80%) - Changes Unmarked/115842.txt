
    
      
        O Nare nacht, van acht bedroefde weken,
        Hoe maakt gij 't mijn bedroefde hart dus bangh?
        U tijd moet om/ eer ik noch eens magh spreecken
        Mijn tweede ziel, ay goude Zon! dus langh
        Moet ik mijn tijd in eensaemheden enden,
        Dus koom ik t'uwaerts mijn gebeden wenden.
      
      
        'k Heb geen gesicht van Laura te verhoopen,
        Door dat u glants tot vijftich maal toe pronckt:
        Ei laat u Paerd' ter renn' na Stal toe loopen,
        Doch 'k wild' dat gij we'er reest eer dat gij zonckt
        In Thesis schoot. Ei legh niet langh te mallen,
        Maar kom gezwind we'er aan den Hemel brallen.
      
      
        Toeft niet te langh bij u beminde Theus,
        Maar jaagt, te post, u Paerden we'er ter vlucht
        Op reys, en zegt haar dat het u wel leed is,
        Maar dat gij 't doet om mij, doch zo zij sucht,
        Zo zegt haar, schoon gij nu moet treurig klagen,
        'k Zal weder bij u blijven vijftig dagen.
      
      
        Maar zo gij haar hier me'e noch niet kont paeyen,
        Zo wilt terstont mij deze bootschap doen,
        En wilt u Wagen ylinghs herwaarts zwaeyen,
        Zo zal ik mij met u we'er derwaarts spo'en,
        En zeggen dat zij noch zo langh moet wachten,
        Tot dat verstreecken zijn maar vijftig Nachten.
      
    
  