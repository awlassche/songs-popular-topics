
    
      
        O mijne ziel, gansch onbedacht,
        Hoe loopt gij zo, met volle kracht,
        Ten quaad' en niet ten goede?
        Keer doch eens bij u zelve weer,
        En set u met bedaartheit neer,
        Van 's werelts lasten moede.
        Besin uw wegen eens te recht,
        En zie, hoe dat gij, al te slecht,
        Als met gedekten ogen,
        Zijt door de wereld heen geleidt,
        Die met haar snoo begeerlikheit
        U schendig heeft bedrogen.
      
      
        Zit hier in stilheit wat alleen;
        Versamel, met beleit, by-een
        Uw dwalende gepeinsen,
        En sla zo, met nauw ondersoek,
        Gods Wet- en uw gewete-boek
        Eens open zonder veinsen.
        Hoe los gij ook daar henen gaat,
        Zo weet gij nogtans van geen quaat.
        Maar zal 't al wel en goed zijn,
        Als God u ondersoeken zal?
        Hoe kond gij noch in sulk een val
        Gerust enwel-gemoedt zijn?
      
      
        Ach! zo ik bij mij zelfs verhaal
        Mijn doen en laten altemaal,
        Ik merke, dat mijn leven
        Geheelik sondig ende boos,
        Of ledig en gansch vruchteloos,
        Dus verr' is heen gedreven.
        En hebbe ik somtijts iet gedaan,
        't Geen voor wat goeds mee door mogt gaan
        In 't uitterlijk aanschouwen,
        Zo is voor u mijn beste daat
        Gelijk een vuil besmet gewaadt,
        Waar van men wel mag grouwen.
      
      
        Gelijk een vroeg-gevallen dauw
        Weer henen gaat eer dat hij nauw
        Op aarden is verschenen,
        En als een morgen-wolk haast scheidt
        Zo is al mijn weldadigheit,
        Zo haast ze kwam, verdwenen.
        Ik ben (helaas!) te licht verleidt
        Door 's werelts glimp en ydelheit,
        Ook door mijn eigen lusten,
        Door Satans list en vleijery,
        Die zich te samen tegen mij
        Met kracht ten strijde rusten.
      
      
        Zo 'k nu mijn zonden, in getal,
        Voor u oprecht belijden zal,
        Van waar zal ik beginnen?
        Zij zijn veel meerder dan het zand,
        Dat niet te tellen is aan strandt.
        Wie kan s' al t'saam versinnen?
        Wilt gij al te onrecht gade slaan,
        O Here, wie zal dan bestaan?
        Ik ben des doots lang waardig.
        Ga met uw knecht niet in 't gericht;
        Want voor uw heilig aangesicht
        Is niemand hier rechtvaardig.
      
      
        Bij u is doch vergeving, Heer,
        Op dat wij u daarom te meer,
        Als goede kind'ren, vresen.
        'k Verwacht u dan, Heer, ik verwacht;
        Mijn hoop zal op d'onfeilb're kracht
        Uws Woords bevestigt wezen.
        Als ik mijn zonden, met berouw,
        Oprecht belly, gij zijt getrouw
        En in beloft rechtvaardig,
        Dat gij s' al t'saam vergeeft, en mij
        Maakt van mijn misdaan rein en vrij,
        Al ben ik 't gansch onwaardig.
      
      
        Ia zo waarachtig als gij leeft,
        En 't zelfs uw mond gesproken heeft,
        Zo waar, O Heer, is't immer,
        Dat gij geen lust hebt in den dood
        Des sondaars, dien gij noo verstoot,
        Al waar hij ook veel slimmer;
        Maar daar in hebt gij lust veel-eer,
        Dat hij zich van zijn weg bekeer,
        En niet en sterv' maar leve:
        Dat hij met een gelovig hert
        Gebroken door der zonden smert,
        Zich tot uw Soon begeve.
      
      
        Hij roept die moe zijn en belast.
        Dit woord is zeer getrouw en vast,
        En moet zijn aangenomen,
        Dat Iesus Christus, zo bereidt,
        Slechts om der sondaars saligheit,
        Op aarden is gekomen.
        Ik, die de meeste sondaar ben,
        Gelijk ik ongeveinst bekenn',
        Wil op dit woord vast hopen,
        En tot mijn Heiland, die mij trekt,
        En dees' begeert' in mij verwekt,
        Met dorst en honger lopen.
      
      
        Heer Iesus, 't geen uw Vader u
        Gegeven heeft, genaakt u nu;
        En, mits ik tot u kome,
        Zo weet ik, dat gij nimmermeer
        Mij van u uit zult werpen, Heer,
        Schoon noch mijn swakheit schrome.
        Uw Vader zal s' in zijnen naam,
        Door uw gebedt, bewaren t'saam,
        Die hij u heeft gegeven.
        De schapen, afgedwaalt van hem,
        Die volgen u op uwe stem;
        Gij geeft ze 't eeuwig leven.
      
      
        Ia 'k zal u volgen nu voortaan,
        En 't pad der sondaars niet meer gaan.
        Laat mij uw Geest maar sterken,
        En met geduerig onderstand
        Geleiden in een effen land.
        Dekt gij mij met uw vlerken.
        Geef 't willen en 't volbrengen t'saam,
        Mijn God, en maakt mij zelfs bequaam
        Gij die versterkt den moeden,
        En dien, die gene krachten heeft,
        Veel lust en moet in 't herte geeft,
        Om hemelwaerts te spoeden.
      
    
  