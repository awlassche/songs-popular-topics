
    
      
        O Maria! 'k val U we'er te voet;
        Ik en kan uwe vriendschap niet vergeten,
        Ik kan niet vergeten all' het goed,
        Alle graçy, die Gij mij te weten
        Hebt verkregen van den Heer,
        Die genas mijn wonden // die vergaf mijn zonden,
        All' mijn wonden, all' het zeer,
        Waar me'e besmet was mijne ziel wel eer.
      
      
        O Maria, wat zal ik U doen,
        Hoe zal ik die vriendschap U vergelden?
        Waar me'e zal die graçy ik vergoe'n,
        Die Gij dickmaels (ik en segh niet selden)
        Aan uwe dienaar hebt gedaan?
        Och of ik kon sinnen // waar me'e ik uwe minne,
        Uwe sinnen kon versa'en,
        Die Gij tot mijnder voordeel hebt gela'en.
      
      
        O Maria, mijn gemoed ontspringht:
        't Weet waar mede dat het U zal loonen:
        Ziet! hoe dat het mijne penne dwinght
        Om te nooden all' des hemels Throonen,
        Om te zingen uwen lof,
        Die zijt Koninginne // die zijt Keyserinne,
        Koningin van 's hemels hof,
        Waar Godes Eng'len wakker geven stof.
      
      
        Zingt dan Eng'len, zingt dan Heerschappy,
        Zingt van Krachten, zingt dan Cherubynen,
        Zingt den lof van 's hemels Bravery:
        Zingt dan Machten, zingt dan Seraphynen,
        Lof en glory moet U zijn,
        U, die op de Aarde // Onzen Koning baarden,
        Die op de Aerd', den Medicijn
        Gebaard hebt, die verdreef des sonds fenijn.
      
      
        Zingt de glory van des Heren Bruyd,
        Zingt den lofzangh onzer Middelersche;
        Zingt toch Eng'len, lustich overluyt,
        Zingt, ei! zingt, Gij zijt de Patronersche
        Van het menschelijck geslacht,
        't Welke te behouwen // (Eelste Vrouw der vrouwen)
        't Welck' behouwen Gh' altijd tracht,
        En op de welke Gij houdt goede wacht.
      
      
        Mijne ziele! wilt nu spannen t'saem
        Met de heyl'ge Geesten, en de Eng'len;
        Wilt verheffen Godes Moeders naam;
        Wilt uwe zangh met haren zangh vermeng'len:
        Wilt Haar loven 't allen tijd,
        Wilt haar lof betreffen // wilt haar lof verheffen,
        Wilt betreffen met jolijt
        De Eer van Maria steeds tot 's viands spijt.
      
    
  