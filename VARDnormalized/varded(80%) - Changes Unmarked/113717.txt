
    
      
        Zegt ons, o Gods ghesant,
        Die uit u eeuwig land
        Ghenadigh zijt gezonden
        Tot d'alderschoonste Maagd,
        Die God zo heeft beghaeght,
        'Thert hem zo konnen wonden.
      
      
        Zegt wat u claer ghesicht
        Gezien door 'themelsch licht
        Heeft in die Coninghinne,
        De oorsaecke onzer vreugd,
        Den spieghel aller deugd,
        Het rijk van reine minne.
      
      
        Stelt ons haar eens ten thoon,
        Te groeten haar ghewoon,
        Om dus eens te beghinnen
        In nieuwen liefdes brandt
        Te groeten uit ons land
        Mariam met nieuw sinnen.
      
      
        Ik zag Gods hooghsten troon,
        Door gratie al te schoon,
        Die ik daar zag in stralen,
        De gratie, die zo zeer
        De schoonheydt van den Heer
        Doet op de zielen dalen.
      
      
        Waar in ik zag de Maagd,
        Daar gij mij zo na vraagt,
        Den Hemel overtreffen,
        Den glans van hoogste deugd
        Zag ik, te zeer verheugt,
        Haar boven al verheffen.
      
      
        Ik zag den groten God,
        Die tot zijn eeuwich lot
        De Maagd had opghenomen,
        In de onbevleckte ziel,
        Die mij te zeer beviel,
        Met groot jolijt ghecomen.
      
      
        'K zag hem met liefdes band,
        In hooghster minnen brandt,
        Aan haar zo vast ghebonden:
        'K zag daar zijn vreugd zo groot,
        Dat hij ghelijcke noot
        In schepsel had gevonden.
      
      
        Ghedenct dan dit ghesicht,
        Wilt gij in een nieuw licht
        Uws sielens stem versoeten,
        Met nieuwe liefd' en vreugd,
        In haar met mij verheugt,
        Mariam jonstich groeten.
      
      
        Op dat aldus den Heer,
        Om die nieuw liefd' en eer,
        Bethoont aan zijn rein Moeder,
        Door haar ghebedt u zij
        Te milder te alle ty,
        'Nen helper, 'nen behoeder.
      
      
        Maar zegt ons, edel gheest,
        'Tghen' ons belanght het meest,
        Wat dat gij saeght gheschieden,
        Doen u de Maagd voldaen,
        Gods will' toe had ghestaen,
        Komt ons dit doch bedieden.
      
      
        Stracks dalen sach ik daar
        Des Heren Gheest op haar,
        Gods kracht de Maagd omschijnen,
        Ik zag wel met ghenucht
        In een nieuw weerde vrucht
        Haar suyver bloed verdwijnen.
      
      
        'Ksagh God daar scheppen van
        Een kind, dat was 'nen man.
        Vol aller wijsheydts schatten:
        Het wezen van den knecht
        Werd aan Gods Soon ghehecht,
        Wie zal dit oot bevatten?
      
      
        Verwondert ik doen zag
        Klein als een bie dat lag
        In haar God onghemeten,
        Die ik met alle eer,
        Als onzer aller Heer,
        In 't hoogste zag gheseten.
      
      
        Nu zegt mij voor het lest
        Ghestelt hoe is geweest
        De Maagd in des' ghenaden?
        Wat licht was in 't verstandt?
        Wat vreugd? wat liefdes brandt,
        In alle des' weldaden?
      
      
        De Maagd die saght all' aan,
        Want God haar dat verstaen
        De met de claerste stralen,
        Die hij ten zelven tijd
        Op haar, met groot jolijt,
        Liet overvloedigh dalen.
      
      
        Waar door s' aenschoude claer
        'Tghen' dat God vrocht in haar,
        Hoe zij nu werd Gods Moeder,
        Hoe, na het oud ghewensch,
        God werd in haar nu mensch,
        Werd uwer aller broeder.
      
      
        Ik zag van 't hoogste goed
        'Nen onghemeten vloed
        Op haar rein ziel gheronnen,
        O ziel van liefdes brandt,
        Ghestoct aan alle kant
        Geheel nu overwonnen!
      
      
        Den eyghen niet zag zij,
        En over de ander zij
        De Majesteyt des Heren,
        Verwondert al te zeer
        Dat met die hoogste eer
        Just haar God kwam vereren.
      
      
        'Ksagh haar doen heel ontgheest,
        En van zo wonder feest
        In 'shemels welden zwemmen.
        Dus loeft in haar met mij,
        Vuyt liefdes jonst te bly,
        God mensch met hell stemmen.
      
      
        Lof zij u, maghtich God,
        Die tot dat hoogste lot,
        Mariam hebt verheven,
        Door haar mij jonstich zijt,
        Dat ik in u verblijd,
        Haar dien geheel mijn leven.
      
    
  