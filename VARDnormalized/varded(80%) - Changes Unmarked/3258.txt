
    
      
        Die hier op het deugden pat,
        Gaan wil na de Hemels Stad,
        Moet ter degen, Overwegen,
        Dat hij veel schimps zal ontfaân,
        En door druck ten Hemel gaan.
      
      
        ’s Hemels weg is nau en net,
        En ter zijden ook bezet
        Met veel smadders, Boze adders,
        Die de vroomen steecken steeds,
        Met haar’ tongen doen veel leeds.
      
      
        Zoo lang als de mensch zich stil
        Met de wereld voegen wil,
        Haar gelicken, En zig schikken
        Tot bedrijf van alle quaad,
        Word hij van haar niet gehaat.
      
      
        Maar zoo haast men zich afscheid,
        En de aardsche ydelheid
        Niet wil plegen, Maar zig tegen
        Hare boosheid zet, en kant,
        Is men tot een schimp in ‘t land.
      
      
        En een yder een die zal
        Tegens hem zijn bitt’re gal
        Steeds uytbraacken, En hem maacken
        Tot een dole-wit van spot
        Dat is hier der vroomen lot!
      
      
        Heel vloeden zal dien draack
        Tegens haar met groot vermaack
        Dan uytspouwen, Haar benouwen
        Met veel smaats aan alle kant,
        Dit ‘s de weg na ‘t Vaderland!
      
      
        Maar ik stoot mij daar niet aan,
        Jesus is mij voorgegaan,
        ‘k Zal hem volgen, Onverbolgen
        In versmaatheid en verdriet,
        ‘k Agt des werelds smaatheid niet!
      
      
        Als ik maar voor Jesus ly,
        ‘t Zij wat smaatheid dat het zij,
        ‘k Ben ‘t gewogen, Te gedogen,
        ‘t Zij dan goed of quaad gerucht,
        Ik ben daar voor niet beducht!
      
      
        Maar ik houd’ het voor een eer,
        Dat ik hier voor mijnen Heer
        Alle quaadheid, Vuyle smaatheid,
        Lijden mag, ik acht dien hoon
        Als een peerl aan mijne kroon!
      
      
        En het baart in mij veel vreugt,
        Zoo wanneer mij om de deugt
        Die serpenten, Instrumenten
        Van de Satan toornig zijn,
        En uytspuwen haar fenijn.
      
      
        Want dat mij de wereld haat,
        En mij om het wel-doen smaad,
        Hier uit weet ik, En af-meet ik
        Dat de Geest der heerlickheid
        Op mij rust in eeuwigheid.
      
      
        Zalig is die mensch voorwaar!
        Die veel smaatheits voor en naar
        Komt te lijden, Met verblijden,
        Een uytvaagsel is geacht,
        Als men maar de deugd betracht.
      
      
        Al die smaatheid die men lijd,
        Is maar voor een korten tijd!
        ‘t Is een blickje, Maar een snickje
        Bij die eeuw’ge heerlickheid
        Die ons God heeft toebereid.
      
    
  