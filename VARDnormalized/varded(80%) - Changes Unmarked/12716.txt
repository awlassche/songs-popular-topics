
    
      
        Hoe hebben al de nacht mijn sinnen lopen dwalen?
        Hoe vreemd heb ik gedroomd tot aan den lichten dag?
        Mij dochte dat ik wierd’ gevoerd uit onze palen,
        In’t Indische gewest, daar ik veel wonders zag.
      
      
        Een Scheepje dat er kwam recht na de kust laveren
        Te wonder schoon gemaakt van louter Ebbenhout:
        Niet een zo kloecken gheest die ’t Scheepje kond’ waerderen,
        Men zeide ’t was gelaen met Zilver en fijn Goud.
      
      
        Het Wandt van rode Zijd’, van witte Zijd’ de Seylen,
        En d’Anckers voor de boeg van Zilver toebereid:
        De Stuurman evenwel deed anders niet dan peylen,
        En was, gelijk mij docht, beducht voor swaricheyt.
      
      
        De Schipper licht van hert liet zijn couragie blijcken,
        De Stukken raakten uit en spogen vier en vlam,
        Zo dat de gulde Son ging met zijn stralen wijken,
        Vermits de swarte rook zijn lieve licht benam.
      
      
        ‘t Was lustich om te zien, de Wind omtrent het Noorden,
        De Seylen al-te-mael die stonden moy ter dracht,
        Trompetten, zoet geluid, en snaren-spel men hoorden,
        Recht als het Werelts Schip vol wellust en vol pracht.
      
      
        De Stuerman wel bedaegt, van hooger geest geboren
        Als iemand van de Maets, en rijper van verstand,
        Die zag dit wezen aan en gaf de moet verlooren,
        Recht of hij ’t ongeluck al ree zag voorder hand.
      
      
        De Wind schavielden om, en sett’ hem in ’t Noord-westen,
        De lucht betrock vrij zwart, men achtet min als niet,
        Daar kwam een snelle storm, waar door het Schip ten lesten
        Vervallen op een blind’, aan duizend stukken stiet.
      
      
        Daar lag het schone Schip, daar vloog de wellust henen,
        En in een omme-sien, ik weet ook niet hoe ras,
        ’t Onweder was voorbij, ’t onweder was verdwenen,
        De lucht stond weer zo klaer als zij te voren was.
      
      
        Door zulk een ongeval mijn geest geweldich schrilde,
        Zo dat ik wakker wierd, en dacht in mijn gemoet
        Dit is des Werelts loon, zo raeckt hij die in ‘t wilde
        ‘t Vleysch en de Wereld dient, ten lesten onder voet.
      
      
        Och! dat wij de een met d’aer hier om wat meerder dochten,
        Als wij, God betert, doen wellustig, trots en kwaad:
        Och! dat wij God veel meer, dan swerelts dingen zochten
        Dat soud’ ons dienstig zijn in d’alderleste staat.
      
      
        Wij swerven in een Zee vol klippen en vol stenen,
        Vol Rovers over al die na ons leven staan,
        En loopen evenwel zo los en dom daar henen,
        Als of den Hemel self ons niet en kon ontgaen.
      
      
        Hoe zullen wij ‘t in ‘t end’, hoe zullen wij ’t besuren,
        Elk set een eigen kours na zijn genegentheyt:
        En doet al wat hij wil, ten kan niet lange duren
        Daar is een stil verderf, een wisse straf bereid:
      
      
        O God! bewaer mijn Ziel voor ’s werelts ydel mallen
        En ’t schadelijck verderf, dat eeuwig quellen nijpt,
        Op dat mij na u gunst dan magh ten goede vallen,
        Die zaligheid en vreugt die geen verstand begrijpt.
      
    
  