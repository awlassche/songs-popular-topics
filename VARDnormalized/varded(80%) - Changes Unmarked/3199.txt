
    
      
        AL wat den Mense doet,
        Hoe kloeck het is beleydt,
        Hoe deftigh dubbel-goedt,
        Hoe treffelijck gezeid,
        Om iet tot troost en leer,
        Door schaduw', voor te legghen:
        Gods Zone, onzen Heer,
        Die kan 't volmaeckter zeggen.
      
      
        Daar waren (zeid hij) tien
        Ionckvrouwen, alle gaer
        Met Lampen wel voorsien,
        Maar niet met Oly-waer:
        De vijve wel verciert,
        Als wijze Maagden zaten,
        Met reden ghemaniert,
        En Oly in 'er Vaten.
      
      
        De dwaze, onbedocht,
        Die hebben niet-met-al
        Van Oly mee ghebrocht,
        En ginghen tezamen al
        Den Bruydegom te moet,
        Om met vercierde leden,
        En met een heusse groet
        Zijn Bruyloft te betreden.
      
      
        Doen nu de Bruygom wat
        Te langhe heeft ghebeydt,
        Zijns' al van slaap ghevat,
        En hebben haar geleid
        Ter sluym: maar in der nacht
        Werd luy en stijf gheroopen,
        Den Bruygom komt: ter wacht,
        Wilt hem te moete loopen.
      
      
        Een yder, als verschrikt,
        Stond veerdigh op de been:
        De wijze wel gheschickt
        Met Oly, ginghen heen:
        De dwaze zeiden, och!
        Ons Lampen die verdwijnen:
        Gheeft ons wat Oly toch,
        Op datse weder schijnen.
      
      
        Zij zeiden, alzo niet,
        Op dat ons even zo
        Het derven niet gheschiedt,
        Wij doen dit al te noo:
        Ga vlijtigh in de Stad
        Met snelle schreeden loopen,
        Wilt Oly in u Vat
        Na u behoeften kopen.
      
      
        Zij hebben 't wel gedaan,
        Maar wijl zij ginghen voort,
        Zo kwam de Bruygom aan,
        En namse, na zijn woord,
        Ter blijde Bruyloft in,
        En heeft ze over-goten
        Met vreuchden, naar 'er sin':
        Toen wierdt de deur ghesloten.
      
      
        Toen kwamen d'andere weer,
        Met roepen en gheklop,
        En zeiden, Here, Heer!
        Wij bidden, doet ons op:
        Hij zeide, wijkt en vlied,
        Wat vordert u verlanghen?
        Want ik en kenn' u niet,
        Ik wil u niet ontvangen.
      
      
        O! droefheydt over-groot,
        O! schrickelijcke schrik:
        Eylaes! de droeve Dood
        Komt op een ooghenblick,
        Wanneer men 't niet en weet,
        Komt God ons vaeck verrassen:
        O! saligh, die ghereet
        Zijn komste weet te passen.
      
    
  