
    
      
        't ZIJ dat ik slaap, 't zij dat ik waake,
        't Zij dat ik zit, 't zij dat ik staa,
        't Zij dat is swijg, of ben in spraake,
        Waar dat ik ben, of waar ik gaa;
        Zelfs onder eeten, onder drinken
        Ik hoor al-tijd, ik hoor al-om,
        Deez stem in mijne oren klinken,
        Op! op! Daar komt den Bruidegom!
      
      
        de Uur van zijn komst is mij verborgen;
        Ik twijffel of 't zal 's avonds zijn,
        Of 's midder-nachts of in den morgen,
        Of ook bij klaaren zonne-schijn:
        Ik weet den tijd begind te korten.
        De uur alleen den Vaader weet.
        Dies wil ik vroeg mijn lend'nen schorten,
        En houden steeds mijn lamp gereed.
      
      
        Wel zaalig zal dien dienst-knecht weezen,
        Die waakt en zijnen Heer verwacht:
        Maar wee dien dwaas, hij mag wel vreezen,
        Die de hope van zijn komst belacht.
        Zij, die Hem hebben 't hert door-steeken,
        Zullen zijn aanschijn moeten zien;
        Hij zal Hem schriklijk van haar wreeken,
        En laas! Wie zal haar hulpe bi'en.
      
      
        Zij zullen wenschen dat de bergen,
        Dat de heuvelen van swaar gewicht
        Haar mochten dekken, en verbergen
        Voor 't on-verdraaglijk aangezicht:
        Maar haaren wensch zal niet geschieden,
        Zij zullen roepen om de dood:
        Maar zelfs de dood zal van haar vlieden.
        O jammer en benautheid groot!
      
      
        Hoe zullen zakken de hoge kruinen
        Die steile halzen zijgen ne'er,
        Op 't sterk geklank van die bazuinen
        En des Archangels stem noch meer.
        Hoe zullen haar de herten beeven,
        Wanneer zij van den rechter-stoel
        Met smaadheid worden wech-gedreeven,
        Gestort in de helze zulphur-poel?
      
      
        Maar gij o Mensch! die met verlangen
        In hoop des Heren komst verbeid,
        Die, om den Bruidegom 't ontvangen,
        't Best dat gij kond u maakt bereid;
        Hoe zal u 't hert van vreugd ontspringen,
        Hoe zal u 't hoofd dan gaan om hoog;
        Hoe zal dan naa de wolken dringen
        Uw starrend en verlangend oog.
      
      
        Den Wolk-throon zult gij zien bereiden,
        Daar op den Heer zal zitten gaan.
        Die duizenden, die hem geleiden,
        Zult gij ook zien rond-om Hem staan;
        Dan zult gij werden op-genoomen
        En uwen Heer gaan in 't gemoet,
        Die met veel groter glans zal koomen
        Als 't grote licht der Weereld doet.
      
      
        Zijn klaarheid zal uw gants om-vangen,
        Om-schijnen zal uw 't Heemels licht:
        O! wat een vreugd zult gij ontvangen
        Door zijn zoo vriendelijk gezicht.
        't Aan-schouwen van zijn klaare ogen
        Zal dringen door uw ingewand,
        Uw traanen zal Hij zelfs af-droogen,
        Af-wissen met zijn zachte hand.
      
      
        Zijn zoete stemme zult gij horen
        Uit al die Heemelze musijk,
        Koom hier mijns Vaaders uit-verkooren,
        Koom ziet, geniet het Koonink-rijk.
        Koom neem den Heemel voor uw wooning,
        Die u voor lang is toe-bereid;
        Elk van u zal hier zijn een Kooning
        En heersen in der eeuwigheid.
      
      
        Heer! geef dat ik uw openbaaring
        Met vreez en ook met vreugd verwacht;
        Dat mij den dag van uw verklaaring
        Niet en betrappe on-verdacht.
        Geef dat ik voor uw komst mag duchten,
        Nochtans die wachten on-beschroomd,
        Dat ik met hertelijke zuchten
        Mag zeggen, Here Iesus koomt.
      
    
  