
    
      
        MYn arme ziel zo clagelijck gedompelt
        Tot over 't hoofd in doumb're zonden schuld,
        Heeft, Heer, geterght u Vaderlijck gedult,
        Tot dat s' in eigen clagt sig overrompelt
        Find, zo gij mij na dat regt rigten zult.
      
      
        Mijn arme siel zo deerelijck geschonden
        Van hoofd tot sool in yslijck zonden vuyl,
        Die door haar hulp sinckt dieper in den kuil,
        Roept u, en toont haar dodelijcke wonden,
        En zoekt in u een plaatse daar ik schuyl.
      
      
        Als in gevaar het stil onweerbaar kiecken
        Den scherpen tand des Armelijns ontvlugt,
        En buiten nood het doodelijck gerugt
        (Belaagt) belacht in 's moeders veyl'ge wiecken,
        Bespot ik Sathans lagen met een sugt.
      
      
        Ik heb 't is waar, uw toorn in brand gesteecken;
        Maar uw beloft verseeckert mij het heil,
        En doet mij zien uw liefde zonder peyl,
        En mij het steenig hert in weerliefd breecken,
        Dat ik u nu vrywillig mede-deyl.
      
      
        Uw Naam van mij ten schuyl-plaats uytverkoren,
        Zij mij niet schricklijck, maar een hoog vertreck,
        Dat mij in 't door-gaan van den gesel deck:
        En (gaat het all' in sorgloosheyt verloren)
        Sig over mijn becommert herte streck.
      
      
        Dan zal ik u eens onbecommert zingen,
        En in die schaduw van uw vriendlijckheyt
        Genieten 't goed van uw Barmherticheyt,
        En 't hert in dat genot blymoedig springen
        In 't pad dat na uw will ten leven leit.
      
    
  