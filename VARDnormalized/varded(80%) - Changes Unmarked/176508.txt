
    
      
        VVAer of u Lief, gegaan mag wezen?
        Zegt, schoonste van de Wijven, zegt,
        Wij zullen, zonder iet te vresen,
        Hem soecken, waar hij zit, of legt:
      
      
        Na dien ghy't vraagt, ik zal 't u zeggen;
        Myn Lief is henen in den Hof,
        In zyn Gemeent', daar Bedden leggen
        Van Speceri, en and're stoff';
      
      
        Hij is gaan Weiden in de Hoven,
        Daar alderhande Bloemen zijn,
        Maar Bloemen, die zijn Name loven,
        En hier in trekken enen Lijn:
      
      
        Of, zo gij 't nader wilt? hij weidet
        Aan gene kant, en aan den Rhijn
        Der Leliën, daar hij vermeydet,
        Ik ben de Sijn', en hij de Mijne.
      
      
        Jerusalem met hare Wallen,
        Zijn uitermaten liefelijck,
        En gij ô Bruyt! gij sijt in allen
        Ierusalem ook zeer gelijk.
      
      
        Vriendin', gij sijt ons in't aenschouwen,
        Als Thirz', eer dat Samari was:
        U Wapenen, zijn in benouwen,
        Wanneermen roept, Hela's! Hela's!
      
      
        Zo schrickelijck, als de Banieren;
        Van Hey-er-legers, als den Trom,
        Alarm, arm, slaat, na Krijgs-manieren;
        En de Trompette blaast, kom! kom!
      
      
        Ei! wilt u Ogen van mij keren,
        Ze doen me kracht, ze doen geweld;
        Het schijnt gij mij wilt Over-heeren,
        Dan, 't lustme zo te zyn gevelt:
      
      
        U Tanden, heb ik vergeleken,
        En Rode Wangen, en u Haar
        Bij Geiten, en bij zulke streken,
        Alwaar men Weyt, de Wolle-Schaar.
      
      
        Ik meen die Schapen, die haar Aasen
        Rondom de Bergen Gilead,
        Met al die groene zijne Graasen,
        Heel wit bedouwt door 's Hemels nat.
      
      
        Die Schapen, die ten allen tyen;
        Den Huysman, en zijn Kammeraet,
        Veel meer, als 't and're Vé, verblyen,
        Om dat hij daar zo wel mé slaat;
      
      
        Want, daar zijn ander Vé, en Dieren;
        Zo nu zo dan, gaan zonder Vrucht,
        Daar ist dat deze zo wel tieren,
        Dat over haar geen Huysman sucht;
      
      
        Want, vruchteloos zij nooit vergaren,
        Maar hebben doorgaans dees' of geen',
        Ja, werpen alle-tijt met paren,
        Dat is, zij geven twee voor een.
      
      
        Schoon dat men 't sestich Koninginnen;
        By-Wyven tachtich in getal,
        En meerder Maegden kon versinnen
        (Daar sijnder laes! veel over al.]
      
      
        Zo is mijn Kercke, myn Vriendinne,
        En myn volmaakte Duive Ene,
        (Bij mynen Geest vernieuwt van binnẽ,
        Door 't waer' geloof,) en anders geen'.
      
      
        Zij is bij mij een suyv're Maget,
        Die, als de Dochters zullen zien,
        (Om datse mij zo zeer behaget,)
        Dan zeggen zullen met de Lien,
      
      
        Och! och! hoe Zalich is die Dochter!
        Die zoete, Liev', en schone Bruyt,
        Haar Zeegens zijn gelijk een Lochter,
        Wiens Licht breeckt allen kanten uit.
      
      
        Wie is die Dochter, wiens geblicker,
        Is even als de Silv're Maen?
        En welckers glans, en sterk geflicker,
        De Sterren doet haar licht vergaen?
      
      
        Wie zij? wiens Kleed is als de Zonne,
        En schricklick als een machtich Hëer,
        Dat zelfs, der Reuzen Bloed doet ronnen,
        Wanneer men 't maar en ziet van veer?
      
      
        Ik was gaan wand'len in de Hoven,
        Alwaar de Note-boomen staan:
        Daar zag ik, nu beneen, dan boven,
        Hoe dat het met de Vrucht mocht gaan:
      
      
        Of ook den Stok des Wijns al bloeyde,
        En, of den Appel van Granaad,
        En, of de teere Telgen groeyden,
        En vruchten gaven vroeg en spaad'.
      
      
        Dan, eer ik 't wist', zo was mijn Ziele,
        In aller haast, zo zeer ontroert
        Dat ik me vond, als door de Wielen
        Van enen Wagen, weg-gevoert.
      
      
        In aller Yl, in korten stonden,
        Als of ik waar een vlugge Wolck,
        Heb ik ter Post mij doen gevonden,
        Bij mijn Vry-willich, danckbaer Volk.
      
      
        Keert weder! Sulamith, keert weder.
        (Dus riep ik wat ik roepen mocht,)
        ô Vreden-Dochter! keert doch weder;
        Want, ziet, ik u met tranen zocht.
      
      
        Keert weder! laat mij zien u schreyen,
        Dat zoete nat, der Eng'len Wijn;
        Zo zal ik u terstont geleyen,
        Alwaar gij zult behouden zijn.
      
      
        Ik zie, op Sulamith u Ogen,
        En strack, en onbeweeglick staan;
        Ik zal u zeggen zonder loogen,
        Wie dat zij is, en henen gaan.
      
      
        Zij is, gelijk de twee Banieren,
        Van Hey-er-legers, als den Trom'
        Alarm, arm, slaat, na Krijgs-manieren;
        En de Trompette blaast, kom! kom!
      
    
  