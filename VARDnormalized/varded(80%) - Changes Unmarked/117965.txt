
    
      
        Myn Ziel! is 't ernst, wild gij ook Iesus minnen?
        Ach! waar het zoo, dat dog mijn gantse zinnen,
        En al mijn kragt daar toe was opgeleid
        't Is Iesus Heer en Heyland alles waardig,
        Dat al mijn Zielen kragten waaren vaardig,
        'k Souw melden nu zijn grote heerlijkheid,
      
      
        Is hij niet God, die grote Hemel-koning?
        Zoo eindeloos, zoo zuiver in zijn wooning!
        Zoo boven al de Bron van al wat is;
        Rijk, wijs en schoon, ja dubbel over-heerlijk,
        Wat aan hem is, ten uitersten begeerlijk,
        Oneindiglijk, 't Oneindig Beeltenis!
      
      
        Hij die daar draagt in dat oneindig wezen,
        Ons Mensen beeld, op dat hij zoud' in dezen
        Nu zoo vereend, zijn Broed'ren zijn gelijk,
        Is dat niet regt? dat ik op 't hoogst beminne,
        Hem die mij liefd' en voor den aanbeginne
        Des werelds had verkoren tot zijn rijk?
      
      
        Is dat niet regt, dien hertelijk te lieven,
        Die mij doe riep, en 't herte kwam door-grieven.
        Om dat hij had zijn hert op mij gesteld?
        Die mij herschiep, en 't oude zoo ontleerde,
        Op dat ik hem met nieuwe kragten eerde
        Ter Duyvels spijt, en breuk van zijn geweld?
      
      
        Was 't niet een schuld van groot en veel misdaden,
        Door erv en daad, waar meed' ik was beladen,
        En stond voor 't regt van d'Opper-heer belaan,
        Als Iesus daar mijn vloek geschrift verscheurde,
        Den eisch voldeed, mij uit dien kolk opbeurde,
        En vrij deed gaan, als had ik nooit misdaan?
      
      
        Als Iesu bloed, te wege bragt verzoening
        Voor mij, om niet, alleen door zijn voldoening,
        Was dat geen min? wat eischt het niet van mij!
        Als Iesu Geest, daar op mij wierd gegeven,
        Ten pand, en ik, om als zijn kind te leven,
        Zoo 't Kindschap kreeg, na ik gemaakt was vrij.
      
      
        Als 't Cierlijk-kleed, die Hemelrijke Krone,
        't Borduuwerk van des Heren opper-throone,
        De Heiligheit, mij ook wierd omgedaan,
        Ten pronk van God, voor wien 'k alleen wil leven,
        En alles wat ik ben, hebbe aangegeven;
        Ach! 't zij alzoo: Ach, dat het zoo mogt gaan!
      
      
        't Is waar, ik heb het vol niet van die zoetheit,
        Die werd gespaart voor d'Hemel door die Goetheit;
        En 't geen ik heb, werd zeer van mij besmeurd,
        Dit smert mij ook, mijn hert moet dikmaal klagen,
        'k En doe zoo niet als 'k mij wel moest gedragen;
        Dat nieuw gewaad werd wel van mij gescheurd.
      
      
        Maar hierom is mijns Heren gunst niet minder
        Ten mag ook aan zijn loff niet geven hinder,
        't Is groot genoeg 't geen ik daar door onthouw,
        Zoud 'k daarom nu zijn liefde minder loven?
        Neen, dies te meer zijn Ziele op na boven,
        Hij mind hij liefd, hij houd mij in zijn Trouw.
      
      
        Het zoet onthaal, dat liefde vreede spreeken,
        Ach! zoud'et niet de hardste harten breeken,
        Dat God zijn gunst zoo 't snoode schepsel geeft?
        'k Wil van hem af; God wild niet laten glyen,
        'k Zou Bond-breuk doen, dog Iesus wild niet lyen,
        Hij houd mijn hand, waar door mijn Ziele leefd.
      
      
        Die zelve stem, dat Heylzaam Zielen streelen,
        Dat Hemels goed! wiens herte zoud 't niet steelen,
        Als Iesus troost en na het herte spreekt?
        Wie vat dan heil? wie kan 't genoegzaam smaken?
        En wie zou dog, na 't vol bezit niet haken?
        Dat eind'loos, peilloos vol. daar niets ontbreekt.
      
    
  