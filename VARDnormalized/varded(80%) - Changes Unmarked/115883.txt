
    
      
        AY! ouden, kouden Klappertant,
        Ay! schralen, dorren, kalen Quant,
        Waar toe ons toch te quellen?
        Daar hier in ons gezegend Land
        Is rook, en smoock, en Turf, en brandt;
        Gij kont ons niet ontstellen:
        V koud// doet nouw
        Grote vieren// dapper zwieren
        In der hoogte,
        Daar wij warm zijn in de droogte.
      
      
        Maar gij zijt ons al vrij wat dier:
        Want of wij schoon al bij het vier
        Ghemackelijckjes warmen,
        Wij konnen efter zonder Bier,
        Op deune Kneuter-pots manier,
        Niet jammer-klaghen, karmen;
        Maar dan// Magh van
        Onze lippen// Schier niet slippen
        't Licke-kruyckje,
        Of ten is voorwaar geen puyckje.
      
      
        En dat maakt onze beursen leegh,
        En dat en is dan weer geen deeg,
        Want men kan schier niet winnen:
        Men eet'et op met ene veech,
        Al watter maar komt in de weegh,
        Alst eetlijck is, 't raeckt binnen:
        Maar 't is// Ghewis
        Sleght en qualijck// En ongaelijck
        Vet te teeren,
        En het lieve Geld t'ontbeeren.
      
      
        Dies koude Winter vrylijck vlught,
        Ik kies voor u een zoete lucht;
        Dan hoortme beesjes quele,
        Daar men nu droevig zit en sucht,
        En met de hand in 't haar en ducht;
        Ay mij! 't verscheelt te vele;
        Vlied nu// Gants schuw'
        Wt mijn ogen// Na vermoghen:
        Maar u Bloemen
        Die nu wassen, wil ik roemen.
      
    
  