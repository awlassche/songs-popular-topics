
    
      
        Laat ons den Here loven,
        Van al dat hij ons doet,
        Want wij verwachtent al van God hier boven
        T'zy gheluck oft teghenspoet,
        Van hem komt ons anders niet dan goed.
      
      
        Wij moghen hem wel eeren,
        Want groot is zijnen naam,
        Doen wij laghen in des doots verseren,
        Heeft hij ons in ghenaden ontfaen,
        Als hij hem liet aent cruyce slaan.
      
      
        Het cruys heeft hij ghedraghen,
        Voor onze zonden snoot,
        Hij was veracht, bespot, versmaet, geslaghen
        Ghecroont, ghecruyst, ghesmaeckt de dood,
        Dit leed hij al uit liefden groot.
      
      
        Hoe zouden wij nyt spreken
        Zijn grote liefde zoet,
        Die hij bewijst aan ons vol van ghebreken,
        Dus laat ons nu met sin en moet,
        Gaan doen na zijnen wille vroet.
      
      
        Wt liefden is hij ghecomen
        Al uit zijns Vaders rijk,
        En heeft hel, duyvel, dood, haar macht benomen
        Dus laat ons hem alle ghelijck,
        Van herten volghen blijdelijck.
      
      
        De liefde heeft hem ghedronghen,
        Dit mach elk merken wel,
        Want van zijn eigen volc werd hij gedwongen
        Zij vielen hem alzo rebel,
        Al met tormenten wreet en fel,
      
      
        Die persse heeft hij ghetreden
        Met groten arbeid zwaar,
        Ende voor ons heeft den strijdt ghestreeden,
        Die was den wille van zijne vaer,
        Om ons te verlossen alle gaer.
      
      
        O Vrienden uytvercoren
        Laat ons zonder respijt,
        Malcanderen lief hebben na t'behooren,
        Al tot onzen naasten profijt,
        Elk zie wel toe dat hij hem kwijt.
      
      
        Laat liefde altijts blijcken,
        O vrienden groot en cleyn,
        Waar dat gij zijt in landen, steden, of wijken
        Dit leert ons Christus alghemeyn
        Lief te hebben dan herten rein.
      
      
        De liefde can t'al verdraghen,
        Al doetmen haar verdriet,
        De liefde blijft eeuwelijck zonder vertsagen,
        De liefd' en zoekt haar zelven niet,
        God is de liefde na Schrifts bediet.
      
      
        Hoort alle Christen schapen
        Doet al na Gods sermoen,
        Dan zijn wij noch altemaal onnutte knapen
        Want wit al schuldich zijn te doen,
        Dus laat ons al tot deuchden spoen,
      
      
        O vrienden alle gader,
        Dankt, Looft, Prijst God den Here,
        Want hij is een barmhertighe Vader,
        Is dat wij doen na sijnder leer,
        Hij is alleen weert prijs end eer.
      
      
        Wij moeten zijn woord beleeven,
        Die nauwe poort in gaan,
        Gheen mensen vrezen, zo daar staat gheschreven,
        Hoe zij ons dreughen ofte slaan,
        zo zullen wij de croon ontfaen.
      
      
        Laat ons liefde bewijzen,
        Aan die zijn ziek en cranck
        Den naakten cleden, den hongerigen spijzen
        Versoecken des kerckers stank
        Gheerne herberghen zonder bedwanck.
      
      
        Zo zullen wij moghen horen
        Komt in mijn rijke zoet,
        Maar op de bokken, sla hij hem verstooren
        Als hij tot haar zal spreken schier
        Gaat van mij in het eeuwich vier.
      
      
        Hier met zo wil ickt laten
        Wilt dit in danck ontfaen,
        De liefde wilt vast in u herte vaten
        En willet al int goede slaan,
        Wt rechter liefden ist gedaan.
      
      
        Ik wil hem eeuwich dancken,
        Den Prinse triumphant,
        Oft ic mocht zijn bequaem tot zijne ranken,
        Biet mij daar toe o Heer de hand.
        Bewaard u volk an elken kant.
      
    
  