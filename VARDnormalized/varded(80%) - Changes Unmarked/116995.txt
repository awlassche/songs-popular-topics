
    
      
        O God, bewaar mij; want ik heb geleid
        Op u alleen mijn vaste ziels-vertrouwen.
        Te recht, mijn ziel, hebt Gij tot God gezeid:
        Gij zijt de Heer, dien ik daar voor wil houwen,
        Doch ook beken: mijn goedheid, schoon geboden,
        Raakt niet tot u; Gij hebt ze niet van noode.
      
      
        Maar tot uw volk, uw heil’gen hier bene’en:
        Na ’t heerlijk volk strekt al mijn ziels begeren:
        Doch niet na hem, die giften gaan beste’en
        Aan and’re Goo’n: wiens smert Gij zult vermeeren.
        Ik zal haar drank en bloedig offer doemen,
        Ia zelfs haar naam niet met mijn lippen noemen.
      
      
        De Heer is mij mijn deel, mijn goed, mijn erf;
        Hij doet van heil mijn beker overstroomen.
        Gij zijt, van wien ik ’t heerlijk lot verwerf:
        Daar door heb ik een lieflijk land bekomen.
        Gij meet het toe met onbekrompe snoeren.
        Hoe schoon is ’t erf, daar Gij mij in komt voeren.
      
      
        Ik loov’ den Heer, die mij ten besten raad,
        Met onderwijs: dat Hij ook in de nachten,
        Diep in mijn hart, en nieren dalen laat.
        Die stel ik Hem altijd voor mijn gedachten.
        Ik heb Hem aan mijn rechter hand bekomen;
        Daarom zal ik nooit wankelen noch schroomen.
      
      
        Hier over is mijn hart vol vroolijkheid;
        Mijn tong, vol eer, verheugt zich uitermaten:
        Ook hoop ik voor mijn vlees, in ‘graf geleid,
        Een zeek’re rust. Want Gij mijn ziel niet laten
        Zult in de hel. Gij, die bewaart in ’t sterven,
        Niet laaten zult uw Heilige verderven.
      
      
        Want Gij mij ’t pad, dat na het leeven leid,
        Klaar tonen zult. O wat een uitgenomen
        Verzadiging van vreugden is bereid
        Voor mij, en all’ die voor uw aanschijn komen!
        Uw rechterhand zal daar met lieflijkheden,
        Mijn ziel alom in eeuwigheid omkleeden.
      
    
  