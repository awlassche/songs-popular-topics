
    
      
        Ik zal tot uwen lof mijn mond
        Uit ’s herten grond,
        O God, ontsluyten,
        En bij die sitten op den Troon
        Met staf en kroon
        Uw eer gaan uyten;
        Ik zal in uwen Tempel, Heer,
        Mij buigen neer
        Om u te loven,
        En vieren uwen naam om ’t goed
        Dat gij mij doet,
        En zendt van boven.
      
      
        Uw naam: die alsints werd gehoord
        Vermits dijn woord,
        Wiens troost ik proefde
        Doe ik mij vond in angst en druck,
        En ’tongeluck
        Mijn ziel bedroefde;
        Al watter kroonen voert en staf
        Zal treden af
        En voor u buigen,
        En loven u, wanneer het hoort
        Hoe daed en woord
        Uw macht betuigen.
      
      
        Zij zullen zingen over al
        Met bly geschal
        Van uw gerichten,
        Om dat des Heren Majesteyt
        Is ver ontbreydt,
        Daar zij voor zwichten.
        Die wel verheven zit om hoog
        En laat het oogh
        Op’t nedrigh vallen,
        Maar die het ook op grote slaat,
        Die op haar staat
        En Rijcken brallen.
      
      
        Wat mij benaeuwt van alle kant,
        O Heer, uw hand
        Zal mij doen leven;
        Hoe mijn vergramde vyand woedt
        Gij zult mij moed
        In lijden geven;
        Gij zult voor mij uw raeds besluyt
        Wel voeren uit.
        Zo gy’t begeerde;
        Gij laat het werk niet onvolbracht
        Door fout van macht
        Wat gij aenveerde.
      
    
  