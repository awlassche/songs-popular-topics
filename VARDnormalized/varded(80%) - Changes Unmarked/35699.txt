
    
      
        O Heer! wilt mij verstercken;
        Dat ik mach zingen voor Leken en Klercken,
        Sint Ioris vroomste werken.
        Ei vrienden! zit wat stil, veleent uwe oren,
        Zijn vroomheyt wilt aenhooren:
        'k Soeck te vermeeren
        Door hem, den lof des Heren,
        Uwe mijn vrienden, uwe mijn vrienden
        U mijn vrienden te leren.
      
      
        Sint Joris is gesproten
        Uit Ouders, die de kleinen als de groten
        Afgoden vroom verstooten:
        Zij waren Edel, rijk van Land en Hoven;
        Beleefden 't Roomsch Ghelooven;
        Deughden betrachten
        Met al haar ziele krachten,
        En van zonden, en van zonden,
        En van zonden haar wachten.
      
      
        Ziet men hem oyt af-wijcken
        Van zijn Ouders geloof, of deugd beswijcken?
        Neen, neen, gelijk zal blijcken.
        In zijn jonge Iaren heeft hem begeven
        Om in d'Oorlogh te leven;
        Blijft goed van zeden.
        Zijn vroomheyt wordt beleden,
        Zo vroom heeft hij, zo vroom heeft hij,
        Zo vroom heeft hij gestreden.
      
      
        Geen vyandt doet hem schroomen.
        Als Diocletiaen dit heeft vernomen;
        Does Heldt heeft aen-genomen
        Om te zijn de overste van zijn Soldaten,
        Geeft hem de hoogste staten.
        Yder een melden
        Yder den lof vertelden
        Van dezen Heldt, van dezen Heldt
        Van dezen Heldt der Helden.
      
      
        Keyser uwe dreygementen
        Acht ik niet, noch d'alderswaerste tormenten;
        'k Verfoey al uwe presenten.
        Uwe Afgoden doen ik geen offeranden
        Al zal ik tot stof branden.
        Na korte stonden
        Sint Ioris wordt ghebonden,
        En na 't Kercker, en na 't Kercker
        En na 't Kercker gezonden.
      
      
        Smart noch pijn doet hem treuren,
        Al laat de Tyrant al 't vlees van 't been scheuren
        Als men dit ziet gebeuren,
        Does stem wordt gehoord: Ioris wilt niet vrezen,
        'k Ben, en zal met u wezen.
        Veel door zijn lijden
        de Afgodt stellen bezijden
        Een enig God, een enig God
        Een enig God belijden.
      
      
        Deze heldt jong van Iaren,
        Aan d'Afgodt Apollo zeid: wilt verklaren,
        Daar mensen veel bij waren,
        Wilt gij als God offeranden ontvangen?
        Hem antwoordt d'Helsche slangen:
        'k Moet uw vertellen,
        Ik ben Satan der hellen,
        Wilt mij als God, wilt mij als God,
        Wilt mij als God niet stellen.
      
      
        Een God doet offeranden,
        Die alles heeft geschapen met zijn handen
        En ik moet eeuwig branden.
        De Keyser en veel van quaedtheydt uyt-borsten
        Na zijn dood zij al dorsten.
        Zijn hoofd af-kloven
        Zijn ziel krijgt 's Hemels hoven
        Voor zijnen loon, voor zijnen loon,
        Voor zijnen loon hier boven.
      
      
        Leert nu, O Catholijcken,
        Dat gij om plagen, noch om Coninghrijcken
        Van 't Roomsch Geloof moet wijken.
        Deughden mint, zonden en kett'ry wilt schouwen
        Of eeuwig zal 't uwe rouwen.
        Met hart en sinnen
        Wilt God altijdt beminnen:
        Laat ons dit al, laat ons dit al,
        Laat ons dit al beginnen.
      
      
        Ei! boven alle zaken
        Verkrijgt ons Sint Ioris: dat d'helsche Draecken
        Ons nooit hind'ren, of raecken:
        Dat wij in voorspoet en in onze plagen
        God nooit, God nooit mis-hagen.
        En in ons sterven
        Wilt ons alle verwerven
        Gods aenschijn niet, Gods aenschijn niet,
        Gods aenschijn niet te derven.
      
      
        O Iesu! Heer der Heren!
        Voor u wij buigen, en ons heel verneeren;
        In ons lijden en seeren
        Wilt ons, door u gracy, en troost verstijven,
        En altijd bij ons blijven:
        En wilt ons stellen
        Buiten de pijn der Hellen,
        Bij uwe Heyl'ge, bij uwe Heyl'ge,
        Bij uw Heyl'ge gesellen.
      
    
  