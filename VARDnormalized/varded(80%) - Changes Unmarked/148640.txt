
    
      
        MIn Geest die heeft een groot verlangen,
        Om van dit vlees verlost te zijn,
        Want mij de zonde neemt gevangen,
        Dies lijt mijn herte grote pijn.
      
      
        En hoe dat ik altoos moet strijden,
        Weten zij die't hebben geproeft,
        Ik word' bestormt van alle zijden,
        Waar door ik veeltijts ben bedroeft.
      
      
        Ik heb dickwijls een goede wille,
        Maar het voldoen gebreeckt mij, ziet,
        Dus moet ik hier af zwijgen stille,
        Want van mij self vermach ik niet.
      
      
        Maar als ik Gods goedheid aenschouwe,
        Zo wordt mijn Geest weder verwekt,
        Dat ik zijn woorden vast betrouwe,
        Hoe zeer my't quaede daar af trekt.
      
      
        Zijn woord zal ik nimmermeer laten,
        Want het geeft mij zo sterken moed,
        Dat ik met recht het vlees moet haten,
        Al valt het mij zwaar en onsoet.
      
      
        Mocht mij Godes goedheid gebeuren,
        Zo leef' ik vrij, zonder verdriet,
        Verblijden soud' ik te allen uren,
        Want zonder hem en kan ik niet.
      
      
        Die dit Liedeken eerstmael stelden,
        Veranderden in haren sin,
        Veel Vijanden haar daeg'lijcks quelden,
        God zendt haar zijnen gratie in.
      
    
  