
    
      
        De Ouders Christi Godes stem
        En Wet zeer naen beooghen,
        Zijn jaerlijckx na Ierusalem
        Op‘t Pascha-Feest getoghen,
        En namen mee haar lieve Kint,
        Zo vrome Ouders zijn gesint,
        Om leiden na vermoghen.
      
      
        Doen hij nu oud was twaelif Iaer,
        En zij de reys aennamen:
        Ook na gewoont’ des Feest’s aldaar,
        De dagen m’ee om kwamen;
        Als zij nu reisden na haar Huis,
        Bleef ’t Kind’ aldaar, O! droevig Cruys!
        Want zij ’t niet wisten ’t samen.
      
      
        Maar meenden dat hij onder weegh
        Was bij ’t geselschap gaande;
        Zij keerden soeckende ter deeg
        Bij ver’ en na bestaande,
        Een dagh-reys veer, doch vonden niet,
        Gaan na Ierus’lem met verdriet;
        ’t Gesicht haar bey betraende.
      
      
        Doch na drie dagen zo gevielt
        Dats’ in den Tempel zagen,
        Daar hij hem bij de Leeraars hield,
        Met horen en met vraghen:
        Elk een verwonderd’ die hem hoord’,
        Om zijn verstandt en goed’ antwoordt;
        Woud’ zich ons Ieught zo draghen.
      
      
        Hem ziende zij verslaghen staan,
        En zijne Moeder zeide:
        Kint, Waarom hebt gij zo gedaan?
        V Vader en Ik beide
        Die zochten u met groot gevaer;
        Maar hij verklaarde tegen haar
        Waar hem den geest toe-leyde.
      
      
        Wat ist dat gij dus zocht na mijn,
        En hebt gij niet geweten,
        Dat ik moet in de dingen zijn
        Mijns Vaders, hoogh-geseten?
        Doch zij verstaen niet wat hij zeid,
        Maar namen hem in haar geleid;
        Hij doet wat zij hem heten.
      
      
        Zijn Moeder overley zulks al,
        En in haar hert bewaarden:
        Maar dit en ander ongeval
        Haar hoogelijck bezwaerden;
        En Iesus groeyde vroeg en spa,
        In wijsheydt, grootheydt, en gena
        Voor God en op der Aarden.
      
    
  