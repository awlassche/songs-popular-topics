
    
      
        EEn heten brandt
        Inwendich mij bezwaard
        Zo dat tverstandt
        Heel weynich openbaart
        Om wient gheschiet
        Na dien ik Lieffde blent
        Ook gantschlijck niet
        Mijn dagen heb ghekent.
      
      
        Eer dat ik wist
        Wat Lieffd' in haar besloot
        Deur schalcken list
        Cupido stralich schoot
        Een gouden schicht
        Int binnenste vant hert
        O dertel wicht
        Gij zijt d'oorsaeck mijns smert.
      
      
        Gij wreedheid wreet
        Als moeder van de Min
        Met dit mijn leed
        Wat hebt gij in den sin?
        Is u een vreugd
        Does mijne zwaricheydt
        Heel weynich deucht
        Dat gij de jeucht verleydt.
      
      
        Waar ik mij keer
        Ter plaets daar maechden zijn
        Thert doet mij zeer
        Doort zien haars Lieff aenschijn
        Min onbekent
        Doet Groeyen mijn ghetreur
        Elk van mij went
        En gaat met haesten deur.
      
      
        Die thert wel sou
        Begheeren / van mij wijkt
        Dat komt deur ou
        Zo daghelijckx wel blijckt
        Na dien gij schoot
        De Nymphs menichfout
        Een pijl van Loot
        En mij een strael van Goud
      
      
        Waar aan is dit /
        O Schoonste schoon verdient?
        Dat gij het wit
        Mijns harten niet verlient?
        Dat het eens schiet
        Waar in den lust bestaat
        T'claechlijck verdriet
        Schijnt wezen al te laat.
      
      
        Voorwaar gij weet
        De sinnen en ghedacht
        S'herten secreet
        En waar t'ghemoet na tracht
        Wilt jonnen mij
        O arm bedroeffden mensch
        De weerparty
        Daar ik alleen na wensch.
      
      
        Apollo claer //
        Die bad ik principael
        Dat hij voorwaar
        Door ene gulden strael
        Mij had ghetoont
        Door Lieffd' en reine min
        Waar dat doch woont
        De eenichste vriendin.
      
      
        Gants gheen ghehoor
        En heb ik doen ontfaen
        Dies weer als voor
        Bad ik de cuysch Diaen
        Des avonds laat
        Dat zij woud' brenghen tlieff
        Door zoeten praet
        Bij hem die haar verhieff.
      
      
        Den tijd verliep
        Diana ginck te rust
        Een ieder sliep
        Mijn pijn bleeff ongheblust
        Dies ghinck ik thuys
        En claechdent mijn ghemoet
        O droevich cruys
        Veel bitterder als roet
      
      
        Princes vaart wel
        Onkenbaer Lieffste mijn
        Om u ik fel //
        Moet lijden deze pijn
        Doch t'beurt zo dick
        Bij menighe Minnaer
        Zo wel ben ik
        Het geckjen als een aer.
      
    
  