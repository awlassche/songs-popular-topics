
    
      
        BOter-markt gij zijt vermaard,
        En voor al wel pryzens waard,
        Uw Lof dat moet ik roemen,
        Al wat in Amsterdam is,
        Moet van veel Plaatzen koemen.
      
      
        ’s Maandags is ’t voor gewis
        Altijd of ’er Kermis is,
        Duyzende van Mensen,
        Ook zo vindjer met playzier,
        Wat jou Hert kan wenschen.
      
      
        Voor eerst zo staat ’er fray ten toon,
        Een Theater groot en schoon,
        Daar met zoet genugten,
        Twee-maal Daags word op Gespeeld,
        Alderhande Klugten.
      
      
        Rondom dit Theater staan,
        Veel Wagens die ’er zijn gelaan,
        Met veelerhande Prullen,
        Daar gij kunt tot tijdverdrijf,
        Uw Buykje dan mee vullen.
      
      
        Dray-borden en Rijffelaars,
        De Stapel van Boter en Kaas,
        Neuten en Carstanjen,
        Lekkere Zoete-Melks Thee,
        Ook Appels van Oranjen.
      
      
        Quakzalvers vol en zat,
        Zoete Meysjes scheeld uw wat,
        Gij hoeft niet te vreezen,
        Hebt gij Scheurbuyk, Tandpijn, Koords,
        Gij word hier genezen.
      
      
        Bent gij Kreupel, Lam of Doof,
        Hebbet maar een goed geloof,
        Dan zal het wel lukken,
        Al was gij zo Lam mijn Vriend,
        Dat gij sprong op Krukken.
      
      
        Ook hebje der Klein Jan,
        Daar gij Liedjes kopen kan,
        Liedjes en Liede-Boeken,
        ’t Geen uw Hertje maar begeert,
        Zal hij uw strakjes zoeken.
      
      
        Duyve-melkers, Vogelaars,
        Zoete Meysjes ligt van Aars.
        Ziet men daar met hopen,
        Al om haar profijt te doen,
        Over de Markt loopen.
      
      
        Rolders, Tolders, en zulk goed,
        Wagtje voor dat sno Gebroed,
        ’t Keyken kan niet schaden,
        Elk bewaard zijn Beursjes wel,
        Laat uw van mijn raden.
      
      
        Bolle-buysjes Groot en Heet,
        Staan der tot uw dienst gereed,
        Ook zo kund gij krygen,
        Aliekruyken en Garnaal,
        Zoete Koek en Vygen.
      
      
        Krijgt gij ondertusschen Dorst,
        Gaat en smeer eens braaf de Borst,
        Neemt een Maandags-trantje,
        In de ene Kroeg of aar,
        Of in ’t Oliphantje.
      
      
        Speeld dan eens in ’t Tiktak-Bord,
        En komt gij dan Geld te kort,
        Wat hoeft gij te zorgen,
        Men hangt niemand op om schuld,
        De Waard die mag borgen.
      
      
        Vrienden word hier door geleerd,
        Terwijl gij in ’t Bord verkeerd,
        Verkeren uw de zaaken,
        Gij kunt tegen wil en dank,
        Wel na Indien raaken.
      
      
        Oorlof volgt dan mijnen raad,
        Eer gij ’t uw beklaagt te laad,
        En zegt poep Oost-Indie,
        Laat zij t’zamen, zegt met mijn,
        Amsterdam ik minje.
      
    
  