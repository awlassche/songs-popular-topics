
    
      
        Nu weest verblyd, jong hert, in zoetigheden,
        Nu weest verblyd in deze Lentetyd,
        Nu wel aan, Nu wel aan, Laat ons vrolyk zyn en te vreden,
        Nu wel aan, Nu wel aan, Want de blydschap kan niet schaên.
      
      
        Wat zou het zyn dat wij nu zouden treuren,
        Wat zou het zyn te leven in die pyn,
        Daar het zingt, daar het zingt, Dat'er vliegt of nau weet te neuren.
        Daar het zingt, daar het zingt, Dat noch pas daar heenen springt.
      
      
        Ay zie hoe bly staat alles nu te pryken,
        Ay zie hoe bly! wat haalt in vreugd daar bij?
        En het lacht, En het lacht, U uit die dit staat aan te kyken,
        En het lacht, En het lacht, Om u die dit niet en acht.
      
      
        Wilt dan uw jeugd en Lentetyd gebruiken,
        Wilt dan uw jeugd besteên in zoete vreugd,
        En wanneer, En wanneer zal uw Lentetyd weer ontluiken?
        En wanneer, En wanneer die eens weg is komt hij weêr?
      
    
  