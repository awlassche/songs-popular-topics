
    
      
        O God, waarom verstootge in eeuwigheit?
        Waarom zou 't vier van uwe gramschap rooken?
        En tegen ons zoo fel zyn aangestoken;
        Daar gij ons als uw schapen voedt en weidt?
      
      
        Gedenk aan uw vergadering, die gij
        Van outs hebt tot uwe erfenis verkoren,
        En ook verlost, door 't heil van u beschoren;
        aan Sions berg, uw woninge en voogdy.
      
      
        Tree toe, ô Heer, hef uwe voeten op,
        Om d'eeuwige verwoestinge te wreeken:
        De boosheit van den vyandt is gebleken
        Aan 't heiligdom, verwoest van grondt tot top.
      
      
        Uw meêrparty heeft woedende gebrult
        In 't midden zelf van uw vergaderplaatzen,
        Waarin men hoort de galmen wederkaatzen:
        En 't heilig huis met bloed en moordt vervult.
      
      
        Zij hebben ook hun tekenen gesteld
        Tot tekenen, d'ontrolde krygsbanieren.
        Een yder werd bekent, bij 't woedend tieren,
        Als een die dicht geboomte in bossen veld.
      
      
        Dus hebben zij ook bylen aangebragt,
        En 't heerlyk werk, zoo kunstig uitgesneeden,
        Met mokers en houweelen uit zyn leden
        Gesmeeten, en vergruist met grote kracht.
      
      
        Zij hebben, Heer, uw heiligdom in 't vier
        Gezet, dat flux de woning heeft verslonden
        Van uwen naam, ontheiligt en geschonden
        Ter aarde toe, door krygs- en moordgetier.
      
      
        Zij hebben in hun harten stout gezegt:
        Komt, laat ons hun gezamentlyk beroven;
        Zij zyn ook op de plaatzen aangestoven
        Van Godtsvrucht, die in koolen zyn gelegt.
      
      
        Wij zien, ô Heer, thans onze tekens niet:
        Ook is 'er geen Profeet meer in den lande,
        En niemand weet hoe lang de smaat en schande
        Zal duuren in dit doodelyk verdriet.
      
      
        Hoe lange, ô God, zult gij het smaaden zien
        Van uw party ? zultge eeuwiglyk het hoonen
        En lasteren van uwen naam verschonen
        Door 's vyandts rot; en zal 't uw wraak ontvliên ?
      
      
        Waarom trekt gij uw hand, uw rechte hand,
        Zoo van ons af, daarge ons meê plag te hoeden ?
        Trekze uit, en maak een end van 's vyandts woeden;
        Vertoon uw kracht tot redding van uw land.
      
      
        God echter is myn Koning van outs af,
        Die, door zyn gunst, in 't midden op der aarde,
        Verlossingen, oneindelyk van waarde,
        Te wege brengt, en werkt, tot 's vyandts straf.
      
      
        Gij hebt door uwe sterkte zelf de zee
        Gespleeten, en de koppen van de draaken
        Verbroken in de watren; bij 't genaaken
        Van 't heir door u geleidt naar d'overree.
      
      
        Toen hebt gij ook des Leviathans kop
        Verplettert: gij hebt hem tot spies gegeeven
        Den dieren die in dorre plaatzen leeven,
        Tot vullinge van hunne maage en krop.
      
      
        Gij hebt de rotz tot ene bron geklooft
        En beek; als gij de sterke landtrivieren
        Hebt uitgedroogt voor Isrels krygsbanieren,
        Waardoor de moed der volken werd gedooft.
      
      
        Aan u behoort de dag en ook de nacht;
        Gij hebt de Zon bereidt, met Maane en Starren,
        Die nimmer in haare ordening verwarren.
        Gij zet ook d'aard' haar paalen door uw magt.
      
      
        De zomer en de winter zyn uw werk.
        Gedenk hier aan, de vyandt heeft den Here
        Gesmaadt, en zelf een dwaas geslacht uwe ere
        En groten naam gelasterd, stout en sterk.
      
      
        Geef toch de ziel van uwe tortelduif
        Niet over aan 't geweld der wilde dieren.
        Vergeet hun niet die uwe wetten vieren;
        Redt uwen hoop uit 's vyandts havikskluif.
      
      
        Aanschouw 't verbond dat gij hebt opgerecht,
        Dewyl 's lands verre en diepverborgen hoeken
        Zyn woningen van rovery en vloeken,
        En boos geweld, door list aaneen gehecht.
      
      
        Laat hem, die hier in onderdrukking leeft,
        Toch nimmermeer met schaamte wederkeren:
        Laat hen die hier den overvloed ontbeeren,
        U pryzen, als den God die alles geeft.
      
      
        Sta op, ô God, twist uwe twistzaak dan,
        Gedenk den smaadt dienge u ziet wedervaaren
        Van dwazen, die uw woord noch wetten spaaren,
        Den gansen dag, en breek hun eedgespan.
      
      
        Vergeet niet al 't geroep van uw party.
        't Getier van hen, in moetwil opgereezen
        Trots tegen u, neemt toe en is te vreezen:
        Toon dan uw hulpe, ô Heer, aan onze zij.
      
    
  