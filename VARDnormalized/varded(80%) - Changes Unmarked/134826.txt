
    
      
        Iets komter in myn gedachten zo aerdich,
        Terwijl ik u (O Blaeuwe-steen) in-wendich groet,
        Ik moeter naar 't Raepenburch toe vaerdich,
        Daar is myn sin, daar speelt myn geest syn dertel zoet,
        Ja: 'k weet dat myn hertje, vol vreuchdich gelaat,
        Met 't jeuchdige smertje, is doende op Straet,
        In't Stoepje waar in ik als Waecker moet zijn,
        Daar zal ik haast vinden dat gulde aenschijn.
      
      
        Nu d'heldere Phebus syn glans is verdweenen,
        En dat Diaen, haar blaeu-gesterde pruyck verlucht,
        Is Venus met suyver Hof-staeltjes verscheenen,
        Zoet op de Straet, wat ist nu deftige Snipt-vlucht,
        Ziet yder een wand'len, als nu met pleysier,
        In min geestich hand'len, Heer wat een geswier,
        Het fluytertje, queelter, men bluster syn brand,
        En Cupido speelter, galjaert, en Corant.
      
      
        Ei laat ik dan ook wat vreuchden gaan scheppen,
        (Op 't  Raepenburch) met myn beminde Amaril,
        Eer dat haar de klock, van thienen wil reppen,
        En boen myn lust, in vreugd, die k' noeyt verwenschen wil,
        Ja 'k heb door dat Deurtje, zo menighe Nacht,
        Gehouden myn beurtje, de liefde betracht,
        En 'k weeter die haeven, zoet nevens de wal,
        Zo juist te beseylen, nu ist niemendal.
      
      
        Hier vind' ik het Deurtje, op't klinckje staan deftich,
        En 't kaersje brand, wel hey, en is er niemand daar,
        Ach Goden; ik ben nu in 't Minne zo heftich,
        Waar is myn lief, gaf zij geluid van verr' of naar,
        Doch ik weet haar kamer, alwaar zij in rust,
        Noeyt vant ik bekwamer, dat myn hertje lust,
        Hier leytse wel aerdich, en lonckt zoet op mij,
        Dats wip met een snapje al nevens haar zij.
      
      
        Ach! Engel, veel jeuchdiger dan gij (O Elsen)
        En groender dan de Ziel-ontfonckb're volle-Mey,
        Geluckich is 't uyrtje, nu ik kom omhelzen,
        V poeselheyt, eer dat Diaen haar dolle-Rey,
        Met strickjes, en quickjes, bereid tot den dans,
        In duizend beschickjes, wat hebje een glans?
        Nu speur ik de kracht van u liefde, Godin,
        'k Op-offer u Goden, een suyvere Min.
      
    
  